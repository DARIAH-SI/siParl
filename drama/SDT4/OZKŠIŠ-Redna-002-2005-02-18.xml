<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZKŠIŠ-Redna-002-2005-02-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo in šport</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A7147B6C75B54E6CC1256F9C00359F4A</idno>
               <idno type="custom" subtype="day">2D8BA5E0784270A3C1256FB00033ED1E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=2D8BA5E0784270A3C1256FB00033ED1E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZKŠIŠ-Redna-002-2005-02-18.OZKŠIŠ" n="002">
               <name>Redna</name>
               <date when="2005-02-18"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZKŠIŠ-Redna-002-2005-02-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZKŠIŠ-Redna-002-2005-02-18.OZKŠIŠ">
                        <orgName key="OZKŠIŠ">Odbor za kulturo šolstvo in šport</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO IN ŠPORT</stage>
            <stage type="session">2. seja</stage>
            <stage type="date">(18. februar 2005)</stage>
            <stage type="chairman">Sejo je vodil Jože Tanko, predsednik odbora za kulturo, šolstvo in šport. </stage>
            <stage type="time">Seja se je pričela ob 9.03 uri. </stage>


            <sp xml:id="SDT4-OZKŠIŠ-Redna-002-2005-02-18.sp1">

               <speaker>PREDSEDNIK JOŽE TANKO:</speaker>

               <p><gap n="..."/> in tudi ostali udeleženci. Začenjam 2. redno sejo odbora za kulturo, šolstvo in
               šport.</p>
               <p>Da se seje ne morejo udeležiti, sta me obvestila Roberto Battelli in Maria Pozsonec.
               Pooblastil za nadomeščanje nisem prejel.</p>
               <p>Na sejo so bili vabljeni predstavniki vlade Republike Slovenije, državnega sveta
               Republike Slovenije, zakonodajno-pravna služba državnega zbora, predstavniki
               strokovne in zainteresirane javnosti ter novinarji. In vse prav lepo pozdravljam.</p>
               <p>Prehajam na določitev dnevnega reda. S sklicem seje je bil predlagan naslednjo
               dnevni red. 1. točka - Seznanitev z mednarodno raziskavo trendov znanja matematike in
               naravoslovja TIMS 2003. 2. točka - Pobuda nacionalnega sveta za kulturo v zvezi s
               položajem Slovenskega stalnega gledališča v Trstu. 3. točka - Delovna skupina za
               jezikovno načrtovanje in jezikovno politiko. 4. točka - Poročilo o delu in
               ugotovitvah nadzornega odbora javnega zavoda Radio-televizija Slovenija za obdobje
               september 2003 - november 2004. In točka 5 - Razno.</p>
               <p>Do 12. ure nisem prejel nobenega predloga za spremembo, zato ugotavljam, da je
               dnevni red sprejet tak, kot je bil predlagan s sklicem seje.</p>
               <p>Pri tem pa vas tudi obveščam, da je poročilo o delu in ugotovitvah nadzornega odbora
               javnega zavoda Radio-televizija Slovenija za obdobje september 2003 in november 2004,
               na podlagi pete alineje drugega odstavka 24. člena zakona Radio-televizije Slovenija
               predložil nadzorni odbor radio-televizije, pod oznako zaupno, poslovna tajnost. Na
               poziv predsednika državnega zbora, pa je nadzorni odbor RTV oznako zaupno umaknil,
               tako da bo tudi ta točka odprta za javnost.</p>
               <p>Prehajam na <title>1. TOČKO DNEVNEGA REDA - SEZNANITEV Z MEDNARODNO RAZISKAVO TRENDOV
                  ZNANJA, MATEMATIKE IN NARAVOSLOVJA, TIMS 2003.</title>
               </p>
               <p>Gradivo ste prejeli z dopisom, številka 600-01/89-1/245 z dne 26. januarja 2005.</p>
               <p>K tej točki so bili vabljeni vlada Republike Slovenije, ministrstvo za šolstvo in
               šport in pedagoški inštitut.</p>
               <p>Besedo dajem najprej ministru, doktorju Miranu Zveru, ki ga tudi prav prisrčno
               pozdravljam.</p>
               <p>Prosim, minister.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp2">

               <speaker>DR. MILAN ZVER:</speaker>

               <p>Hvala lepa gospod predsednik za besedo. Lepo pozdravljeni! Pozdravljam tudi poslanke
               in poslance državnega zbora.</p>
               <p>Hvala ta priložnost, da lahko predstavim nekaj svojih videnj glede mednarodne
               raziskave znanja TIMS. Pri tem mi bodo pomagali moji sodelavci, gospa Metka Zevnik,
               ki je direktorica direktorata za vrtce in osnovne šole, kakor tudi direktor
               pedagoškega inštituta, doktor Pavlovič, in magistra Japelj, prav tako iz tega
               inštituta.</p>
               <p>Kakor veste, je ena od oblik preverjanja in ocenjevanja znanja in kakovosti nasploh
               v vzgojno-izobraževalnem sistemu tudi seveda razne oblike zunanjega preverjanja
               znanja. In TIMS predstavlja eno takšno mednarodno obliko, pravzaprav anketo, ki
               preverja raven znanja, predvsem pa je usmerjena k temu, da ugotavlja trende v razvoju
               znanja osnovnošolcev, 9 in 13-letnikov v mnogih evropskih državah.</p>
               <p>Slovenija torej dejavno sodeluje pri TIMS-u že nekaj let, od leta 1995. Druga
               raziskava je bila narejena leta 1999 in sedaj zadnja, katere rezultati so pred nami,
               vendar ne še analize, prve analize so narejene, pa leta 2003.</p>
               <p>No, sedaj potekajo tudi priprave za naslednjo raziskavo, TIMS 2007. Spomladi 2007 bo
               torej naslednja runda preverjanj znanja. Vanjo bo vključenih  še več držav kot je bilo tokrat, okoli 60 držav.
               In hkrati med njimi tudi vse, ali pa večina najbolj razvitih držav. Kar pomeni, da
               države, zlasti tiste, ki spoštujejo znanje, vedenje, in šolski sistem nasploh, dajejo
               tej obliki preverjana znanja izjemno veliko pozornost. Mimogrede, mi smo pristopili
               tudi lansko leto k preverjanju znanja 15-letnikov, mednarodnemu preverjanju znanja,
               tej raziskavi se reče PISA. In je bolj vezana na srednješolsko populacijo. Medtem kot
               TIMS, kot veste, pa na osnovnošolsko populacijo. Meri pa znanje pri dveh generacijah
               osnovnošolcev.</p>
               <p>Letos je bilo prvič, da so rezultati TIMS-a imeli kar precejšen odmev v javnosti.
               Morda je k temu prispevalo tudi dejstvo, da smo se na ministrstvu odločili, da damo
               rezultate, oziroma bazo podatkov na voljo javnosti. Veliko staršev in tudi učiteljev
               je izrazilo to željo, in želijo tudi sami sodelovati pri obdelavi podatkov. In kar
               precej dobrih analiz je nastalo v tako imenovani civilni družbi izven čiste strokovne
               javnosti. Ti rezultati izsledke pridno sporočajo tudi na ministrstvo. Vendar dokončne
               analize, kot sem že dejal, pristojnih organov in zavodov, bodo narejene šele v
               prihodnjih mesecih. Nekatere začetne, prve faze obdelave podatkov so že znane. Zavod
               Republike Slovenije za šolstvo predvideva, da bo marca pripravil eno obširnejšo
               analizo. Pedagoški inštitut pripravlja nacionalno poročilo o tej zadevi. Tako da smo
               vključili v obdelavo in oceno teh rezultatov praktično celotno strukturo, ki je na
               ministrstvu za to namenjena.</p>
               <p>Lahko rečemo, da, če bi poskušal tako začetno oceniti te rezultate, ki ste jih
               dobili v gradivu, tudi primerjave, te osnovne kosmate podatke, da ne moremo biti
               zadovoljni z dosežki, ki so jih dosegli, z dosežki naših učencev. Zlasti kadar
               primerjamo njihovo znanje z njihovimi vrstniki po Evropi in svetu. Kumulativno so
               napredovali za manjši del v primerjavi s predhodnimi raziskavami, vendar ta hip je za
               nas relevantno to, v kolikšni meri je njihovo znanje primerljivo in konkurenčno z
               znanji njihovih vrstnikov po svetu. Tukaj so nas zadnja leta prehitele nekatere
               države. Tudi tiste, ki precej manj, manj kot četrtino ali petino vlagajo v celotni
               vzgojno-izobraževalni sistem. Kar je dodatno nerodno za slovenski šolski sistem,
               katerega input v vzgojno-izobraževalni sistem je dokaj velik, precej nad evropskim
               povprečjem. Kakor veste, približno 6,12% GDP-ja, medtem ko je evropsko povprečje je
               5,11.</p>
               <p>Tudi s tega vidika, z vidika racionalizacije, bi temu rekli osnovnega matematičnega
               izračuna, kapitalskega izračuna, bi moral biti izplen ali pa bi morali biti rezultati
               boljši.</p>
               <p>Sedaj, po prvih analizah, ki smo jih dobili, ali pa napravili na ministrstvu. Lahko
               bi rekli tako, da je več tipov, ali pa vrst vzrokov. Konkretne rezultate bomo še
               dobili. Zagotovo je eden od vzrokov lahko za takšno stanje recimo neka splošna, ali
                  pa večja ali manjša
               neusklajenost naših učnih načrtov in programov s tistimi, iz katerih so izhajali pri
               pisanju nalog za preverjanje. Res je, da v Evropi ne obstaja nek splošen kurikulum,
               da bi lahko rekli evropski kurikulum, po katerem bi tudi PISA ali pa TIMS črpala snov
               za vprašanja, ampak so vendarle narejeni na podlagi primerjav teh kurikulumov, učnih
               načrtov. In lahko rečemo, vsaj iz <gap n="..."/> so take informacije, da dobršen del, ali pa
               precejšen del vprašanj, ki so bile na TIMS-u, niso bila zajeta v naših učnih
               programih. Tako da bo zavod za šolstvo, to že tudi dela, pregledal uglašenost,
               usklajenost naših učnih načrtov in programov z vsebinami, ki se tudi pri TIMS-u
               zahtevajo.</p>
               <p>Drugo takšno področje, ki se ga bomo morali lotiti v prihodnosti, da bomo izboljšali
               situacijo ali pa stanje, je zagotovo vprašanje dela učiteljev. Bolj kakovostnega dela
               v razredu. Gre za večjo individualizacijo samega pedagoškega procesa. In recimo temu
               učenju učencev višjih oblik percepcije ali zaznave, ali znanj. Doseči moramo, da bodo
               učenci že na ravni osnovne šole dobivali znanja, ki ne bodo zgolj faktografskega
               značaja, ampak višje zahtevnostne stopnje.</p>
               <p>Seveda to ni odvisno samo od učencev, pa niti ne samo od kurikuluma in programov,
               ampak tudi od načina transferja znanja, oziroma samega načina dela učiteljev.
               Mimogrede, tudi aktualna reforma ameriškega vzgojnega in izobraževalnega sistema
               temelji ravno na, ali pa daje večji poudarek učenju učiteljev, novih metodah
               pedagoškega dela v razredu. In praktično večji del podpore sedanji ameriški
               administraciji v zadnjih treh letih je šlo v to smer.</p>
               <p>Tudi Evropa poskuša premakniti zadevo na tistih področjih, ki so najbolj vitalni, in
               za katera pričakujejo, da lahko dajo najboljši rezultat. In to je seveda v
               izobraževanju, usposabljanju učiteljskega kadra.</p>
               <p>Seveda za izboljšanje pogojev, nekih splošnih pogojev za dober, kvaliteten
               vzgojno-izobraževalni proces, zahteva integralno spremljanje in tudi izboljšanje
               sistema. Ne gre samo za, torej za neko tehnično usklajevanje naših kurikulumov z
               nekim namišljenim evropskim, ki je prilagojen TIMS-u ali pa PISI. Gre tudi za torej
               samo spremembo dela, pedagoškega dela v razredu. In jaz mislim, da je to tisto
               ključno, ki lahko premakne zadevo na boljše.</p>
               <p>Mi bomo torej do jeseni pripravili temeljito analizo vzrokov za stanje, kakršno je,
               ki ni zadovoljivo. In na podlagi teh izhodišč pripravili tudi konkretna napotila za
               ukrepanje. Jaz večkrat rečem, da ne samo slovenski, tudi evropski
               vzgojno-izobraževalni sistemi so pod pritiskom, ali pa v nenehni reformi. Ne samo
               osnovnošolski sistem, tudi srednješolski in višješolski, kakor veste. In tudi če ne
               bi bilo TIMS-a, in teh rezultatov, ki imajo vendarle, to moramo vedeti, nek bolj
               parcialen značaj, kot neko splošno, celovito odslikavo stanja, bi tudi brez TIMS-a
               bili pred nalogo nenehno dvigovati kvaliteto vzgojno-izobraževalnega procesa.</p>
               <p>Jaz mislim, da ni potrebno posebej natančno predstavljati posamezne vidike, ali pa
               rezultate, ki smo jih dosegli. Vsi imate te podatke v gradivu. V kolikor pa menite,
               da je potrebno še kakšno področje, ali pa kakšen aspekt posebej podrobneje
               predstaviti, bom to s sodelavci z veseljem storil.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp3">

               <speaker>PREDSEDNIK JOŽE TANKO:</speaker>

               <p>Hvala lepa. Dajem besedo
               direktorju pedagoškega inštituta, gospodu Pavloviču.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp4">

               <speaker>DR. ZORAN PAVLOVIČ:</speaker>

               <p>Hvala lepa za besedo. Lep pozdrav vsem!</p>
               <p>Mi smo seveda zelo veseli interesa za naše raziskovalno delo, in tolikšnega, kot ga
               je TIMS dosegel že zlepa kakšna raziskava ga ni imela. In še posebej smo veseli
               povabila na to sejo.</p>
               <p>Jaz bi vas rad samo pozdravil v imenu inštituta, in povedal, da pripravljamo za
               jesen, tudi v sodelovanju z ministrstvom, eno konferenco z mednarodno udeležbo,
               precej močno, na kateri bi mogoče res lahko ta ciklus analiz TIMS-a, kaj se je
               zgodilo in razumevanj, nekako zaključili, zaokrožili, in poslali v nekaj publikacijah
               mogoče tudi ven, v prostor. Ker pa merjenje znanja ni moja ožja specialnost, bi, če
               dovolite, prepustil besedo magistri Japljevi, ki se ukvarja s TIMS-om dejansko že
               dobri 12 let. Tako da je zelo kompetenten sogovornik.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp5">

               <speaker>PREDSEDNIK JOŽE TANKO:</speaker>

               <p>Hvala vam. Gospa Japelj, prosim.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp6">

               <speaker>GOSPA MAG. JAPELJ:</speaker>

               <p>Dober dan vsem! Hvala vam za povabilo še enkrat.</p>
               <p>Jaz bi vam rada predstavila zelo na kratko še enkrat rezultate, če se s tem
               strinjate, če je to usklajeno z vašimi željami?</p>
               <p>Rada bi povedala tudi nekaj dodatnih stvari v zvezi s primerljivostjo raziskave v
               celoti, o kateri se sedaj v zadnjem času malo več govori v javnosti. Nekatere podatke
               in rezultate gotovo že poznate. Samo še na hitro, če povemo, da je TIMS mednarodna
               primerjava znanja matematike in naravoslovja. Ne zajema drugih predmetov. In da je
               znanje, ki se v tem meri, kompromis za dogovor med vsemi sodelujočimi državami, torej
               meri se tisto znanje, ki ga vse te države tem učencem ponujajo skozi kurikule. Seveda
               ta kompromis ima nekatera odstopanja v vsaki od držav. Poleg znanja se meri tudi
               druge dejavnike. Skozi, torej meri se dejavnike okolja učenčevega doma, poučevanje v
               razredih in klime na šoli.</p>
               <p>Primerjava obsega tipično primerjavo med načrtovanim, izvedenim in doseženim
               kurikulumom, po čemer se TIMS loči in druge raziskave, velike, ki se imenuje PISA.</p>
               <p>V raziskavo so bili pri nas zajeti tretji razred osemletke in četrti razred
               devetletke, v razmerjih, kakršna sta bila ta dva razreda v šoli, ob postopnem
               uvajanju devetletnega programa. In sedmi in osmi razred na višji ravni, z dodanim
               devetim razredom, zato da smo lahko naredili analize trendov iz leta 1999, ko je bil
               v raziskavo vključen osmi razred.</p>
               <p>Kakor že veste, so rezultati takšni. Po matematiki na višji ravni je Slovenija na
               25. mestu. Pred njo je večina evropskih držav. Tukaj so pobarvane z zeleno barvo. Po,
               če pogledamo ožji nabor držav, izločimo arabske in afriške države, in izračunamo
               povprečni rezultat teh držav, vidimo kam se umesti Slovenija, kam se umestita dve
               primerjani generaciji v Sloveniji. Z rdečimi pikicami so označene starosti učencev v
               raziskavi. Kakor vemo, je v taki mednarodni raziskavi težko doseči enotno starost,
               enotno število let šolanja, in enoten kukrikulum vseh sodelujočih otrok. Torej vsaka
               od teh stvari doživi nekatera odstopanja. Tukaj se izkaže, na mednarodni ravni so
               izračunali, da je 40 točk v povprečju tisto število, ki ga prinese eno leto šolanja,
               eno leto starosti otrok več. Se pravi, če bi bili otroci starejši za eno leto, bi v
               vseh državah v povprečju dokaj zanesljivo dosegli 40 točk več.  Moramo vedeti, da naši otroci niso bili najmlajši
               v raziskavi. Da so bili nekaj mesecev mlajši od povprečja, da pa so nekatere vzhodno
               evropske države imele starejšo populacijo zaradi vstopa v šolo s sedmini leti.</p>
               <p>Pri naravoslovju so dosežki boljši. Slovenija je na 16. mestu in je nad mednarodnim
               povprečjem. Prehitele so jo sicer nekatere evropske države, nekatere pa tudi ne.
               Ponovno pa rezultat pokaže ožjega nabora držav, da je Slovenija nadpovprečja, da bi
               pa 8. razred devetletke se uvrstil podpovprečje teh držav. To so države, ki so
               sodelovale brez afriških in arabskih.</p>
               <p>Matematični dosežki na nižji ravni, torej med učenci tretjega in četrtega razreda so
               najbolj odmevni, ker so najslabši. So statistično pomembno podpovprečni v tem naboru
               držav. Prehitele so nas v glavnem vse države Evrope. Ko pogledamo rezultate ožjega
               nabora držav, torej izločimo arabske države, je Slovenija podpovprečna še vedno,
               čeprav 4. razred devetletke še vedno presega norveški rezultat.</p>
               <p>Naravoslovni dosežki na nižji ravni so boljši od matematičnih, so okoli povprečni.
               Gibljejo se okoli povprečja. Prehitele so nas seveda vse države, razen
               <gap n="..."/><stage>/Nerazumljivo./</stage>, ki ima tudi veliko težav. Prikaz ožjega izbora držav ponovno
               prikazuje naše stanje bolj v Evropi, brez Arabcev in Afričanov. To kar je zanimivo pa
               so trendi, ki smo jih izračunali od leta 1995 naprej. Slovenija je v skupnem
               rezultatu napredovala za 3%. Nazadovali sta Norveška in Nizozemska. Nizozemska tukaj
               je <gap n="..."/><stage>/Nerazumljivo./</stage> zmanjševanja razlik med dečki in deklicami, zaradi tega niso
               zaskrbljeni, Norvežani pa so. Tudi na naravoslovnih dosežkih je Slovenija napredovala
               na obeh ravneh. Ponovno je nazadovala Norveška, pa tudi Japonska. Ko pogledamo
               podrobnejše naše napredovanje, opazimo, da je statistično pomembno napredovanje
               dosegla samo osemletka, in ne otroci v devetletki. Z rdečimi puščicami debelimi so
               označeni tisti napredki, ki so pomembni in bi nastali tudi pri drugačni izbiri vzorca
               otrok. Pri naravoslovju je razveseljivo, da sta napredovali obe ravni, čeprav na
               višji ravni ponovno devetletka ne.</p>
               <p>Če pogledamo napredek med devetim razredom devetletke, ki je bil sicer majhen
               nacionalni vzorec, opazimo padec pri matematiki, kar za precej. Vidite, da je za 20
               točk nižji, se pravi pol leta starostnega, če tako govorimo. In če bi to primerjali z
               letom 99 bi to pomenilo šest mest <gap n="..."/><stage>/Nerazumljivo./</stage> na lestvici, za občutek koliko
               pač pomeni <gap n="..."/> Razlike v celotnem so zelo majhne, ampak to pač 4% pomeni 6 mest
               padca. Seveda v tem niso zadovoljni samo s primerjavo točk, ampak želijo vedeti
               katero znanje ti otroci obvladajo in zato se izračuna mejnike. To so določena števila
               točk, ki ločijo otroke na slabšo, boljšo in najboljšo skupino, na pet skupin. Znotraj
               te skupine so pa iščejo tipična znanja, ki jih ti otroci, ki se uvrstijo v vsako
               skupino obvladajo. Temu rečemo opisi mejnikov. Ti mejniki so nekakšni svetovni
               standardi znanja v TIMS-u, ki se sedaj že pojavljajo že kar zadnjih pet let. Na kar
               se izračuna delež otrok v vsaki državi, ki dosega posamezno skupino torej posamezni
               mejnik. Pri nas so odstotki malo zanimivi potem, da v 8. razredu devetletke pri
               matematiki 15% otrok ne doseže niti najnižje mejnika. Če vemo, da opis mejnika pravi,
               da otroci imajo nekaj matematičnega  znanja je to za nas slabo.</p>
               <p>Nadalje je zanimiv odstotek otrok, ki dosega najvišjo raven, tudi pri naravoslovju
               in pri matematiki je ta odstotek zelo nizek. Države s katerimi bi se radi primerjali,
               kot so Anglija in druge evropske države imajo ta odstotek tudi trikrat večji, podoben
               našemu v 9. razredu. Tudi 67% otrok v 8. razredu devetletke, ki dosega srednjo raven
               je v primerjavi s 77, v osemletki precej nižji, se pravi je 10% <gap n="..."/><stage>/Nerazumljivo./</stage></p>
               <p>Kaj pravijo mejniki, sicer pa imate mejnike v vaših gradivih in so bili izdani, kaj
               pomeni najvišja raven. Vidimo, da se znanja nadgrajujejo in otroci na višjem mejniku
               izkazujejo seveda tudi znanje ne nižjih.</p>
               <p>Če govorimo o primerljivosti TINS-a, seveda, niso vse naloge bile pokrite s
               kurikulom, ampak mi smo edina država s to težavo. Zato v TINS-u na mednarodni ravni
               opravijo analizo ujemanja nalog za kurikulom, tako da vsaka država določi svoj nabor
               nalog, ki so sprejemljivi s stališča kurikuloma. Na teh naborih se izračunajo dosežki
               te države, pa tudi dosežki vseh drugih držav, na kar se primerja rezultate. Opazi se,
               da vsaka država s tem zraste za približno 2%, naj bi Slovenija zrasla za 2%, od 1 do
               4, Nizozemska je zrasla že za 4%. Vendar na teh nacionalnih naborih zrastejo dosežki
               tudi vseh drugih držav, tako da se je izkazalo v TINS-u v analizi, analiza je
               objavljena v mednarodnem reportu, da razmerje razvrstitev na lestvici in dosežki
               ostajajo enaki.</p>
               <p>Razlike med osemletko in devetletko sicer so, vendar so zaradi deleža devetletke, ki
               je bil manjši, kot deleža pri osemletki pri otrocih je bilo manj, intervali zaupanja
               so veliki in ne moremo govoriti o statistično pomembni razliki med osemletko in
               devetletko na splošni ravni. Opazimo pa, da na vseh področjih v vseh vsebinskih
               področjih je povprečni rezultat devetletke malo nižji od povprečnega rezultata
               osemletke. Če bi v neskončnost ponavljali izbor vzorca v devetletki ne bi vedno
               dobili takšnih razlik, lahko bi se zgodilo, da tudi niso. Trend pa je očiten in
               vzorci so povsod enaki. <gap n="..."/><stage>/Nerazumljivo./</stage> naših šol devetletk in osemletk, šole so
               bile seznanjene tudi s takimi rezultati <gap n="..."/><stage>/Nerazumljivo./</stage> Vidimo, da so z rdečim
               označene devetletne šole, ki so bile v vzorcu, to so njihovi dosežki na lestvici,
               kjer je povprečje 150 in vidimo, da so nekako enakomerno razporejene. Vzorec je
               podoben tudi za druga področja in druge starosti. Zanimivo je še v TINS-u to, da smo
               izmerili pri mlajših učencih veliko samozavest glede njihove znanja matematike in
               naravoslovja. V Sloveniji je delež otrok, ki pravijo, da imajo visoko samopodobo
               daleč največji med sodelujočimi, torej 77% otrok je prepričanih v svoje znane in v to
               da so pri matematiki dobri. Vendar če pogledamo znanje teh otrok, torej primerjavo
               znanja otrok z visokim indeksom samopodobe je Slovenija na predzadnjem mestu, dobro
               da imamo še Norveško.</p>
               <p>Ko smo gledali razlike med šolami v osemletki in devetletkami nismo opazili, da bi
               se devetletke po kakšnih tipičnih karakteristikah ločevale od osemletk, vsaj tiste v
               vzorcu ne. Opazili pa smo, da je v devetletkah zanimivo dosežek povezan z visokim
               zadovoljstvom učiteljev z delom v šoli, kar v osemletki ni tako. V osemletki stopnja
               zadovoljstva učiteljev na dosežke ne vpliva. Dosežki so enakomerni, enaki, ta
               krivulja je približno ravna. V devetletka pa dosežki padajo z nezadovoljstvom
               učitelja oziroma so višji. Ne vemo seveda v katero smer gre povezava, ali so najprej
               učitelji srečni, ker imajo dobre rezultate ali  najprej učenci dosegajo dobre rezultate in so učitelji z njimi
               zadovoljni, očitno pa je, da je med njima zveza.</p>
               <p>Problem, ki se je izkazal je zelo velik in so ga opazovali že nekaj časa, je trend
               zmanjševanja veselja do učenja v naši šoli. V vseh rezultatih, v vseh deležih vseh
               področij je vedno večji delež okoli, ki izjavlja, da se ne uči rado ne matematike,
               naravoslovja in posameznih naravoslovnih predmetov. Razveseljivo je, da v četrtem
               razredu devetletke ni tako zelo na rasu delež otrok, ki se ne učijo radi matematike,
               kot je to v osemletki, imamo samo 16% v primerjavi z letom 1995 pa jih je bilo 10%, v
               osemletki pa jih je že kar četrtina mlajših otrok. Težava nastane na višji ravni, kot
               je dve tretjini otrok izjavilo, da se ne učijo radi ne matematike in ne fizike pa je
               v devetletki pri biologiji zelo naraslo delež tisti, ki se ne učijo več radi
               biologije na polovico in je to veliko več kot v osemletki in pri kemiji ostaja
               približno na polovici delež tistih, ki se kemije ne učijo radi, čeprav je kemija bila
               od nekdaj najtežji predmet.</p>
               <p>Na misiji nacionalni ravni smo dodali tudi dodatna vprašanja, predvsem nas je
               zanimalo tudi poraba otrokovega časa za učenje in za druge dejavnosti. Če pogledamo,
               kako učenci glede na svojo učno uspešnost v šoli porabljajo čas za učenje opazimo, da
               se odlični učenci v devetletki v devetem razredu učijo malce več kot slabši, vidim
               krivulja raste, da se v osemletki najslabši učenci v sedmem razredu učijo več kot
               najboljši torej učenje pada z uspešnostjo v šoli in da se v devetem razredu
               devetletke na splošnem učijo manj kot v osemletki. Učenci, ki so ocenjeni bili v
               drugem trimesečju v šoli z prav dobro oceno so v osmem razredu devetletke se učili
               največ, so imeli štiri in so verjetno želeli doseči pet. Spodaj so navedeni časi, ki
               jih na isti letvici čas, ki ga učenci porabijo za dodatne dejavnosti izven šole,
               izkazalo se je da boljši učenci porabijo več časa za dodatne dejavnosti in da slabši
               manj, v splošnem pa, da se za te dodatne dejavnosti porabi zelo malo časa.</p>
               <p>Potem ko smo gledali naše rezultate smo opazovali tudi kaj so naredile druge države
               po tem, ko so že opazile kdaj kakšne slabe dosežke, v okviru tem je izšla knjiga,
               kjer so vpisani vzroki v vsaki državi za leto 1995 in 1999. Nekateri ukrepi, ki so
               bili tam navedeni so morda zanimivi tudi za nas, v Angliji so na primer po slabih
               rezultatih na nižji ravni leta 1995 predpisali pogostejše učenje matematike v šoli in
               dosegli tokrat zelo hud napredek med mlajšimi učenci pri matematiki in v Avstraliji
               so se zavedali, da je potrebno na izobraževanjih pogledati malo drugače, spremenili
               so nekatere teze in so tokrat tudi zadovoljni z rezultati bolj kot so bili prej.
               Učitelj razrednika pouka potrebuje specialno izobrazbo iz matematike in to kar se je
               večini učencev težko naučiti naj se tudi uči. Na Norveškem, ki je slabša in je zelo
               padla v zadnjih letih so imeli podobno reformo kot tudi mogoče malo pri nas,
               opazovali so kaj se je pri njih zgodilo in kaj bi lahko bilo vzroki, Norveški se tudi
               z nami zelo primerja v svojem delu v nacionalne primerjave. Nekatere stvari, ki so
               jih oni opazili bodo uporabljane, kot ideja za izboljšanje tudi pri nas.</p>
               <p>Kaj se bo naredilo še v nadalje vsaj v okviru tega projekta, ki poteka. V
               nacionalnem poročilu bomo natančno pogledali vplive dejavnikov šole, učitelja in
               domačega okolja na znanje otrok. Primerjali bomo dosežke glede na
               <gap n="..."/><stage>/Nerazumljivo./</stage><gap n="..."/> na mednarodni ravni, metodologija, kar razvija in bo narejena.
               Posebej bomo pogledali uporabo informacije tehnologije in računalnikov na znanje, ki
               je pri nas tudi precej pomembno. Pogledali bomo seveda korelacijo med dosežkih in
               ocenami učencev, kakor so se izkazali  v TIMS-u<stage>(?)</stage>. Seveda bomo pa analizirali podatke tudi drugih
               držav, ki so nam podobne in iz katerih si želimo naučiti dodatnih stvari. Hvala, za
               pozornost.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp7">

               <speaker>PREDSEDNIK JOŽE TANKO:</speaker>

               <p>Hvala lepa. Sedaj bomo dali besedo članicam in članom odbora. Mogoče za začetek bi
               sam odprl nekatera vprašanja.</p>
               <p>Moram povedati, da so rezultati TIMS-a so presenečenje in moram povedati, da najprej
               bi se nekoliko dotaknil teh odzivov, ki so se pojavljali ob tem in moram povedati, da
               je bilo bolj malo teh kritičnih analiz in da se je več ali manj nekako poskušale te
               rezultate TIMS-a tudi kar nekako amortizirati in pokriti.</p>
               <p>Mislim, da bi bilo pomembno, da se tudi v nadaljnjih obravnavah nekako analizirala
               ali so tudi oddelki, ki so bili vklopljeni v ta TIMS pri nas oblikovani drugače kot
               mogoče v nekaterih drugih državah, ki so na tem področju uspešnejši in če je to
               drugače oblikovano, potem lahko tudi to eventualno vpliva na reprezentativnost
               vzorca, recimo mogoče je kaj v kakšnih državah izvedene selekcije, potem je
               vprašanje, kako se v te oddelke recimo vključujejo otroci s posebnimi potrebami
               bodisi nadarjeni bodisi na tisti iz druge strani in se po tem socialnem kriteriji
               vključujejo. Potem mislim, da bi bilo smiselno tudi v teh analizah nekoliko reče tudi
               o velikosti oddelkov in pa eventualno o številu pedagoških delavcev, so tu med
               državami, ki so vklopljene v TIMS nastopajo kakšne razlike.</p>
               <p>Mislim da je tudi eden od problemov teh raziskav tudi ugotovitev, da naši učni
               načrti niso povsem primerljivi z učnimi načrti recimo večine držav, ki so bile v
               analizo zajete in to morda nekako daje že ta pomemben vpliv na same rezultate in pa
               tudi na stališče do obravnavanje posameznih vsebin. Zanimiva je bila tudi ta
               primerjava glede administrativnih obremenitev učiteljev v različnih državah, ker se
               recimo z uvajanjem devetletke vsaj v prvi tiadi ta administrativni del, opisni del
               izrazito povečuje in učitelji porabijo ogromno časa prav za ta del za opisovanja in
               ne vem izpolnjevanja raznih formularjev in se relativno manj svojega časa vlagajo v
               pouk.</p>
               <p>Moram povedati, da sem zaskrbljen, ker je evidentno velika razlika do najuspešnejših
               evropskih držav na tem področju in še posebej držav daljnega vzhoda in moram reči, da
               te rezultati v veliki meri negirajo, ta deklarira prizadevanja našega izobraževalnega
               sistema, kajti vse pomembna, ker smo zapisali, da bo znanje naše konkurenčna prednost
               in ugotovitev TIMS-a temu ne pritrjuje.  Tu bi tudi bilo potrebno mogoče analizirati v čem je problem, ali je
               to problem v genih ali je to v sistemu, v razmerah, didaktiki ali je temu kaj
               pripomogla bistveno višja stopnja demokratizacije in morda še kakšne druge zadeve,
               kajti s primerjalno slabšim znanjem ne moremo konkurirati drugim državam niti v
               nadaljnjih fazah izobraževanja niti v poslovnem udejstvovanju. Nekako problematičen
               se mi zdi tudi ta podatek, ki ste ga navedi in ki je tudi v gradivu, ki smo ga
               dobili, je problem teh mejnikov znanja oziroma ravni znanja, ki ga dosegajo posamezne
               skupine in moram reči, da nekako tu je odraz, da imamo težave z razumevanjem in da so
               v tem delu tudi že opazni kako nastavki za to funkcionalno nepismenost, kajti
               nenormalno so tako velike razlike recimo v tej največji, najpomembnejši skupini v
               tisti najvišji ravni znanja, da recimo imamo polovico slabše rezultate kot Rusija,
               Amerika, se pravi mi imamo 3% v povprečju te ravni, Rusija in Amerika imata 6%, da je
               to recimo štirikrat manj kot na Madžarskem, imajo 11% ali osemkrat manj kot na
               Japonskem, imajo 24%, da o teh azijskih tigrih ne govorimo, tam se to približuje
               skoraj stopnji 50%, iz teh podatkov notri. In mislim, da smo prav nad nivojem teh
               doseganj ravni in to ste tudi sami v razpravi opozorili, tudi pri tisti najnižji
               ravni, da je to izredno velik problem in prav ta del nekako ni tisti, ki bi dal nam
               neko prednost v katerikoli smeri. Moti me oziroma opazno je, da so uspešni narodi, ki
               imajo izrazito dobre rezultate, so veliko bolj kritični do sebe, veliko bolj tudi
               učenci teh narodov, ki so <gap n="..."/><stage>/nerazumljivo./</stage><gap n=".."/> so kritični do sebe, so nekako bolj
               rezervirani, bolj dvomijo vase, imajo na nek način občutek, da jim nekaj manjka,
               medtem ko pri nas imajo občutek, da verjetno delajo že preveč ali še preveč in da so
               nekako izčrpani in da nimajo več rezerv. In nekako tu je neka kontra dikcija, neko
               nasprotje, kajti zdi se mi, da v tistem razmišljanju v teh razvitih državah nekako se
               vzbuja občutek, podzavestni občutek, da je treba verjetno še delati, pri nas pa smo
               zadeve ustavili in ugotavljajo otroci sami, pa verjetno starši z njimi, da ni
               potrebno več delati, ker že tako ali tako vse znajo. Ta samopodoba je izrazito dobra,
               v primerjavi z rezultatom pa katastrofalno dobra, se pravi rezultati tega ne
               potrjujejo. In jaz mislim, da takšno razumevanje, takšno pojmovanje tega nekako
               vzbuja občutek in za tem stoji tudi ves sistem tako družinski kot verjetno šolski, da
               ni treba vsega, da se ni potrebno bolj angažirati in da vedno nekako računajo, da bo
               verjetno nekdo že nekaj opravil namesto njih. In mislim, da gre v tem delu za neko
               prigrajeno neobjektivnost v razumevanju in to na nek način zavira tako razvoj
               posameznikov kakor tudi generacij. In to se potem odraža tudi v vseh teh ostalih,
               posledično ostalih kriterijih, ki jih lahko ocenjujemo tudi skozi uspešnost celotne
               družbe. Jaz mislim, da je problem še v tem, da te podatke tega timsa imamo zdaj že
               kar dobro desetletje, da v tem izobraževalnem sistemu, ki ga imamo potekajo analize
               oziroma evalvacija, vendar 
               preseneča, bi rekel, pravzaprav ta permanentna stagancija, to razmerje do razvitih se
               ne zmanjšuje, ostaja. Na nekaterih področjih celo zaostajamo. Jaz mislim, da ta
               sistem nadzora izvajanja, izboljševanja ni sledil ugotovitvam in moram reči, da smo
               lahko prav zaradi tega na tem področju zaskrbljeni. In jaz mislim, da se bodo v tej
               razpravi odprle še nekatere druge stvari, kaže pa to na to, da bo potrebno na tem
               področju podrediti izrazito več pozornosti, če hočemo da bo Slovenija država, ki bo
               na znanju temelječa in da bo izkoristila te izobrazbene prednosti bolj kot jih je do
               sedaj, kajti verjetno v teh naravnih virih smo nekako verjetno bolj omejeni. Tu imamo
               pot odprto in verjetno je treba sistem na tem področju nekako prilagoditi,
               adaptirati, posodobiti in pa dejansko ga podrediti ciljem, ki jih želimo doseči in
               mogoče manj skrbeti za stvari, ki so nekako druge narave. Želi kdo besedo od članov
               odbora? Gospa Uhan, prosim.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp8">

               <speaker>MARJETKA UHAN:</speaker>

               <p>Hvala lepa za besedo. Hvala lepa tudi za lepo predstavitev. Jaz bi samo mogoče
               povedala, da povprečne oziroma da sem zaskrbljena, ker povprečni rezultat znanja v
               devetletki je nižji kot v osemletki, predvsem zaradi tega, ker smo prav v tem času,
               ko se uvaja ta devetletka, mislim, da nekatere šole niti še niso stopile v ta proces,
               s sortiranjem otrok v trinivojske stopnje znanja, mislim, da se je pričakovalo, da so
               bo znanje dvignilo in prilagodilo posameznih učencem. In me zanima kako ocenjujete
               to, zakaj je padec znanja, je to mogoče posledica v tej devetletki, da je preveč
               administracije v šoli, preveč organizacijskih težav, zlasti na velikih šolah, pa
               mogoče premalo samega pedagoškega dela? Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp9">

               <speaker>PREDSEDNIK JOŽE TANKO:</speaker>

               <p>Hvala. Gospa Potrata.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp10">

               <speaker>MAG. MAJDA POTRATA:</speaker>

               <p>Hvala za besedo gospod predsednik. Jaz se predstavnikom instituta zahvaljujem za
               pisno informacijo o timsu in za to kar so zdaj dodatno povedali, vidim pa to kar smo
               lahko prebrali, spremljali v javnosti, sodim, da je javnost reagirala na rezultate,
               morebiti včasih tudi na prvo žogo in bi si želela, da bi bilo analiz v javnosti prej
               več preden bi kar sklepe že skušali oblikovati. Torej, najprej bi se dotaknila tega,
               da je opozorilo, da so to prvi izsledki zame izredno na mestu in kakor sem vesela, da
               odbor obravnava izsledke te raziskave, bi pa seveda zame bil ustreznejši tisti
               trenutek, ko bi bili izsledki raziskave celovitejši in kar je gospa magistrica
               Barbara Japelj na koncu tudi nakazala katere primerjave, katere analize so še
               potrebne, da bi bila slika o tej mednarodni primerjavi znanja naših učencev z učenci
               v drugih šolskih sistemih trdnejši in tudi relevantnejši. To je moja prva pripomba,
               da ne kaže izgubiti iz pozornosti tega, da so to prvi izsledki.  Drugo, kar se mi zdi silno pomembno je, da je v
               tem gradivu večkrat mogoče brati, vsaj na dveh mestih, zelo odločno, da rezultati te
               študije še ne kažejo stanja v devetletki. Da tega, kar beremo v rezultatih in v
               primerjavah med osemletno in devetletno šolo ni mogoče prenašati kar na izkušnjo o
               celi devetletki. In takrat ko smo zelo kritični, zaskrbljeni, ob teh rezultatih, na
               to vendarle ne kaže pozabiti. Tega ni mogoče kar prenašati na neko posplošeno sodbo o
               tem, da je napredek v devetletki ogrožen, ko govorimo o tem, kar nam raziskava
               dokazuje. Da naši učenci primerjalno s poprejšnjimi raziskavami sicer kažejo napredek
               v znanju, da pa ne seveda dovolj velikega, kot bi ga pričakovali.</p>
               <p>In tu se mi zdi zlasti dragoceno tisto, kar je bilo mogoče slišati, da nameravajo v
               nadaljevanju preverjati predvsem korelacijo med ocenami v šoli in doseženimi
               rezultati. Zlasti pa se mi zdi pomembno, ko gledamo vnaprej, da je poudarjeno
               potrebno pregledati kakšna je pravzaprav izkoriščenost izobraževalno-komunikacijske
               tehnologije v naši osnovni šoli, ker opremljeno s tem verjetno ni, primerjalno slabša
               od vseh drugih, je pa vprašanje, kakšni so učinki izkoristka, oziroma kakšen je sploh
               izkoristek te opreme.</p>
               <p>To kar mislim v zvezi s to raziskavo še posebej poudariti je to, da se nam ob
               odmevih na delno objavljene rezultate, ali toliko, kolikor jih je v nestrokovni
               javnosti sploh mogoče pričakovati s trdnim, strokovnim fundamentom, predvsem
               presenetljivo neka težnja po prilagajanju naših učnih programov, učnim programom.
               Bodisi ameriških, ali drugih evropskih šol. Sama namreč vidim področje šolstva kot
               tisto področje, ki je izrazito nacionalno, in bi moralo biti v dobršni meri
               združljivo z nacionalnimi cilji v šolstvu. Zato sem seveda prebrala ta podatek, da je
               v raziskavo bil vključen tisti del nalog ali so bile vključene tiste vsebine, ki so
               skladne sz učnimi vsebinami v treh četrtinah sodelujočih držav. Bojim se namreč, da
               bi v tej želji po večji uspešnosti naših učencev, podlegli skušnjavi, da bi se v
               nadaljevanju vendarle bližali tistemu, kar smo nekoč v tej državi skušali, ko smo
               bili v neki drugi povezavi, pa smo k sreči se pri nacionalnem predmetu, ki se mu reče
               slovenski jezik in književnost, uspešno zajezili, se nam pa sedaj pri matematiki,
               fiziki in naravoslovnih predmetih seveda kaže kot tisti cilj, vsaj za nekatere, h
               kateremu moramo težiti.</p>
               <p>Ni mi pa ušlo iz pozornosti to, da recimo zemljepisa sploh nismo mogli vključiti,
               zaradi tega, ker je ta predmet pri nas drugače koncipiram, kar spet povezujem s tem,
               da v zemljepisu prihajajo do izraza nekatere nacionalne vsebine.</p>
               <p>Če bi se samo še na eno stvar usmerila, bi se dotaknila vprašanja stereotipov v
               zvezi s šolskimi vprašanji. Ker
               je v predlogu sklepov odbora tukaj omenjena tudi družbena klima, bi seveda ne mogla
               vsega tega, kar se v zvezi s TIMS-ovo raziskavo da slišati, iztrgati iz nekaterih
               stereotipnih pogledov na šolski sistem. Zato me predvsem zanima, kako si koalicija v
               prihodnje predstavlja doseči cilj, ki mu je rekla sproščena šola. Najpogostejši
               očitki na račun devetletke, in sedaj znova ugotavljam, da bo verjetno šla razprava v
               smer frontalnega napada na devetletko, najpogostejši očitek je bila storilnostna
               naravnanost slovenske šole, in prevelika obremenjenost učencev. In tu ne morem mimo
               dejstva, da je samopodoba naših učencev pač takšna, kakršna je, da imajo predstavo o
               tem, da znajo več kot primerjalne analize kažejo. In tu je seveda se treba vprašati,
               kdo je pomagal, in kaj je pomagalo sooblikovati tako samopodobo o lastnem znanju,
               zlasti ob tem, da družbena klima, tako kot jo opažam, ne samo v zvezi z osnovno šolo,
               ampak srednjo šolo, naravoslovju in matematiki ni kaj pretirano naklonjena. In se mi
               v zvezi s tem seveda zdi problematična predvsem dosega tistega cilja, ki smo ga sedaj
               poslušali ob podatkih, ob razpisih za srednje in visoko šolstvo, kako moramo delež
               vključenosti v programe naravoslovja in strokovnih šol povečati. Najbolj
               zaskrbljujoče je seveda ravno to, da manjka trdna osnova veselja za matematiko in
               veselja za naravoslovje, pri naših osnovnošolcih pač ni zaznati v pretirano veliki
               meri.</p>
               <p>Bi pa seveda samo na eno stvar v zvezi s stereotipi rada opozorila. Iz svojih
               šolskih izkušenj ne morem mimo tistega, kar je bilo denimo ob maturi najpogosteje
               slišati, da so nekateri skušali matematiko kar izločiti kot obvezni predmet iz
               preizkusa na maturi. In če kdo meni, da so naši učenki pač manj sposobni za
               matematiko in naravoslovje, jaz vem, da posamični rezultati ne morejo nadomestiti
               splošnih, številčnih rezultatov, ampak opozorim naj, da naši dijaki, naši
               srednješolci na mednarodnih matematičnih tekmovanjih in tudi tekmovanjih v
               naravoslovju dosegajo izjemno dobre rezultate. Torej morajo biti vzroki vendarle kje
               drugje.</p>
               <p>In rada bi vendarle ob koncu še enkrat poudarila, da je predlog za obravnavo te
               mednarodne raziskave na seji državnega zbora, zame nesprejemljiv, zlasti v tej točki,
               zaradi tega, ker imamo opraviti s prvimi izsledki iz raziskav, in je to zame
               preuranjena uvrstitev točke dnevnega reda na sejo državnega zbora.</p>
               <p>Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp11">

               <speaker>PREDSEDNIK JOŽE TANKO:</speaker>

               <p>Hvala lepa. Gospod Marinič.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp12">

               <speaker>BRANKO MARINIČ:</speaker>

               <p>Hvala lepa za besedo gospod predsednik.</p>
               <p>Skušal bom biti kratek, da bi dal možnost še tudi vsem ostalim kolegicam in kolegom.
               Mene izredno veseli, in se ob tej priložnosti zahvaljujem vsem strokovnjakom, ki so
               nam danes odprli dodatne poglede v gradivu, ki smo ga sicer že pred nekaj časa
               dobili, in smo si ga lahko pač pogledali.</p>
               <p>Izhajal bom preprosto iz tega,  ko govorimo o uvedbi devetletke v slovenskem prostoru, je
               morda vendarle potrebno upoštevati tisto, kar je minister za šolstvo in šport dejal v
               sovji uvodni obrazložitvi. Da vendarle gre iskati posledice zaradi takšnih
               rezultatov, morda tudi v tem, da se je v preteklosti preveč dajalo poudarka na
               graditvi šolske infrastrukture, in premalo morda vlaganje v dodatna znanja učiteljev.
               Seveda je v slovenskem prostoru danes možno ugotoviti, ko bi pogledali takole po
               Sloveniji, kje pravzaprav smo v osnovnem šolstvu. In vsakdo bi vedel, da se na
               področju osnovnega šolstva, ali osnovne šole kot zgradbe dograjujejo, ali gradijo na
               novo, seveda pa ne vidimo toliko v notranjost, kaj se pravzaprav dogaja znotraj samih
               zidov osnovnih šol.</p>
               <p>Menim, da je tukaj potrebno, in predvsem bom rekel, ne samo potrebno, tudi zelo,
               zelo dobrodošlo in zaželeno bi bilo, da bi se v prihodnje morda dalo večji poudarek
               na dodatnem usposabljanju učiteljev v tej smeri, da bi tudi učitelji pridobili
               dodatna znanja, z ozirom na čas, v katerega pač vstopamo. Prepričan sem, da bo
               pristojno ministrstvo na podlagi teh raziskav in trendov našlo pravo smer, in da se
               bodo razmere v bodoče začele spreminjati na boljše. Tako v dobro učiteljev, kot
               učencev. In nenazadnje tudi Slovenk in Slovencev.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp13">

               <speaker>PREDSEDNIK JOŽE TANKO:</speaker>

               <p>Hvala lepa. Doktor Gaber.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp14">

               <speaker>DR. SLAVKO GABER:</speaker>

               <p>Hvala za besedo gospod predsednik.</p>
               <p>Mene veseli, da danes, ko razpravljamo o teh vprašanjih, o vprašanju torej
               rezultatov ene od mednarodnih raziskav, razpravljamo relativno trezno. Vprašanje, ki
               je pred nami, je namreč preresno, da bi se ga lahko lotili na drugačen način.
               Sprašujemo se potem, kaj sistem, kot celota v državi lahko naredi za neko potenco
               Slovenije, razvojno potenco Slovenije? In zunaj dvoma je, da so rezultati, ki jih je
               ta raziskava prinesla, slabši od tistih, ki bi si jih želeli. Niso sicer
               nerazlikovano enaki. In na to je potrebno biti zelo pozoren, ko o tem razpravljamo,
               so pa nerazlikovano nižji od tistega, kar si Slovenija zastavlja kot cilj. Ko govorim
               o tem, da je potrebno razlikovati, imam predvsem v mislih, da je evidentna razlika
               med rezultati na področju naravoslovja, in tistimi, na področju matematike. Ko
               govorim o tem, da pričakujemo več, pa vsi razumemo, o čem govorim, da pričakujemo več
               na obeh področjih. Vprašanje, poenostavljeno rečeno, je torej kaj je narobe? Zakaj ob
               tem, ko napredujemo, ko naši otroci znajo več, kot so znali leta 1995, ne napredujemo
               tako hitro, kot bi hoteli? Več vprašanj se ob tem zastavlja. Eno je, ali je narobe
               zastavljen sistem? Drugo vprašanje, ki smo si ga v preteklosti zelo na veliko
               zastavljali, pa to vprašanje sedaj na zanimiv način potiha, je potihnilo, ali se
               preveč učimo? Teza, moram opozoriti da, da. Da smo preveč časa v šoli, in da preveč
               delamo doma. Je bila zelo glasna teza v Sloveniji. Da smo preveč tekmovalno
               usmerjeni, je bila naslednja
               teza. Ali je to, ali se to kaže v tem, kar nam mednarodna raziskava govori, je torej
               vprašanje. Je krivo zunanje ocenjevanje? To je bila naslednja teza. Če gremo tudi v
               zunanje ocenjevanje, takrat se otroci manj naučijo, takrat je sistem slabši.
               Začenjamo prezgodaj s poukom, torej ne preiti na devetletko zaradi tega, ker bomo šli
               hitreje, prej, bolj zgodaj, v osnovno šolo, je naslednje vprašanje. Je narobe, je
               problem v genih, je rekel predsednik. Jaz bom poskušal si kje odgovoriti, pomagati
               nam vsem, upam da, skupaj si odgovoriti na katero od teh vprašanj.</p>
               <p>Jaz mislim, da smo žal predolgo odlašali z devetletko, z uvedbo daljšega obdobja
               šolanja, osnovnega šolanja. Če bi bili že na začetku 90.-ih, če že nismo tega
               naredili v 80.-ih, prešili na drug sistem izobraževanja, bi verjetno danes imeli
               boljše rezultate. Skoraj povsod so uvedli daljše obdobje obveznega šolanja prej, kot
               smo ga uvedli mi. Mi smo sedaj sredi tega procesa. In naj povem, da je tukaj, mislim,
               da ni bilo rečeno, je pa sicer zapisano v gradivu, 20% populacije v tem vzorcu tiste,
               iz devetletke. 80% rezultatov govori o osemletki. In seveda prej verjetno je potrebno
               nadaljevati z daljšim obveznim izobraževanjem. Potrebno si je privzeti, da raziskave
               kažejo, sam imam pred seboj OECD-jevo raziskavo o najbolj učinkovitih sistemih, iz
               leta 2004. Govori sicer o PISI, o drugem mehanizmu za pridobivanje rezultatov, pa
               vendarle sporoča nekaj zelo jasno. Sistemi, ki imajo zunanje preverjanje znanja, so
               učinkovitejši. So bolj uspešni. Zato zunanjega preverjanja verjetno ne kaže
               postavljati na stran. Še posebej ne takrat, ko ugotovimo, da nam zunanje preverjanje
               pokaže, da o sebi mislimo predobro. Da verjamemo, da zelo dosti znamo. Mednarodna
               raziskava pa pokaže, da ne. In da smo uspeli doseči to, da učitelji dajejo višje
               ocene, kot so tiste, ki smo si jih zaslužili. Da bomo, če bomo odpravili zunanje
               preverjanje, samo še povečali pritisk, nas staršev, na učitelje, da morajo biti ocene
               nerealno visoke. Torej, naši otroci se ne učijo več, pokaže ta raziskava. Povprečno
               količino časa porabimo, tako potem koliko smo v šoli, kot tudi potem, koliko se učimo
               doma. In imamo zelo povprečne rezultate. Torej, ne sme nas na nek način čuditi, da
               imamo zelo povprečne rezultate. Bilo bi čudno, če bi s povprečnimi in zelo
               povprečnimi, ali pa celo podpovprečnimi vlaganji na tem področju lahko dosegli več.
               Mi smo dolga leta govorili o tem, da naši otroci živijo pod takšnim pritiskom šole,
               da je psihosomatika pokazala, da tega ne vzdržijo več.</p>
               <p>Pa je lani prišla na dan raziskava mednarodne zdravstvene organizacije, in je
               pokazala, da nič od tega ne drži. Od takrat naprej z gotovostjo vemo, da smo verjetno
               pretiravali v družbeni klimi, ko smo o tem govorili na ta način.</p>
               <p>To je nekaj elementov, ki govorijo o tem, da je potrebno verjetno se povprašati o
               tem, kako naprej tudi na ta
               način, da se povprašamo o tem, kaj mi odrasli sporočamo otrokom. Če jim sporočamo,
               kot je prej omenil predsednik, da se učijo preveč, potem se bodo učili manj, ni
               verjetno kaj drugega mogoče pričakovati. Če sporočamo učiteljem, da zahtevajo od
               otrok preveč, potem bodo zahtevali manj, ni mogoče pričakovati drugačne reakcije. Če
               smo sebe prepričali, da za šolo delamo preveč, potem bomo seveda delali manj,
               rezultati bodo boljši vsekakor ne, ampak lahko samo slabši. Jaz mislim, da kaže o tem
               našem skupnem pristopu v Sloveniji k tem vprašanjem razmisliti in se mi zdi, da kaže
               zelo prisluhniti posebej enemu od rezultatov, ki jih mednarodne raziskave ugotavljajo
               in govorijo o tem, da so uspešnejši sistemi, ki imajo večja, višja pričakovanja, ne
               pričakovanja glede rezultatov, ampak pričakovanja glede znanja, ki ga je potrebno
               pridobiti v šoli. Pri nas smo očitno dvignili pričakovanja glede tega, kakšno oceno
               moram dobiti, glede tega koliko že znam, ne pa pričakovanja glede tega, koliko moram
               vložiti v to svojega dela, da bom več znal in bo potem posledično na dan prišla tudi
               boljša ocena. Na tem področju je potrebno nekaj stvari verjetno spremeniti.</p>
               <p>Seveda je treba kaj spremeniti tudi v sistemu. Jaz mislim, da je z gotovostjo
               potrebna decentralizacija sistema v celoti in deregulacija. Decentralizacija v tisto
               smer, v katero je bila začeta na področju financiranja, potrebno je deregulirati
               kalkularno strukturo, upam da bo strokovni svet kmalu obravnaval tisto, kar je bilo
               predlagano že pred nekaj časa, namreč sprostitev organizacijske strukture posebej v
               zadnjem delu osnovne šole. Vendar pa hkrati kaže, da je potrebno biti zelo previden,
               ko se na primer predlagajo posegi v zunanje preverjanje. Ne trdim, da tam ni mogoče
               česa izboljšati, vendar rotim praktično, naj se ne ukinja teh mehanizmov, Slovenija
               jih dokazano potrebuje. Mi smo nagnjeni k temu, da se bodi predcenjujemo ali
               precenjujemo, nismo posebej daleč prišli pri realnem ocenjevanju te naše moči, to na
               neki način postaja del nacionalnega značaja in potrebujemo zunanjo odslikavo tega,
               zunanje preverjanje tega, kaj zares znamo. Potrebno je narediti še nekaj, ne glede na
               to, da Barbara dokazuje tukaj mag. Japlova, da to ne vpliva prav posebej na našo
               uvrstitev na lestvicah pa smo kalkularno postavljeno tako, da pravočasno jemljemo,
               obravnavamo določene vsebine pri pouku. Če je dokazano, da smo prisilili pravzaprav
               komisije, da so kasneje uvrstile vsebine v učne načrte, kot so jih v drugih državah
               in to smo mi naredili, ker smo jim govorili, da naši otroci ne zmorejo tega
               obravnavati takrat, kot drugi, potem popravimo to, ker sicer bomo v zadnjem delu
               osnovne šole obravnavali več snovi in enkrat jo bo treba in takrat se bo tako
               nakopičilo, da tega preprosto ne bo mogoče sprocesirati in ne bo mogoče obravnavati
               kot se spodobi. Strinjam se, da je potrebno vlagati v učitelje, če si boste
               spoštovani kolega pogledali, koliko se je povečalo vlaganje v izobraževanje
               učiteljev, potem boste ugotovili, da je ta država na tem področju naredila pomemben
               korak naprej, ampak očitno ne zadostnega,  očitno je potrebno narediti še več, predvsem pa je potrebno
               učitelje podpreti v tem, da izvajajo zahteven pouk, če jih v tem ne bomo podprli, jih
               lahko izobrazimo do ne vem kakšnih razsežij, ampak nas so učili, mislim da nas bolj
               ali manj ki tu sedimo, da brez vložka, brez dela ne bo rezultatov, to velja danes
               prav tako. Učitelje torej izobražujmo, naj se dodatno učijo delati individualno,
               ampak podprimo jih v tem, da bodo smeli zahtevati, da bo normalno, da pričakujejo, da
               se dosti zna, če to ne bo normalno, potem tudi če jih bomo izobraževali ne bo dosti
               prineslo.</p>
               <p>Naj končam s tem, to o čemer je govori spoštovani kolega minister. Zelo nevarno ni
               bilo, sicer se strinjam z večjim delom vsega tistega, o čemer je govoril, posebej
               podpiram to, da se umirjeno opravijo analize in se potem sklepa, kaj vse bomo
               naredili, sedaj imamo vsi samo mnenja, da ne bi slučajno bilo prehitrih sklepov pa
               bomo potem zavožene sklepe popravljali desetletja, ta država si jih je kdaj že
               privoščila, usmerjeno izobraževanje je bilo tak tipičen primer. Torej, podpiram ta
               umerjen pristop. Bil bi pa zelo skeptičen, če bi slučajno izšlo iz tega o čemer danes
               govorimo, da saj vlagamo zelo veliko v izobraževalni sistem pa iz tega ne dobimo
               dosti, vlagamo preveč, to vsekakor ne sme iziti iz te razprave. Stojijo države
               bistveno bogatejše od nas po bruto družbenem proizvodu, Norveška je ta tipičen
               primer, jaz se ga bom kar dotaknil tu na norveško študijo o tem kaj se njim dogaja,
               kaj so naredili narobe. Oni vlagajo za kakšen odstotek bruto družbenega proizvoda, ki
               je neprimerljiv sicer na naši veš v to področje in so za nami in drsijo navzdol in
               pogledate kaj so ugotovili, kje so delali napake, je za res zelo smiselno pogledati
               njihove ugotovitve. Hočem povedati, ostanimo tukaj nekje pri vlaganjih, kjer smo, ni
               škode, če imamo dobro opremljene šole, sedaj vsake toliko časa poslušam bolj ali manj
               tovrstne razmisleke, moramo imeti informacijsko tehnologijo, ampak dobro dajmo
               izkoristiti to, kar v šolah si naši otroci po različnih krajih po Sloveniji
               zaslužimo, imeli smo zelo slabo situacijo na tem področju še pred desetletjem in
               verjetno bi lahko bili hvaležni tudi temu parlamentu, da je bil pripravljen v
               desetletju je za nami v to področje vlagati.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp15">

               <speaker>PREDSEDNIK JOŽE TANKO:</speaker>

               <p>Hvala lepa. Želi še kdo razpravljati? Gospod Ljubeljšek.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp16">

               <speaker>MITJA LJUBELJŠEK:</speaker>

               <p>Hvala za besedo. Tudi sam bi rad nekaj prispeval k tej razpravi, ker menim, da moramo
               biti vsi skupaj ob tej analizi in tudi današnji predstavitvi kritični, da tudi mi ne
               bomo imeli tako visoke samopodobe kot smo videli, da jo imajo učenci, ampak kritični
               mislim v pozitivnem smislu. Pozitivna kritika daje tudi osnovo za preskok za
               izboljšanje obstoječega stanja. V predstavitvi sem dobil kar nekaj pa tudi v razpravi
               nekaj odgovorov na vprašanja in dileme, ki so se mi postavili, ko sem prebiral to
               raziskavo.</p>
               <p>Sam se zavedam, da se srečujemo na najbolj občutljivem področju, to pa so naši
               otroci.  Vzgoja srečnega,
               zdravega in <gap n="..."/> otroka zahteva družino, učitelje, strokovnjake na področju šolstva,
               tiste, ki varujejo njihovo zdravje in varnost in nazadnje zahteva tudi modre
               politike.</p>
               <p>Pred seboj imamo povzetek rezultatov te mednarodne primerjalne študije, ki analizira
               znanje osnovnošolcev na področju matematike in naravoslovja. Ta študija nas resno
               opozarja, da smo na poti izobraževanja, oziroma šolanja naših otrok nekje zatajili.
               Postavila nas je, tako menim, na realna tla, če to priznamo ali ne. Sam nisem
               strokovnjak na področju šolstva, vendar pa kljub temu mi dovolite, da kot eden izmed
               slovenskih staršev postavim nekaj vprašanj in dilem v zvezi s poudarki iz omenjene
               študije.</p>
               <p>Pokazatelji primerjalne študije, navedel bom samo nekatere, ki so me najbolj zbodle,
               sedaj pa še toliko bolj, ko sem danes videl to predstavitev. In sicer matematični
               dosežek slovenske mlajše populacije je na 22. mestu med dosežki 28.-ih držav in
               šolskih sistemov, in je statistično pomembno nižji od mednarodnega povprečja. Drugo,
               naravoslovni dosežek mlajše slovenske populacije je na 21. mestu med dosežki 28.-ih
               držav. Pa se vprašam kje so vzroki? Ali jih je iskati v neusklajenih in neustreznih
               ter slabih učnih programih in načrtih? Zakaj smo do sedaj prekrivali neuspehe otrokov
               staršem in javnosti?</p>
               <p>Če pa nismo vedeli za stanje kakršno je, toliko slabše.</p>
               <p>Za tak neuspeh so po mojem najmanj ali nič krivi otroci. Prav tako tudi ne učitelji,
               ki so le izvajalci predpisanih učnih načrtov in programov, in poučujejo v skladu z
               njimi. Usposobljeni so pa toliko, kolikor jih usposobi stroka. Sprašujem, ali je v
               tem našem šolstvu poudarek na delu z učenci s strani učiteljev, ali pa se učitelji
               ukvarjajo preveč s šolsko birokracijo? V medijih je bilo navedeno, da je na zavodu za
               šolstvo zaposlenih preko 200 strokovnjakov, ki so se namenili na osnovi omenjene
               študije izdelati kar nekaj analiz. Sprašujem pa, ali nihče v tej državi ni do sedaj
               zaznal, da le ni vse tako, kot bi moralo biti, in ni pravočasno ukrepal, mar smo
               morali čakati na omenjeno mednarodno študijo, ki ni bila prva te vrste, saj je bila
               prva opravljena že leta 1995, in ponovno 1999. To sem dobil iz gradiva. Rezultati pa
               so kazali na trend upadanja, oziroma trend nenaraščanja.</p>
               <p>Vprašam se tudi, kdo je za ta trend znanja v zadnjih desetih letih odgovoren? Stroka
               je tu vsekakor zatajila.</p>
               <p>Naslednje, kar me je zbodlo v oči je, da starejši učenci se ne učijo radi
               matematike, 65%. Biologije 50%. Kemije 55%. Fizike 66%. Po podatkih smo med ostalimi
               državami prav pri vrhu v negativnem smislu.</p>
               <p>Brez posebnih analiz lahko ugotovim, da je še kako naravno in človeško, da če nekaj
               ne maraš, pri tem ne moreš biti uspešen. Učenci ne marajo. Sprašujem strokovnjake,
               zakaj otroci vseh teh predmetov ne marajo? Morda zato, ker se je treba pri teh
               predmetih nekoliko bolj potruditi, samostojno in logično razmišljati, ter biti
               nemalokrat ustvarjalen. Naš šolski sistem pa verjetno niti slučajno ne daje poudarka
               v tej smeri. Naprej. Slovenski
               učitelji so poročali, da 40% starejših učencev pri pouku matematike ne sme
               uporabljati kalkulatorja, tako je le še na Cipru, Latviji in Romuniji, kjer analiza
               ugotavlja, da zato v teh državah verjetno ni ekonomskih pogojev. Zakaj pa torej pri
               nas ne smejo uporabljati? Da ne govorim o možnostih uporabe računalnikov, ne
               kalkulatorjev. Ob tem razberem, da učenci večinoma znajo osnovne računske operacije,
               ne znajo pa interpretirati podatkov tabel, grafov in podobno.</p>
               <p>In še nekaj o opremljenosti računalnikov, kar je bilo tudi zapisano v gradivu. Ob
               vseh problemih, ki se kažejo v šolstvu, ki niso majhni, še manj zanemarljivi, pa če
               to nekateri priznajo ali ne, bo v prihodnje še najmanjši problem, da se šole primerno
               opremijo s sodobnimi učnimi pripomočki. Zato se bodo pač morala najti ustrezna
               sredstva. In najmanj ne dvomim, da se pod novo vlado tudi ne bodo.</p>
               <p>Večji problemi, ki so se zasidrali v zadnjih desetih letih, ob vseh naših
               strokovnjakih in politiki šolstva, bodo težje rešljivi. Predvsem naslednji problem,
               kako v šole ponovno pripeljati vzgojo, pripeljati nekaj več discipline, kako otroke
               navajati na samostojno in logično razmišljanje, in dati podatek ustvarjalnosti,
               privzgojiti jim pozitivne vrednote, dvigniti kulturni nivo, dati učiteljem dolžno
               spoštovanje otrok in družbe ter priznanje njihovemu trudu in delu.</p>
               <p>V Delu sem pred kratkim, in to ta teden, prebral izjavo direktorja zavoda za
               šolstvo, gospoda Pluška. Citiram: <q>"Učni načrti v praksi še niso popolnoma zaživeli.
               Na zavodu za šolstvo bomo nadaljevali delo, ki smo ga začeli ob prenovi šole."</q> Sam se
               bojim, da se bo tako delo tudi resnično nadaljevalo brez že kako potrebnih drugačnih
               pristopov in sprememb, ne samo analiz. Šolstvo nikoli ne more biti popolnoma popolno,
               ampak potrebno je storiti vse, da ga kolikor se najbolj da, dvignemo na najvišji
               nivo, v dobro prihodnosti otrok in družbe kot celote.</p>
               <p>Za konec bi rad rekel še to. Minister za šolstvo, gospod Zver, ne bo imel niti
               najmanj lahkega dela, in je na zelo nehvaležnem položaju. Saj bo nekaj pač treba
               spremeniti. Ne samo analizirati. Se je pa že v zadnjem mesecu pokazalo, da vsaka, še
               tako majhna sprememba v šolstvu, za sedanjo opozicijo, pomeni skorajda paniko, in se
               odzove, kot bi dregnil v osje gnezdo.</p>
               <p>Spoštovani! Te dni je bilo na enem od odborov rečeno, naj si nihče tu ne domišlja da
               je strokovnjak. Jaz si tega danes niti slučajno ne domišljam, lahko pa kot državljan,
               oče in poslanec povem svoje mnenje in upravičeno pričakujem odgovore na zastavljena
               vprašanja, predvsem pa konkretne sistemske spremembe. In upam, da se bo prenehalo z
               eksperimentiranjem na vzgoji in šolanju otrok.</p>
               <p>Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp17">

               <speaker>PREDSEDNIK JOŽE TANKO:</speaker>

               <p>Hvala lepa. Želi še kdo razpravljati? Gospod Slavinec.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp18">

               <speaker>DR. MITJA SLAVINEC:</speaker>

               <p>Hvala lepa za besedo.</p>
               <p>Torej, sigurno je več razlogov in ta problematika teh rezultatov večplastna. Vendar
               jaz bi se omejil le na nekatere. In sicer vprašajmo se najprej o preobremenjenosti
               otrok, o kateri je že bilo nekaj povedano. In sicer kakšna je ta preobremenjenost?
               Kajti vsi se strinjamo, da so otroci lahko preobremenjeni. Vprašajmo se, s čim so
                  preobremenjeni? Pogosto se
               žal namreč izkaže, da ne s šolskimi aktivnostmi, ampak z obšolskimi. In da pogosto
               tudi starši svoje neizpete ambicije potem projecirajo na otroke in jih vzpodbujajo k
               raznim obšolskim dejavnostim, ki pa žal niso v večini povezane z naravoslovjem, z
               matematiko, ampak športom, kulturo, in drugimi družboslovno-humanističnimi vedami,
               kar seveda ni nič narobe. Vendar se pa odraža potem pri rezultatu na tem področju. In
               žal potem za šolo ostane časa kolikor ga le ostane ob vsem tistem drugem, prej
               naštetem. To sigurno kaže na neprimerne prioritete. In sigurno je treba razmisliti v
               tej smeri.</p>
               <p>Še sam se spomnim, ko sem hodil v šolo, je bila šola prva. In kolikor je časa ostalo
               za ostale zadeve, toliko smo se jih potem šli.</p>
               <p>Šola sigurno ni igra. In prijetna šola, to je en lep cilj. Vendar, koliko odraslih
               pa bo pozitivno odgovorilo, ali radi delajo? Kajti to je logično, da otroci v
               povprečju se vseh stvari ne učijo radi, in še toliko manj teh vsebin ki so, kot smo
               že prej slišali, in s tem se seveda lahko strinjamo, na nek način specifične, saj
               zahtevajo eno razmišljanje, in povezovanje znanj.</p>
               <p>To, da število ur učenja, eden izmed rezultatov raziskave, pada z učnim uspehom,
               sigurno da misliti. In eden izmed razmislekov lahko vodi v to smer, da so tisti, ki
               so sposobnejši, ki bi lahko dosegali višje rezultate, premalo obremenjeni. Zato ker
               se učijo toliko, kolikor je nujno potrebno. In s tem vložkom dosegajo zadovoljive
               rezultate. Če bi se jih motiviralo k nadaljnjemu vložku, bi lahko dosegali boljše
               rezultate.</p>
               <p>In nenazadnje, vse to sigurno vodi v zaključek, da znanje ni vrednota. In tudi, da
               vloženi čas, konkretne številke, ki jih imamo pri matematiki kažejo koliko ur je bilo
               v kurikulumu namenjenih, da bi lahko bile višje. In zelo pomembna stvar je sigurno
               tudi izraba časa, ki ga učenci namenjajo šoli. Ni pomembno samo, koliko fizično ur se
               oni učijo, koliko so fizično ur v šoli, ampak kako ta čas izkoristijo. Ali jih mi
               naučimo, oziroma ali jih učitelji v šoli naučijo, kako naj se učijo matematike, kako
               naj se učijo fizike, kako naj se učijo biologije in kemije. Zanalašč sem vse te
               predmete povedal, kajti naravoslovje ni znanstvena disciplina. Pač skupno ime je za
               vse te predmete.</p>
               <p>In če vidimo, da določenih vsebin ne obravnavajo takrat, ko bi jih že lahko, oziroma
               ko so jih sposobni obravnavati otroci v primerljivih državah, potem sigurno te
               vsebine velja obravnavati prej. In še vedno ne pozabiti tega, da kakršnokoli učenje
               je še vedno za bazo, za temelje, velja učenje s ponavljanjem. Je treba toliko in
               toliko ur dela in energije vložiti v to, da se naučiš poštevanke, če sem zelo
               bazičen. In brez poštevanke bomo težko razumeli potem nenazadnje tudi vseh stvari ki
               sledijo.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp19">

               <speaker>PREDSEDNIK JOŽE TANKO:</speaker>

               <p>Hvala lepa. Želi še kdo? Jerajeva.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp20">

               <speaker>ALENKA JERAJ:</speaker>

               <p>Hvala za besedo. Jaz bi se, ob tem, ko se pač pogovarjamo o omenjeni raziskavi,
               vrnila na leto 1995, ko so naši otroci prvič sodelovali v raziskavi. V povprečju so
               dosegali, oziroma so dosegli povprečne rezultate. Morda tudi iz razloga, da so bili
               vključeni starejši otroci, v primerjavi z drugimi. In bi iz tega lahko sklepala, da
               ni nekako nazadovanja, ali pa da nismo v tem času pač padali, ampak nekje stagnirali,
               izboljševali se zagotovo nismo.</p>
               <p>V spremembe verjetno šolskega sistema, kot zelo občutljivega, greš takrat, ko
               ugotoviš, da nekaj v šolskem sistemu ni v redu, ko narediš neko analizo kaj in na
               katerih področjih bi moral stvari izboljšati. In mi smo šli v neko veliko spremembo z
               uvedbo devetletke, ki jo je verjetno težko kritizirati, ker še ni povsod zaživela,
               ali pa se je še čisto na novo rodila, in je še nekje v povojih.</p>
               <p>Vendar se v poročilu, ki ga danes obravnavamo, kljub vsemu večkrat omenja, da so
               rezultati učencev v osemletki boljši od učencev v devetletki. Kar nekajkrat je to
               zelo poudarjeno, pri vseh predmetih, pri vseh ocenah so dosežki osmega razreda
               devetletke nižji od dosežkov v osemletki.</p>
               <p>Gospod Gaber je prej omenil nek eksperiment, usmerjeno izobraževanje. Res je, mi smo
               takrat verjetno zelo hitro šli v neko spremembo, odpravili kar vse smeri in je kar
               vse postalo gimnazija, kar zagotovo ni bilo v redu. Če greš v neko spremembo, bi
               pričakoval, da ugotoviš kaj vse v sistemu ni v redu. In odpraviš stvari, ki niso v
               redu, ne pa nekaj ukinjaš, in uvajaš čisto nekaj novega.</p>
               <p>In se mi zdi, da je bila tudi tale naša devetletka eksperiment, ker se bojim, da ob
               uvajanju, že samo to, da smo spreminjali leto, ko je obvezno bila uvedena po celi
               Sloveniji praktično kar nekajkrat, se bojim da ideja ali pa sistem ni bil do konca
               dodelan, ali pa nam ni bilo čisto jasno, kaj vse želimo s tem doseči.</p>
               <p>Še vedno smo verjetno v procesu, ko zadevo izpopolnjujemo, dodelujemo in čas je, po
               mojem, da naredimo vse, da bo ta sistem učinkovit. In zato mislim da je prav, da se o
               raziskavi pogovarjamo sedaj, ne pa še, ko bi imeli še dodatne analize, do katerih bo
               itak prišlo, in je prav da pride. Prav je, da o raziskavi razpravljamo mi, učenci,
               učitelji, starši, ki so morda bili pogosto premalo vključeni in upoštevani pri
               kakšnih uvedbah novih sistemov.</p>
               <p>Prepričana sem, da ta razprava in tudi vse nadaljnje, in vse kar bo pač temu tudi
               sledilo, bo prineslo nek boljši sistem, oziroma ga bomo dodelali. In bomo že ob
               naslednji raziskavi verjetno se pogovarjali o boljših rezultatih.</p>
               <p>Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp21">

               <speaker>PREDSEDNIK JOŽE TANKO:</speaker>

               <p>Hvala lepa. Želi še kdo od poslancev? Gospod Prevc.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp22">

               <speaker>MIHAEL PREVC:</speaker>

               <p>Hvala lepa za besedo. Lep pozdrav vsem skupaj! Bom skušal biti čim krajši.</p>
               <p>Pravzaprav mislim, da ni namen današnje seje, da se že spuščamo nekje v same vzroke,
               bom rekel, nekih negativnih izsledkov te mednarodne raziskave. Mislim da je prej na
               začetku minister lepo povedal, da je seveda na osnovi te raziskave potrebno narediti
               še natančno analizo, in potem bo ministrstvo, oziroma stroka tudi nekje prišla do
               vzrokov teh slabših rezultatov, in na osnovi tega potem seveda skušala nekje graditi
               na nekem drugačnem, oziroma na določenih popravkih, oziroma spremembah.</p>
               <p>Sedaj, tule je bilo rečeno, da je mogoče preuranjeno, da se pravzaprav o tem
               pogovarjamo, oziroma da smo bili seznanjeni s temi raziskavami. Mislim da ni
               preuranjeno, da je mogoče to že prepozno, ker imam, tako kot so nekateri pred mano že
               ugotovili, da smo bili mogoče res v preteklosti mogoče malo preveč samozadostni. In
               več ali manj smo bili seznanjeni z rezultati, ki so govorili kar precej drugače kot
               govorijo ti rezultati. To se pravi, da naši učenci v mednarodnem merilu dosegajo
                  dokaj visoke rezultate. In
               tudi glede na to, kot je bilo že rečeno, tudi sam sem bil v preteklosti učitelj, in
               dejansko naši učenci so iz matematike in naravoslovja, to, kar je bilo že rečeno, na
               mednarodnih tekmovanjih dosegali kar dobre rezultate. Tako da je nekje razumljivo, da
               smo negativno presenečeni nad takšnimi rezultati, ki smo jih videli. Ampak mislim, da
               pa je seveda še kako pravilno, in da ni popolnoma nič preuranjeno, da smo seveda se s
               temi rezultati seznanili.</p>
               <p>Seveda, preuranjeno bi pa bilo, da sedaj vsi po dolgem in počez iščemo neke vzroke
               za takšno situacijo in mislim pa, da je seveda ministrstvo, tako kot je bilo tudi že
               rečeno, pred zelo pomembno in pa pred odgovorno nalogo, da seveda na osnovni vzrokov
               seveda tudi odpravi te negativne rezultate.</p>
               <p>Mogoče samo za konec samo še to. Očitano je bilo, da se koalicija nekje, da se bo
               spustila v frontalni napad na devetletko. To seveda absolutno ne drži. Tudi ne rečem,
               da je devetletka nek eksperiment, ki se lomi na naših učencih. To se pravi, ta
               politika, bom rekel, ministra v zvezi z devetletko, mislim da je ta prava, da je
               umirjena. To je bilo tudi danes rečeno. In mislim, da je seveda treba v tej
               devetletki, to se pravi ne iti v frontalni napad, in koalicija tudi ne bo šla v
               frontalni napad. Pač pa ugotavljala tiste stvari, ki se v tej devetletki dajo
               popraviti. In seveda iti z devetletko dejansko naprej. Dejstvo je, da starši otrok,
               ki smo seveda, ki so seveda šli skozi devetletko, skozi vse faze, lahko rečemo, da
               smo tisto prvo triado, kot je bilo to nekoč rečeno, zelo zadovoljni. In da dejstvo
               je, da naši učenci v tisti prvi triadi dosegajo neke zelo dobre, pozitivne rezultate.
               Seveda v nadaljevanju, kar se tiče nivojskega pouka, in pa kar se tiče tega
               eksternega preverjanja, bo pa verjetno treba še marsikaj doreči, vendar ne bo šlo za
               frontalni napad, tako kot je bilo rečeno, pač pa za neko iskanje nekih stvari, ki
               niso dobre in se jih seveda da nadgraditi.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp23">

               <speaker>PREDSEDNIK JOŽE TANKO:</speaker>

               <p>Hvala lepa. No, obravnavamo rezultate ekipne tekme, ne posameznikov.</p>
               <p>Izvolite gospod minister.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp24">

               <speaker>DR. MILAN ZVER:</speaker>

               <p>Hvala lepa gospod predsednik.</p>
               <p>Jaz sem si izbral nekaj dilem in tem, ki ste jih postavljali, in verjetno želite
               tudi mojo reakcijo nanje.</p>
               <p>Verjetno tudi bi lahko opravičevali, ali pa razlagali dane rezultate, dosežke tudi
               naših otrok in tudi drugih držav z določeno kulturno pogojenostjo. Živimo v nekem
               kulturno-civilizacijskem krogu, ki je morda malo drugačen od tistega, v katerem so
               nastali recimo ti testi in vprašalniki. In da so določene skupine držav, ki spadajo v
               podoben kulturno-civilizacijski krog bolj uspešne, druge nekoliko manj. Tudi po teh
               splošnih kulturnih kriterijih bi lahko iskali in interpretirali te rezultate, vendar
               seveda to niso kakšni izgovori za stanje, kakršno je.</p>
               <p>To je zanimiva tema, ampak ni časa, da bi govorili kaj več o njej.</p>
               <p>Kar se tiče vzorčenja, to moram poudariti, da se po mojih prvih informacijah, ko sem
               se pozanimal, je vzorčenje bilo korektno. In da se zelo korektno pripravlja tudi za
               PISO in da izhodišča za vzorčenje postavljajo na mednarodni ravni, da jih naši
               implementirajo, da je tudi celotna logistika, od hranjenja izpitov in nalog, in
               podobno, zelo skrbno, in da tukaj imajo naši izvajalci dokaj profesionalen odnos, in
               jaz upam, da ga bodo takega tudi ohranili.</p>
               <p>Problem, ki je bil izpostavljen, so dejansko mejniki znanja. Najvišje mejnike znanja
               mi premalo dosegamo. Ti rezultati so praktično še najbolj zaskrbljujoči. To pomeni,
               da mi ne dosegamo zadostne kritične mase kognitivne elite, bi temu lahko tako rekli.</p>
               <p>Res je, da na posameznih rezultatih  matematika, olimpijada in podobno, so naši učenci kar
               dobri, ampak v širšem kontekstu, kot je omenil predsednik tukaj, smo primerjali
               ekipe, tim, ne posameznikov. Tukaj pa smo dobili dokaj neprijetne rezultate.</p>
               <p>Če bomo uspeli, zaenkrat še nivojski pouk ni dal nekih pozitivnih rezultatov, da bi
               naredili ta premik v doseganju višjih mejnikov znanja, bomo lahko imeli razlog za
               zadovoljstvo. Ta hip pa imamo prej razlog za skrb.</p>
               <p>Količina in kvaliteta znanja, in količina učenja nista nujno medsebojno povezani. To
               vemo vsi. Otroci se lahko veliko drilajo, učijo, pa so na koncu rezultati slabi.
               Očitno imajo tudi sami tak občutek, ko govorijo o svoji lastni preobremenjenosti.
               Samo za primer bi rad povedal, da je, v Singapurju imajo samo 50% manj ur matematike
               kot naši otroci, in so v sami špici pri preverjanju znanja matematike, tako da 145 ur
               proti 99 uram. Kar pomeni, da ne gre samo za količino, število ur, predmetnik, ampak
               tudi sam način poučevanja.</p>
               <p>Administriranje naših učiteljev, preobremenjenost učiteljev s tem delom, to je
               dejanski problem. In se na ministrstvu že ukvarjamo z nekim takim projektom recimo,
               debirokratizacije njihovega opravila, kar bi pomenilo, da bi na koncu ostalo več časa
               za neposredno pedagoško delo, in za njihovo primarno poslanstvo.</p>
               <p>Ali smo pravi čas začeli s to razpravo tudi na parlamentarni ravni, ali ne? Jaz
               mislim, da ja. Da bi lahko tudi že prej. Zakaj pa ne. Dejstvo je, da danes odpiramo
               samo prostor parlamentarni razpravi, da med strokovno javnostjo, tudi širšo, že
               potekajo nekaj časa te razprave. In da je ta razprava, vsakršna, kakršnakoli že je,
               je zelo dobra in dobrodošla. In da je treba s tem nadaljevati. Je pa dejstvo, da ni
               veliko časa. To je bila razprava TIMS-a 2003. Kmalu bo že naslednja. In če hočemo kaj
               izboljšati do naslednje, čez dve leti, moramo hitro delati. Hitro delati. In tu tudi
               pozivam pedagoški inštitut, da malo hitreje napravi tovrstne raziskave, in tudi malo
               celovitejše, kot je zgolj tisti prikaz bil, kaj boste naredili, v nacionalnem
               poročilu. Tisto je premalo. Tak načrt daje, obeta premalo, premalo odgovorov na ta
               vprašanja. Ampak o tem se bomo pomenili v hiši.</p>
               <p>Glejte, dobro vprašanje je bilo postavljeno od poslanke Potrate. Prilagajanje učnega
               programa, da ali ne. Veste, kot po maastrichtski pogodbi je področje šolstva eno od
               tistih, ki ostaja v nacionalni domeni, nacionalni suverenosti držav. Vendar nas samo
               po sebi toliko dogodkov svetovne integracije, globalizacije, pač prisiljujejo v tem,
               da gremo tudi na tem področju določene standardizacije, tudi učnih načrtov, znanj,
               kompetenc. Naši otroci morajo biti konkurenčni ali pa primerljivi tudi v mednarodnem
               merilu. In če bomo razvijali nek parohalni <stage>(?)</stage> sistem šolstva, je to najslabše ravno
               za njih.</p>
               <p>Res je, mislim, da skupaj merimo to zgodbo, ki se sedaj dogaja, s skupnimi jedri iz
               leta 1985, ko smo Slovenci se borili za avtonomen šolski sistem v okviru Jugoslavije.
               Tu gre za bistvene razlike. Je pa res, da ne more iti na vseh ravneh celotni
               kurikulum v proces standardizacije ali pa unifikacije na ravni Evrope. In da bo naš
               šolski sistem razvijal tudi ljudi, ki bodo nosilci kulturne identitete, ne pa zgolj
               pripravni pripomoček za, kako bi temu rekli, oplajanje kapitala na trgu dela, ali pa
               v evropski ekonomiji.</p>
               <p>Devetletka, nikoli nismo govorili, da jo bomo ukinili ali karkoli podobnega. To kar
               smo v koaliciji obljubljali prej, je bilo, da bomo kvečjemu njene slabosti
               odpravljali. Nikakor pa ne bi poskušal, ali pa si upal ponovno drezniti z neko
               temeljito reformo in karkoli ukinjati. Devetletka je dejstvo, in s tem  dejstvom moramo živeti in jo pač
               izboljšati. Sam po sebi, da otroci gredo eno leto prej v šolo nič ni slabo,
               nenazadnje smo pa tudi mi prej šli v malo šolo, tako da lahko rečem, da smo neko
               obliko devetletke že imeli prej. Nacionalni preizkusi znanja so malo trži oreh kot se
               na prvi hip zdi. S tem orehom se je soočila že tudi moja predhodnica ministrica, ki
               je v parlamentu prolongirala datum uresničitve zakonske obligacije. Dejstvo je, da je
               tak sistem, kot je zapisan v zakonu ta hip mi nismo sposobni uvesti iz ne samo
               stroškovnih vidikov kot običajno očitate tudi iz kadrovskih, organizacijskih predvsem
               pa rokovnih ne gredo skupaj zlasti nacionalni preizkusi znanja ob koncu devetletke,
               drugo leto bi naj uvedli celotno populacijo, vključili v te preizkuse znanja in
               enostavno tega ni mogoče, zato bomo zakonodajnem telesu predlagali določene korekcije
               tako da bodo nacionalni preizkusi znanja, da jih bomo lahko izvedli, za to gre, zato
               bomo spremenili nekatere elemente modela, ki je sedaj predviden zakonsko. Seveda se
               jaz ne bom prizadeval za zmanjšanje GDP za šolstvo kot je. Hotel sem samo poudariti,
               da imamo dobro podlago ali po osnovi, da pa so hkrati v tem deležu, ki ga Slovenija
               daje ogromne ali pa morajo biti ogromne rezerve, zato da je rezultat na koncu
               bistveno boljši.</p>
               <p>Jaz ne bi želel, da postajajo nekatere teme ali pa spremembe, ki bodo, nobeden
               sistem ni tako popoln, da ne rabi nobenih sprememb, da bi postale predmet kulturnega
               boja, čeprav si ne dal utvar, tega bo kar veliko, ampak hkrati pa je dejstvo, da tako
               svetu pa vendarle nič ne bo, da se ne bo dalo kaj izboljšati ali pa spremeniti. Vem,
               da je to občutljivo območje, področje politik, da smo na neki način skoraj vsi
               involvirani ali kot starši, babice, dedki ali karkoli, da je ta sistem in da nas
               življenjsko zanima in da smo tudi zelo občutljivi za vsakršno koli spremembo v njemu,
               vendar na koncu spremembe vsekakor bodo. Nekaj o njih, nekaj jih bomo predstavili na
               tiskovnih konferencah ne gre pa za neke radikalne ali pa temeljite posege v obstoječi
               sistem. Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp25">

               <speaker>PREDSEDNIK JOŽE TANKO:</speaker>

               <p>Hvala lepa. Želi še kdo razpravljati? Izvolite, gospa Zevnik.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp26">

               <speaker>GOSPA ZEVNIK:</speaker>

               <p>Hvala lepa. Mislim, da je gospod minister povedal pravzaprav vse na zastavljena
               vprašanja, vendarle se mi zdi zelo temeljno vprašanje dr. Gabra, kaj je narobe, da
               naši učenci ne napreduje dovolj. Na tem bomo morali graditi in sama osebno sem
               prepričana, da podlage bodo v nekaterih analizah, k jih bomo dobili vendarle pa je
               potrebno veliko pogovora tudi z učitelji in starši ter z ravnatelji in v zadnjem času
               sem jih opravila kar nekaj in mogoče eden utrinek glede na tisto visoko samo podobo o
               znanju otrok v nižjih razredih, saj v višjih ni tako eksplicitna, je drugačna.</p>
               <p>In sicer nekako iz pogovor, ki sem jih številno opravila kaže, da je temu lahko
               vzrok način sporočanja ocenjevanja v zadnjem letu v tretje razredu, ko se opisno
               sporoča v glavnem zgolj s pozitivnim trendi,  s pozitivnimi dosežki tako, da so sporočili učitelji, da tega
               ne podpirajo in starši, da ne vedo navsezadnje kaj otroci ne znajo, to je možno potem
               povezovati s tem, da v četrtem razredu so otroci prepričani, da ne znajo, to ne
               moremo naložiti otroku, to so devet let stari otroci, se pravi, gre za to, kakšna je
               privatna informacija, se pravi, potrebno bo veliko delati k sistemu ocenjevanja.
               Veliko je elementov notranjih bi rekli didaktičnih, ki mislim, če jih bomo temeljito
               proučili in ustrezno izobrazili učitelje in jih tudi poslušali, da se bo dalo
               spremeniti.</p>
               <p>Sicer pa gospe Potrati na njeno vprašanje, saj je minister že odgovoril, dejansko
               imamo mi nacionalne karikature z nacionalnimi cilji, ampak evropski trendi gredo v
               merjenje kompetenc se pravi ne posamezne bi rekla vedenja in znanja, ta ostajajo v
               naši domene, vendar merimo skupne kompetence in to v karikuralne zgodbe je potrebno
               marsikaj tudi storiti. Hvala lepa za pozornost.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp27">

               <speaker>PREDSEDNIK JOŽE TANKO:</speaker>

               <p>Hvala lepa. Želi gospa Potrata.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp28">

               <speaker>MAG. MAJDA POTRATA:</speaker>

               <p>Hvala za besedo. Saj jaz nisem zastavila vprašanja, jaz sem samo postavila moje
               stališče v zvezi s pogledom na nacionalne standarde. Sem namreč zagovornica tistega,
               da so primerjave nujno potrebne, ampak tisto kar me v šolski politiki zadnje čase
               posebej moti je, da je ves čas poudarjeno samo to, kaj je potrebno storiti, da bodo
               naši izobraženi mladi ljudje se lažje vključevali v evropski trg dela in se pri tem
               po tem takem tako kot jaz vidim stvari misli samo na enostransko podobo
               izobraženosti, zanemarja se pa popolnoma tista podoba, ki se ji reče tudi
               humanistično in družboslovno znanje, ki morebiti ni tako konkurenčno na trgu znanja
               in za katerega je ta država s svojim šolskim sistemom pač zavezana, da nekatere
               stvari uresničuje.</p>
               <p>Kar zadeva standarde je seveda mogoče pri standardizaciji znanja izhajati iz
               minimalnih standardov ali pa iz višje postavljenih standardov in ko govorim o
               nacionalnih ciljih bi pričakovala, da ne popuščamo in ne spuščamo standardov tam,
               kjer so standardi primerljivi ali celo višji od evropskih, če jemljemo evropsko kot
               neki lonec in ne kot vendarle seštevek posamičnih elementov z jasno razpoznavnimi
               značilnostmi. Tako da ne morem mimo tega, da nekatere države, o katerih šolski sistem
               ni ravno razglašen za slabega ali pomanjkljivega, da v nekaterih državah ravno
               ohranjanju teh nacionalnih značilnosti postavljajo izredno velik pomen in želela bi,
               da bi ne hiteli, ampak temeljito premišljali korake, ki so potrebni za premišljeno,
               trdno in dovolj strokovno utemeljeno poseganje v to zelo občutljivo področje.</p>
               <p>Mislim, da so stvari, s katerimi se ukvarjamo vendarle v domeni stroke v prvi vrsti
               in kakor sem za partnersko dogovarjanje v zvezi z vsemi stvarmi se mi pa zdi, da mora
               tu najprej prvo besedo povedati stroka, da v parlamentu lahko politične odločitve
               sprejemamo in zato težko sprejmem seveda odgovor in oprostite gospod minister še
               vedno vam bom oporekala prvi izsledek zame je prvi izsledek in jaz bi rada imela
               končne izsledke zato, da bi se kompetentno lahko tudi o političnih stvareh odločala
               in izrekala sodbe, ker sem v šolskem polju pač predolgo delovala in  mislim, da delovala odgovorno, da bi z
               lahkim srcem prejemala hitre politične odločitve. Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp29">

               <speaker>PREDSEDNIK JOŽE TANKO:</speaker>

               <p>Hvala lepa. Gospod Pavlovič.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp30">

               <speaker>GOSPOD PAVLOVIČ:</speaker>

               <p>Hvala za besedo. Čeprav je gospod minister rekel, da bi se o tej stvari pogovorili
               kje drugje, ampak čutim, da sem se na javno izrečeno kritiko dolžan odzvati. To, da
               pedagoški institut dela na kakšnem področju premalo, bi bilo treba pojasniti z vidika
               strukture financiranja tega instituta. Pa ne bom tukaj na dolgo tega razlagal, ampak
               naj samo povem, da so vsa naša sredstva, ki jih imamo, strogo namenska, da nimamo
               nobenih pavšalnih sredstev s katerimi bi lahko razpolagali po neki lastni presoji ali
               pa po presoji koga drugega, da pa z veseljem in profesionalno opravimo strokovne in
               znanstvene naloge za katere imamo financerje in naročnika. Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp31">

               <speaker>PREDSEDNIK JOŽE TANKO:</speaker>

               <p>Hvala lepa. Želi kdo razpravljati? Nihče več. Zaključujem razpravo. Prej so vam pred
               sejo oziroma med sejo razdelili tudi predlog dveh sklepov. Ta dva predloga dajem v
               razpravo. Želi kdo razpravljati o sklepih? Gospod Gaber, gospa Širca.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp32">

               <speaker>DR. SLAVKO GABER:</speaker>

               <p>Najlepša hvala gospod predsednik. Stvari o katerih danes razpravljamo, se je mogoče
               lotiti na več načinov. Meni se je zdela ta vaša ideja, da opravimo razpravo tukaj na
               odboru, in da jo opravimo kolikor je mogoče temeljito, več kot primerna. Zdelo se mi
               je, da imamo za začetno razpravo zadosti argumentov. Verjel sem, da je namen razprave
               predvsem si omogočiti vpogled v to kar danes že vemo o vprašanjih, ki smo jih
               odpirali. Zdelo se mi je, da je to tudi primerno podučen zbor za takšno razpravo. Od
               tukaj naprej, če je želja sprejemati politične odločitve takšne teže kot jo imajo,
               odločitve parlamenta, bi se bilo dobro vprašati ali resno mislimo s tezo, da
               potrebujemo za odločitve še natančnejše analize. To je bilo večkrat povedano. Jaz bom
               menil, če bomo hiteli s tem, da bomo o tem sprejemali sklepe na državnem zboru, da to
               ni bilo resno mišljeno, da smo bili priča retoriki, oskrbi za nekaj, gre nam pa
               dejansko za hitre politične presoje in eventualno kapitaliziranje domnevnih sistemsko
               napačnih rešitev neke druge oblasti. Gospe in gospodje, preresno je to vprašanje, da
               bi kazalo ravnati na ta način. Zato se mi zdi, da je sklep, ki gre dlje, ki govori o
               tem kako naj o tem sklepa državni zbor, preuranjen. Mi za to nimamo resne analize. Mi
               na primer ničesar takšnega kar si je Norveška privoščila, narediti zase. Nimamo, niti
               vsi ne poznamo analiz, ki so jih naredili drugi o sistemih v OECD-ju. In meni se zdi,
               da bi kazalo ostati pri tem, da se je ta odbor za sedaj seznanil, da predlaga, da se
               te analize opravijo o katerih je minister govoril in se potem eventualno opravi resno
               razpravo, tudi ob sistemskih spremembah, če jih bo kdo predlagal. Takrat ko se bo ta
               analiza temeljiteje opravila, bo nekaj manj navdušenja nad sistemskim prelahkotnim
               poseganjem. Tako se mi zdi. Da torej takrat to naredimo.</p>
               <p>Drugače pa, spoštovani gospod minister, naj mi bo dovoljeno reči, rezultati leta
               2006 na Pizi, ne bodo bistveno različni glede na sistemske posege, ki jih boste uvedli. Jaz imam nekaj izkušenj
               s tem. Kakšna je razlika med željami in tem kar se validira kasneje kje drugje.
               Govorim pa za nas vse. Eno samo sporočilo, če bi v Sloveniji prišlo skozi, namreč
               sporočilo, da bo vendarle potrebno resno vzeti zahtevnost posla, ki je delo v šoli in
               več vložiti naporov v to, da bomo več znali, ker ne gre samo za to, da so na zgornjem
               delu šibki. Mi smo šibki tudi na spodnjem. To je tisto, kar največ lahko naredi za
               rezultate leta 2006, daleč največ, če bi to bilo sprejeto. To ali boste popravili
               rahlo zunanje preverjanje ali ne, to se statistično ne bo niti na decimalkah poznalo
               v rezultatih za tisto leto. Tako da, gospod predsednik, moj predlog je, da ostanete
               pri tem, da smo se seznanili s tem, tudi pri tem, da ugotavljamo, da so rezultati
               slabši kot bi jih pričakovali in kot si jih želimo, da pa, razen če ni kakšne prav
               posebne potrebe, prehitro kaj sklepati, ne gremo v dalnosežnejše sklepe na seji
               državnega zbora. Za to smo premalo podučeni.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp33">

               <speaker>PREDSEDNIK JOŽE TANKO:</speaker>

               <p>Hvala lepa. Želi še kdo? Jaz bi mogoče samo komentiral ta drugi sklep, ki je,
               vlečejo se s strani dveh poslanskih skupin, problematiziran. Jaz sem ta sklep
               pripravil. Kot ste videli, gre predvsem za pripravo nekega poročila s katerim državni
               zbor zavezuje vlado, da to pripravi in ne govori nič o teh stvareh, se samo navezuje
               in ne prejudicira nobene stvari, ampak nalaga, da se enostavno na osnovi rezultatov,
               ki bodo še dodelani, pripravijo ustrezni ukrepi, ki jih je treba tudi predstaviti
               državnemu zboru. Ne gre za kakšne posebne zadeve in tudi napisan je dovolj dolg rok,
               eno leto. Zato ne gre sedaj za neke hitre spremembe, hitre ugotovitve, da bi nekaj
               forsirali, mislim pa, da državni zbor o temi, ker je definitivno neugodna za
               Slovenijo, mora sprejeti, mora biti seznanjen, tudi na plenarni seji in tudi o tem
               mora nekoga nekaj zavezati, da <gap n="..."/> na področju naredi.</p>
               <p>Gospa Širca.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp34">

               <speaker>MAJDA ŠIRCA:</speaker>

               <p>Kot sami ugotavljate sklep v drugem delu, kot je predstavljen, implicira točno to
               obravnavo na seji državnega zbora. Hkrati pa tudi predvideva ukrepe, ki ste jih
               smiselno povzelo, tiste ukrepe, ki jih bo vlada zavzela do te problematike, da bi
               zmanjšala deficit znanja, pripravila analize, evalvacije in definirala pristope. To
               kar, kot smo razumeli ne samo iz današnjega izjavljanja gospoda ministra, ampak tudi
               iz vseh dosedanjih seznanjanj o bodočem delu vlade, je že pravzaprav samoumevni del
               tega pristopa. Hkrati predlagate tudi rok, da bi se tovrstno gradivo in tovrstne
               analize pripravile v času enega leta, kar se mi zdi smiselno, da vsaj čez leto
               oziroma če se v tistem obdobju, ko bo ministrstvo oziroma vlada pristopila k rešitvam
               in iskala tudi na podlagi analiz poti, primerne poti, takrat srečamo s temi
               diskusijami oziroma s temi rešitvami in v tem smislu je konstruktivno tudi naše delo
               in tudi naš suport tovrstnemu pristopanju. Medtem, ko to, skratka v obdobju tega
               leta, ko te analize pridejo do nas in jih potem skupaj reflektirajo, je smiselno na
               ta način se srečevati bodisi na matičnemu odboru bodisi na seji, mislim pa, da bo
               danes opravljena že ena diskusija, ki bo že zavezala vlado k  rešitvam in da je to povsem dovolj. Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp35">

               <speaker>PREDSEDNIK JOŽE TANKO:</speaker>

               <p>Hvala lepa. Želi še kdo? Gospa Potrata.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp36">

               <speaker>MAG. MAJDA POTRATA:</speaker>

               <p>Hvala. No, ta drugi sklep, ki govori o uvrstitvi mednarodne raziskave na sejo
               državnega zbora je večdelen in zame z več vidikov problematičen oziroma da sem bolj
               natančna nesprejemljiv. Prvi odstavke govori o tem, da je treba narediti analize
               oziroma poročati o izvrševanju osnovnošolske zakonodaje v luči rezultatov mednarodne
               raziskave trendov znanja matematike in naravoslovja. Jaz zdaj ne vem kaj to
               implicira, če ne ravno tistega o čemer sem poprej razpravljala. Potem je treba
               narediti primerjalno analizo slovenskega šolskega sistema in družbene klime z
               mednarodno najuspešnejšimi šolskimi sistemi. Potem je med drugim treba zagotoviti
               evalvacijo učnih načrtov devetletke, ker so rezultati učencev devetletke primerjalno
               z rezultati učencev osemletke slabši. To pa postavlja pod vprašaj pristope sicer ne
               sporno potrebne nedavne reforme osnovne šole. Vidite, to je tisto kar je zame pa še
               najbolj od vsega vprašljivo glede na to, da sem opozorila, da te analize, vsaj
               napisano je tako, ni mogoče vzeti kot relevantnega vzorca znanja učencev v
               devetletki, to so samo nekateri učenci z nekaterimi šolami tudi tam je bilo na grafu
               jasno pokazano koliko devetletk je bilo vključenih in to je vendarle krajši čas
               vpeljave teh programov. Tako, da jaz težko verjamem, pa mi bo gospod minister znova
               očital, da se grem kulturni boj, jaz sicer bi rada vedela definicijo tega kulturnega
               boja v tem primeru, ampak vendarle je iz tako zastavljenega sklepa mogoče ugotavljati
               natanko tisto kar je bilo poprej v razpravi omenjeno kot ne želja obravnave in da
               bodo stvari drugače tekle. Zame je že to, da smo o mednarodni raziskavi razpravljali
               na odboru pomembno dejstvo, ampak znova povem, da za ta trenutek je zame edino
               sprejemljiv sklep tisti, ki govori o tem, da se je odbor z rezultati, s prvimi
               izsledki rezultatov te mednarodne raziskave seznanil, za kaj več pa jaz ne moremo
               dvigniti roke, ker v tem trenutku ni argumentov za kaj več. Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp37">

               <speaker>PREDSEDNIK JOŽE TANKO:</speaker>

               <p>Hvala lepa. Želi še kdo? Gospod Ljubeljšek.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp38">

               <speaker>MITJA LJUBELJŠEK:</speaker>

               <p>No, jaz vsekakor podpiram tak predlog sklepov, ker menim, da smo se seznanili o tej
               študiji, o rezultatih te študije je premalo. In to, kar sem že prej povedal, v
               razpravi, zdaj sem pa v to prepričan, da imamo še zmeraj visoko samopodobo o tem
               šolskem sistemu. Sam minister je rekel, da spremembe bodo, da se analize že delajo in
               da bo treba nekaj spremeniti in jaz mislim, da ta drugi sklep je popolnoma korekten,
               primerjalna analiza, predstavljeni ukrepi in te ukrepe naj vlada pripravi v enem
               letu. Za mene je ta rok celo predlog, v enem letu, ne do jutri. Stroka mora na tem
               delati, v enem letu pa verjetno bo predlagala neke ukrepe, s tem, da računam, da bodo
               ukrepi med tem časom se tudi že kakšni izpeljali. Tako, da jaz podpiram takšna dva
               sklepa in mislim, da sta zelo korektna. Hvala.
               </p>
            </sp>
            <sp xml:id="SDT4-OZKŠIŠ-Redna-002-2005-02-18.sp39">

               <speaker>PREDSEDNIK JOŽE TANKO:</speaker>

               <p>Hvala lepa. Gospod Gaber.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp40">

               <speaker>DR. SLAVKO GABER:</speaker>

               <p>Gospod predsednik, če nič drugega bi bilo najverjetneje potrebno v drugem sklepu
               biti nekaj manj baročen, ker je sklep sila zgovoren, tisti, ki ga je pisal očitno ve
               več kot je Sloveniji dano, da bi vedela. Tudi je kar že ocenjena devetletna osnovna
               šola, čeprav nekateri sicer napačno pravijo, da je še uvedli nismo, res je, da je še
               nismo popolnoma uvedli, še ni v vseh razredih vse izpeljano tako kot je bilo
               načrtovano. Ampak, ko se vam zapiše to v zadnjem, mislim, da je to en precej dolg
               stavek, ja v zadnjem stavku tega jedra odstavka, ne vem kako so točno odstavki tu
               postavljeni, ta del med drugim naj vlada zagotovi evalvacijo učnih načrtov
               devetletke, ker so rezultati učencev devetletke primerjalno z rezultati učencev
               osemletke slabši, to pa postavlja pod vprašaj pristope sicer nesporno potrebne
               nedavne reforme osnovne šole, to veste več kot vedo tisti, ki delajo evalvacijske
               študije več kot ve kdorkoli v tej državi, ki se s tem resno ukvarja. To bo sprejel
               državni zbor namreč kot sklep. Ne vem, če je prav spodobno, da to vrstne sklepe
               sprejema državni zbor. Morda jih kdaj skupščina je. Medtem ko za državni zbor res
               niso primerni. Tako, da jaz bi toplo priporočal, da če že vztrajate in vidim, da ste
               se odločili, da boste te sklepe izglasovali, da vsaj ta del popravite.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp41">

               <speaker>PREDSEDNIK JOŽE TANKO:</speaker>

               <p>Hvala. Ali je to predlog za popravo sklepa?</p>
            </sp>
            <sp xml:id="SDT4-OZKŠIŠ-Redna-002-2005-02-18.sp42">

               <speaker>DR. SLAVKO GABER:</speaker>

               <p>Ja, sem rekel, da jaz mislim, da, moj predlog je, sicer da v ta del ne gremo, ker je
               prezgodaj, ampak, če ste se vi odločili in vidim, da ste se, da boste to izglasovali,
               potem vsaj izčrtajte ta stavek, ki sem ga prebral.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp43">

               <speaker>PREDSEDNIK JOŽE TANKO:</speaker>

               <p>Od tod naprej. <gap n=".."/><stage>/medsebojni pogovor./</stage><gap n=".."/> ta stavek<gap n="..."/></p>
            </sp>
            <sp xml:id="SDT4-OZKŠIŠ-Redna-002-2005-02-18.sp44">

               <speaker>DR. SLAVKO GABER:</speaker>

               <p>Med drugim se začenja.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp45">

               <speaker>PREDSEDNIK JOŽE TANKO:</speaker>

               <p>Dobro. Še kakšen predlog? Gospa Širca.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp46">

               <speaker>MAJDA ŠIRCA:</speaker>

               <p>Če povzemam tudi razpravo gospe Potrata vendarle in če razumem smisel tudi zadnjih
               besed, potem bi seveda soglašala s tem, da sprejmemo sklep, ki bi vladi nalagal
               tovrstne analize kot so deloma ne vse povzete v drugem odstavku. Tako, da bi
               predlagala, da bi sedaj drugi sklep, ki bi nadomestil tega, ki se začne zato odbor za
               kultur, šolstvo in šport. Ali lahko citiram?</p>
            </sp>
            <sp xml:id="SDT4-OZKŠIŠ-Redna-002-2005-02-18.sp47">

               <speaker>PREDSEDNIK JOŽE TANKO:</speaker>

               <p>Ja, lahko.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp48">

               <speaker>MAJDA ŠIRCA:</speaker>

               <p>Sklep naj bi se glasil: zato odbor za kulturo, šolstvo in šport predlaga vladi, po
               členu 237. poslovnika ima to možnost, skratka, zato odbor za kulturo, šolstvo in
               šport predlaga vladi, da pripravi predloge ukrepov za izboljšanje stanja na tem
               področju, ki bi pripomogli k zmanjšanju deficita znanja. Vlada Republike Slovenije
               naj poročilo in predloge ukrepov pripravi v enem letu.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp49">

               <speaker>PREDSEDNIK JOŽE TANKO:</speaker>

               <p>Čeprav jaz mislim, da ta prvi del sklepa absolutno mislim, da je nesporen, tako da
               to je moje osebno mnenje. 
               Lahko v tistem uvodnem delu zato prečrtamo, ker ne sodi zraven, tista prva besedica v
               tem drugem delu sklepa. Zdaj, če pa gospod Gaber nekako vztraja pri tem, pa tudi
               lahko ta drugi del, ki ste ga predlagali stavka, če je kakor tudi sporen, črtamo,
               čeprav mislim, da ta zahteva po evalvaciji načrtov ni v ničemer sporna. Saj pravim,
               ni v ničemer sporna. Ravno zato in tudi to, da so pač bili v tistem deležu
               devetletka, je bila v raziskavo vključena sorazmerno, s tedanjim obsegom devetletke,
               v primerjavi z osemletko, <gap n="..."/> vzorec ni bil majhen. V to raziskavo timsa je bilo
               vključenih skoraj 8 000 otrok, 7 800 če sem prav seštel tam podatke in ustrezen je
               participirala tudi devetletke, kar je povsem normalno. In te zadeve, bi rekel, o teh
               podatkih, ki ste jih zapisali tukaj notri jaz mislim, da kar stojijo. Tako, da ne
               moremo, mislim, da tudi je nekorektno, da se ti podatki tako daleč relativizirajo in
               se določa ne vem, tako velika standardna napaka, pa standardno <gap n="..."/> od nekih
               ugotovljenih meritev. Tako, da tudi, za mene tudi drugi del sklepa absolutno ni
               sporen. Tudi ta drugi del sklepa do reforme, do devetletke pozitivno naravnan, ni
               odklonilno, v narekovaj smo dali pa pač te pristope, ker očitno nekatere zadeve v tem
               delu še niso tako urejene ali pa tako ne potekajo, da bi efekt daljšega šolanja, med
               tretjim razredom osemletke, pa četrtim oziroma to dejansko funkcioniralo, tako kot bi
               in se potem tudi odražalo v rezultatu. To je pač zadeva, ki jo bo skozi to analizo
               ministrstvo dolžno utemeljiti, napisati tudi, predvideti skozi ukrepe, jaz mislim, da
               tudi drugi del, čeprav je nekoliko dolg in če menite, da je tudi baročen, ampak ni v
               ničemer sporen. Ker podatki, ki so tukaj notri, stojijo in tudi vzorec mislim, da je
               relevanten, tudi struktura vzorca po sestavi osemletke in devetletke, ni v ničemer
               sporna tukaj, to je bilo tudi tam povedano. Gospod Gaber najprej.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp50">

               <speaker>DR. SLAVKO GABER:</speaker>

               <p>Glejte, gospod predsednik, saj midva sva oba že kar nekaj časa v parlamentu in veva,
               da če zapišemo pod vprašaj pristope, smo zapisali povsem nekaj določenega. Jaz bom
               sicer potem predlagal, če se bo pri tem vztrajalo, da se zapiše, da se ti rezultati
               postavljajo pod vprašaj pritiske, ki so bili izvajani v tej smeri, da mora biti
               zahtevnost te šole manjša. Če bomo to sprejeli kot državni zbor pod sklep, se
               postavlja podvprašaj, vse pritiske, ki so bili izvedeni v tej državi za to, da bi ja
               šola ne bila zahtevna. In tukaj sedijo celo ljudje, ki so pri tem bili zelo aktivni
               in je to druga diskusija. Ampak ne verjamem, da želite to, da to zapišemo.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp51">

               <speaker>PREDSEDNIK JOŽE TANKO:</speaker>

               <p>Ne, zdaj, v bistvu bi morali potem to na nek način amandmirati to zadevo. Gospa
               Širca vi <gap n="..."/> nov sklep.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp52">

               <speaker>MAJDA ŠIRCA:</speaker>

               <p>Predlagani, prej prebrani sklep, pravzaprav zajema predloge oziroma se referira na
               vlado, da pripravi ukrepe. Ukrepi pa so vedno vezani na prehodno analizo, kar tudi
               sam, ko ste pripravljali sklepe, ste upoštevali glede na to, da ste dali daljši rok
               enega leta in s katerim se tudi strinjamo. Skratka, kot zaključek te razprave, za
               katero se mi zdi, za katero se mi zdi tudi pač pomembno, da se je zgodila, naj bi bil
               ta predlog, ki kot smo slišali med drugimi, se tudi že z različnimi pristopi
               pravzaprav izvaja, pripravlja. Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp53">

               <speaker>PREDSEDNIK JOŽE TANKO:</speaker>

               <p>Hvala lepa. Gospod Slavinec.
               </p>
            </sp>
            <sp xml:id="SDT4-OZKŠIŠ-Redna-002-2005-02-18.sp54">

               <speaker>DR. MITJA SLAVINEC:</speaker>

               <p>Hvala lepa. Tudi sam predlagam, da tale stavek črtamo, iz čisto enostavnega razloga.
               In sicer, moramo se zavedati, da je vsaka meritev obremenjena z napako. Meritev
               znanja še toliko bolj, če se spomnimo ocen iz šole, s katerimi se zagotovo nismo
               vedno strinjali. In, glejte, kaj zdaj tukaj delamo: iz naslova ene meritve, ki je
               bila samo v eni petini obsega vezana na devetletko, sklepamo o rezultatih učencev
               devetletke, primerjalno z rezultati učencev osemletke, da so slabši. Ni
               izpostavljeno, da je bila meritev samo štirih predmetov enega dela populacije, ki se
               je komaj en del časa šolala v devetletki. Meni se zdi zaradi tega ta dikcija mogoče
               malo preobširna, glede na način merjenja, ki, kot sem rekel, glede na, kakorkoli
               gledamo, relativno majhen delež, je toliko bolj obremenjen s sistematsko napako.
               Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp55">

               <speaker>PREDSEDNIK JOŽE TANKO:</speaker>

               <p>Hvala lepa. No, samo, da povem predlog oziroma to, kar lahko iz te razprave
               izluščimo.</p>
               <p>Najprej bi glasovali o prvem sklepu, ki ima tri odstavke, in nanj ni pripomb. Potem
               predlagam, da bi glasovali o drugem sklepu, ki je v gradivu posredovan, s tem da se
               črta <q>"zato"</q> in da se črta tisti stavek <q>"med drugim"</q>. Če ta sklep ne bo izglasovan,
               potem predlagam, da glasujemo o predlogu gospe Širca. Tak bi bil vrstni red, bom pa
               prebral še tekoče vsak sklep posebej. Je kakšna pripomba na tak potek? Gospod
               Ljubeljšek.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp56">

               <speaker>MITJA LJUBELJŠEK:</speaker>

               <p>Predlagal bi, da ta zadnji stavek v drugem sklepu ni v popolnosti črtan in da se
               konča tako: <q>"Med drugim naj vlada Republike Slovenije zagotovi evalvacijo učnih
               načrtov devetletke, ker so rezultati učencev devetletke primerjalno z rezultati
               učencev osemletke slabši,"</q> pika, in da se nadaljevanje črta.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp57">

               <speaker>PREDSEDNIK JOŽE TANKO:</speaker>

               <p>Gospod Slavinec.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp58">

               <speaker>DR. MITJA SLAVINEC:</speaker>

               <p>Potem zaradi korektnosti sigurno moramo navesti, na katerih področjih, zaradi tega,
               ker nimamo nobene osnove posplošiti in trditi, da je celotna devetletka slabša od
               osemletke, če smo meritev na delu populacije - dobili rezultate meritve na delu
               populacije na štirih izobraževalnih vsebinah oziroma predmetih.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp59">

               <speaker>PREDSEDNIK JOŽE TANKO:</speaker>

               <p>Saj to je načelen sklep. Mislim, da ne bi bil sporen v ničemer. Govorimo pa o
               povprečju, in to je dejstvo, to je bilo prezentirano dvakrat ali trikrat. Najprej
               gospod Gaber.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp60">

               <speaker>DR. SLAVKO GABER:</speaker>

               <p>Glejte, moral bom pač vprašati sedaj tukaj ljudi s pedagoškega inštituta, kaj trdijo,
               kaj raziskava kaže. V raziskavi je namreč zapisano, da so odstopanja statistično
               neznačilna. Če iz tega organ, ki je političen, kot je tole telo ali pa celo državni
               zbor, naredi teorijo, ki že kar oceni, kaj je z devetletko, ljudje, ne razumem, o čem
               se pogovarjamo. Prvič, tu notri je bila zajeta povsem določena populacija, v določeni
               fazi uvajanja nekega projekta in samo pri določenih predmetih se je nekaj preverjalo.
               In v vzorcu jih je bilo 20%, in iz tega mi zdaj delamo političen sklep. To je več kot
               zanimivo; mislim, da bi znalo priti v anale.</p>
               <p>Tako da, gospod predsednik, mislim, da bi sploh res bilo najbolj pametno ostati pri
               prvem sklepu, pa še tam stilistično kaj seveda odvzeti, ampak, konec koncev, človek
               ima pač stil in ta se potem izrazi na papirju, tako da v to ne posegam.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp61">

               <speaker>PREDSEDNIK JOŽE TANKO:</speaker>

               <p>Dobro. Jaz ostajam pri predlogu, da ta stavek  <q>"med drugim"</q> črtamo naprej, to kar ste predlagali
               sami, in da potem gremo po vrstnem redu, kot sem predlagal. Zdaj, ali je to stilsko
               malo boljše ali malo slabše, bo verjetno možno tudi še amandmirati, če bo treba, ta
               sklep ali pa besedišče nekako preurediti ali pa drugače zapisati, tako da ne bo
               nobenega problema.</p>
               <p>Predlagam, da razpravo o sklepih zaključimo in preidemo na glasovanje.</p>
               <p>Glasujemo o prvem sklepu, ki ga bom prebral: Odbor za kulturo, šolstvo in šport se
               je seznanil z mednarodno raziskavo trendov znanja matematike in naravoslovja <stage>(TIMS
               2003)</stage> in pri tem ocenjuje, da so rezultati mednarodne raziskave zaskrbljujoči,
               predvsem pa še zdaleč ne dosegajo pričakovanih. Odbor z zaskrbljenostjo ocenjuje, da
               je primanjkljaj znanja slovenskih učencev v primerjavi z učenci večine evropskih
               držav velik, še precej večji pa je zaostanek za nekaterimi azijskimi državami. Odbor
               ocenjuje, da rezultati mednarodne raziskave kažejo na veliko zaostajanje za temeljnim
               ciljem slovenskega šolstva, ki se glasi, da smo na znanju temelječa družba, in da je
               s tem ogrožena osnova za učinkovit razvoj Slovenije.</p>
               <p>Predlagam, da glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Prehajamo na drugi sklep: Odbor za kulturo, šolstvo in šport predlaga državnemu
               zboru Republike Slovenije, da mednarodno raziskavo trendov znanja matematike in
               naravoslovja <stage>(TIMS 2003)</stage> obravnava na seji državnega zbora in na podlagi 237. člena
               poslovnika državnega zbora sprejme naslednji sklep: Vlada Republike Slovenije naj
               poroča državnemu zboru Republike Slovenije o izvrševanju osnovnošolske zakonodaje v
               luči rezultatov mednarodne raziskave trendov znanja matematike in naravoslovja <stage>(TIMS
               2003)</stage>. Poročilo naj vsebuje primerjalno analizo slovenskega šolskega sistema in
               družbene klime z mednarodno najuspešnejšimi šolskimi sistemi, s katero bi ugotovilo
               vzroke trajnih zaostankov v primerljivem znanju, v njem pa naj bodo predstavljeni
               tudi ukrepi, ki jih bo vlada sprejela za izboljšanje stanja na tem področju in bi
               pripomogli k zmanjšanju deficita znanja. Vlada Republike Slovenije naj poročilo s
               primerjalno analizo in predlogi ukrepov pripravi v enem letu.</p>
               <p>Predlog sklepa dajem na glasovanje.</p>
               <p>Kdo je za? <stage>(8 članov.)</stage> Je kdo proti? <stage>(4 člani.)</stage></p>
               <p>Predlog je sprejet.</p>
               <p>Ugotavljam, da je tako predlog, ki ga je podala gospa Širca, brezpredmeten.</p>
               <p>Zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - POBUDA NACIONALNEGA SVETA ZA KULTURO V
                  ZVEZI S POLOŽAJEM SLOVENSKEGA STALNEGA GLEDALIŠČA V TRSTU.</title>
               </p>
               <p>Pobudo ste prejeli s sklicem 1. seje odbora z dne 23. decembra 2004. Dopis urada
               vlade Republike Slovenije za Slovence v zamejstvu in po svetu z dne 2. februarja 2005
               ste prejeli s sklicem; dopis ministrstva za kulturo z dne 9. februarja 2005 ste
               prejeli kot dodatno gradivo.</p>
               <p>K tej točki so bili vabljeni: nacionalni svet Republike Slovenije za kulturo, vlada
               Republike Slovenije, ministrstvo za kulturo, ministrstvo za zunanje zadeve in urad
               vlade Republike Slovenije za Slovence v zamejstvu in po svetu.</p>
               <p>Najprej dajem besedo predsedniku nacionalnega sveta za kulturo, gospodu Janezu
               Pipanu.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp62">

               <speaker>JANEZ PIPAN:</speaker>

               <p>Hvala lepa, gospod predsednik, za besedo. Zahvaljujem se vam tudi za to, da ste to,
                   po mojem mnenju pomembno
               temo uvrstili na dnevni red vaše seje. Vse poslanke in poslance, gospoda ministra
               lepo pozdravljam! Nacionalni svet za kulturo se je lani odzval na enega v nizu klicev
               na pomoč slovenskega znanega gledališču v Trstu in na opozorilo, da temu gledališču
               grozi resna nevarnost, da bo zaradi nakopičenih problemov in težav prenehalo
               delovati. Raziskali smo situacijo, zbrali razpoložljive podatke in ugotovili, da je
               položaj v tej zamejski slovenski kulturni ustanovi dejansko izjemno kritičen. Ne samo
               finančno, pač pa tudi v drugih pogledih, upravnem, umetniškem oziroma programskem je
               to gledališče zašlo v resno krizo. Zato smo uvrstili seveda ta problem na svojo prvo
               sejo, sprejeli neke sklepe, predloge, pobude in ocenjujem kot izmeno pozitivno, da so
               se vse pristojne institucije zelo dobro, konstruktivno in pozitivno odzvale na te
               pobude. Vsi vemo kakšen je politični in kulturni pomen slovenskega stalnega
               gledališča v Trstu za Slovenijo, za Slovence v zamejstvu. Vemo tudi, da je to
               gledališče v preteklosti bilo izjemno kvalitetno, izjemno močno in po svojem
               programu, po svojih kvalitetah, po svojih dosežkih povsem v daljšem časovnem obdobju
               povsem primerljivo s profesionalnimi gledališkimi institucijami v Republiki
               Sloveniji. To gledališče je ustvarjalo program, predstave, ki so redno gostovale po
               Sloveniji in tedanji Jugoslaviji, ki so bile vabljene na najrazličnejše festivale, ki
               so prejemale na teh festivalih nagrade, v tem gledališču so ustvarjali
               najpomembnejši, najuspešnejši gledališki ustvarjalci iz Slovenije in od drugod. Pred
               recimo petnajstimi in nekaj več leti se je ta trend nekako začel žal obračati. V
               devetdesetih letih je potem prišlo do, rekel bi pomembne spremembe v enem določenem
               obdobju v času, ko je gledališče vodil Marko Sosič, ko se je to gledališče prvič
               resno odprlo tudi italijanskemu kulturnemu prostoru in ustvarilo predstave, ki so ta
               prostor začele zanimati, ki so gostovale prvič po Italiji v italijanskih gledališčih.
               To niso bile samo recimo neke kortuazne politične geste, ampak je šlo dejansko za
               uspešno produkcijo, ki je nekako obetala, da bo uspešna tudi v nekem evropskem
               prostoru. Žal pa je seveda ustanova v tem istem obdobju zašla v najhujše finančne
               probleme, ki so imeli za posledico spremembo vodstva itn. in krizo, resno krizo
               vodenja. Ocenjujem, da je zgodba slovenskega stalnega gledališča v Trstu tudi v
               Evropskem merilu izjemno pomembna in velika zgodba, kajti iz svoje, recimo 25-letne
               prakse v gledališču ne poznam v Evropi manjšinskega gledališča, ki bi doseglo tako
               visoke profesionalne standarde in takšno kvaliteto. Naj ilustriram to svojo tezo s
               primerom recimo nemškega gledališča,  gledališča nemške oziroma avstrijske manjšine v Boltzanu ali Botznu,
               ki seveda deluje v tako rekoč idealnih finančnih in drugih pogojih, ima na voljo vse
               kar potrebuje, vendar pa njegov program še zdaleč ni primerljiv z umetniškimi dosežki
               slovenskega gledališča. Zato je nacionalni svet za kulturo ocenil, da mora Republika
               Slovenija reagirati, resno reagirati na to hudo krizo in na nevarnost, da gledališče
               zaradi različnih razlogov preneha delovati in intervenirati. Iz gradiva, ki ste ga
               prejeli, so razvidni neki podatki o financiranju različnih institucij Republike
               Slovenije oziroma sofinanciranju programa tega gledališča. Ta delež je v zadnjih
               letih znašal od 5 do 7% njihovega letnega proračuna. Konkretno v preteklem letu je
               slovenski delež, delež ministrstva za kulturo, delež obeh krovnih manjšinjskih
               organizacij in potem še izredna sredstva Urada za Slovencev zamejstvu, vse to je
               znašalo skupaj nekaj več kot 195 tisoč evrov oziroma okrog 6% njihovega letnega
               proračuna. To seveda ni zanemarljiv denar, vendarle pa, bi rekel kot človek, ki dela
               na področju gledališča, vendarle moram reči, da v tako veliki in zapleteni gledališki
               ustanovi je to bolj simbolični finančni vložek kot pa nekaj kar bi lahko resno
               pomagalo oziroma vplivalo na delovanje takšne ustanove. Zaradi vsega tega seveda je
               nacionalni svet za kulturo v razpravi poudaril nekaj prioritet, da bi morala
               Republika Slovenija ta finančni delež povečati. Vendarle, da ne bo nesporazuma, ne da
               bi na ta način na kakorkoli odvezala Republiko Italijo, da izvršuje svoje zakonske
               obveznosti do manjšinskega slovenskega gledališča v Trstu. Da bi to financiranje
               moralo postati bolj, kako bi rekel sistemsko. To pomeni, da slovensko stalno
               gledališče kot tako pomembna institucija ne more biti ena od niza institucij v
               zamejstvu, eden od projektov na področju kulture, ki se ga kot takšnega financira,
               ampak bi moral postati del nekega rednega financiranja. V tem smislu smo dali pobudo,
               da se to gledališče na ministrstvu za kulturo uvrsti na isto raven kot so vsa
               slovenska profesionalna gledališča, in da se ga obravnava na enak način, seveda z
               različnim budžetom. Gledališče potrebuje poleg finančne tudi strokovno pomoč. Zdi se
               mi, da je bila ta v preteklosti nekako najbolj zanemarjena. Da so se v Sloveniji
               zgodile velike spremembe, veliki premiki v načinu delovanja, v pristopu do
               opravljanja javnih zavodov, da je pa  nekako slovensko stalno gledališče, ki je bilo vedno razpeto med neki
               italijanski zakonodajni sistem in hkrati pa je delovalo na podoben način kot
               gledališče v Sloveniji oziroma Jugoslaviji takrat, ostalo nekje pozabljeno v tej isti
               razpetosti, kar je seveda pripeljalo do včasih tudi bi rekel sitnih in neprijetnih
               dejstev, da so spregledali razpis za sredstva, se pozabili prijaviti in podobno. Zdi
               se mi, da bi ministrstvo za kulturo moralo posebej za to institucijo določiti, bi
               rekel, eksperta svetovalca, ki se bo s to problematiko aktivno ukvarjal, svetoval in
               pomagal gledališču pri vseh vprašanjih. Trenutno iz razpoložljivih podatkov
               ugotavljamo, da je pravzaprav tista najhujša kriza, ki je nastala v preteklem letu
               začasno presežena, delno sanirana seveda v veliki meri tudi na zagotovilih predvsem
               finančnih, ki še niso realizirana, predvsem v Italiji se sicer dogajajo neki premiki
               pozitivni premiki predvsem na nivoju dežele Furlanije Julijske krajine, vendarle pa
               še vedno gledališče ne posluje in ne deluje normalno. Program, ki je predviden za
               leto 2005 govori o tem, da gre za nek izrazito minimalni program, se pravi za program
               preživetja ne pa za program, ki bi na kakršenkoli način zagotavljal, da se bo
               gledališče ponovno obrnilo s svojimi rezultati seveda na to kulturno sceno kot
               zanimiv in prodoren organizem. Trenutno seveda je gledališče brez direktorja, brez
               umetniškega vodstva z minimalnim številom igralcev v ansamblu, skratka niti po
               kadrovski niti po finančni kapacitetah gledališče ne more zagotoviti več kot morda le
               preživeti do naslednje krize, ki bo nastopila, ko bo ena ali druga institucija v
               Republiki Italiji ponovno zavlačevala do neskončnosti izplačilo svojih finančnih
               obveznosti do tržaškega gledališča.</p>
               <p>Jaz mislim, da je ta institucija za Slovenijo, za Slovence tako pomembna, da je
               nikakor ne bi smeli prepustiti sami sebi, da nikakor ne bi smeli dovoliti, da se z
               njo bog ne daj zgodi kaj usodnega in dokončnega. Da bi seveda Republika Slovenija,
               Vlada Republike Slovenije in verjamem, da to tudi počne, morala storiti na
               diplomatski ravni dejansko vse, da nekako doseže od italijanske države, da izvaja
               svoje obveznosti, da bi bilo v nasprotnem primeru potrebno to vprašanje
               internacionalizirati v okviru Evropske unije. In kot sem že rekel, da bi morala tudi
               udeležba Republike Slovenije v financiranju in morda tudi v  soupravljanju tega gledališča biti večna. Hvala
               lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp63">

               <speaker>PREDSEDNIK JOŽEF TANKO:</speaker>

               <p>Hvala lepa. Predlagam, da dobi besedo tudi minister gospod Simoniti. Prosim.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp64">

               <speaker>DR. VASKO SIMONITI:</speaker>

               <p>Hvala lepa gospod predsednik. Torej, to kar je gospod Pipan povedal je pravzaprav
               povedal tisto s čimer se v celoti seveda strinjam in to kar bom povedal se navezuje
               na njegovo izvajanje. Torej, da je prišel Trst, torej slovensko stalno gledališče v
               Trstu v takšne težave je do določene mere logično v tem smislu, da se tam dogajajo
               seveda stvari, ki niso odvisne samo od slovenske države, od ministrstva za kulturo,
               ampak kot veste spada Trst v mrežo italijanskih gledališč, ki jih je dolžna
               financirati ali pa sofinancirati Italija, torej sredstva, ki za to gledališče
               zagotavlja država, torej Rim, dežela in pa seveda občina sama, Rim izpolnjuje država,
               da tako rečem izpolnjuje svoje obveznosti, vendar vedno s časovnim zamikom, do čim
               seveda dežela in občina ne izpolnjujeta teh svojih dolžnosti v zadostni meri.
               Ministrstvo za kulturo financira ali sofinancira gledališče v Trstu na enak način kot
               seveda druga gledališča v tem smislu, da gre za projektne razpise, ki so vsa leta in
               jih ministrstvo za kulturo obravnava, vrhu tega pa seveda logično, da so rezervirana
               sredstva za to gledališče vsako leto, se pa strinjam seveda da verjetno ne v zadostni
               meri in če pogledate kako je to v preteklih letih teklo in kako je bil proračun za
               leto 2004 in 2005 koncipiran je rezultat tak kot je. Torej, da bi bil potreben
               poseben ekspert za to, težko odgovorim na to, mislim pa, da so v ministrstvu za
               kulturo dovolj kompetentni ljudje, da, mislim, da izvrstno poznajo to problematiko in
               tudi odgovorno opravljajo to svoje delo, mislim da poseben ekspert za to verjetno ne
               bi bil potreben. Torej, mi smo napisali naše stališče, ki je bilo predloženo, mislim,
               da ste ga vsi brali, tako da ni potrebno, da zdaj v celoti to povzemam. Kot rečeno
               pomembno je v tem trenutku, da finančno pomagamo, torej Republika Slovenija pomaga v
               tolikšni meri, da v letošnjem letu se izpelje brez problemov ta program gledališča,
               ki spada v mrežo italijanskih gledališč stalnih. Res pa je to kar ugotavlja
               nacionalni svet za kulturo, da bi bilo potrebno izpeljati seveda določeno strategijo
               celotno strategijo ne seveda v zvezi s samo slovenskim stalnim gledališčem v Trstu,
               mislimo, da ni potrebno v zvezi s tem gledališčem posebej določeno strategijo delati,
               ampak v celoti pa, kar pomeni seveda da te strategije očitno prej ni bilo, torej
               strategije v zvezi z razvojem slovenske kulture na tržaškem kot takim. To bi za
               enkrat povedal in če bodo potem kakšna vprašanja bom še odgovoril. Hvala lepa.
               </p>
            </sp>
            <sp xml:id="SDT4-OZKŠIŠ-Redna-002-2005-02-18.sp65">

               <speaker>PREDSEDNIK JOŽE TANKO:</speaker>

               <p>Hvala lepa. Besedo dajem še državnemu sekretarju za Slovence v zamejstvu in po
               svetu, gospodu Pukšiču.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp66">

               <speaker>FRANCE PUŠČIČ:</speaker>

               <p>Hvala lepa, gospod predsednik. Poslanke in poslanci, kolegi iz vlade! Odbor za
               Slovence v zamejstvu in po svetu je poslal, tudi Urad za Slovence v zamejstvu in po
               svetu je poslal odboru za šolstvo svoje stališče v zvezi s problematiko stalnega
               slovenskega gledališča v Trstu. Preden povem nekaj podatkov iz te problematike,
               vendarle povem, glede na to, da sem bil zadnje dva dni na obisku v Italiji, kjer sem
               se srečal tako s predsednikom vlade Furlanije julijske krajine z gospodom Ilijem in z
               županom Trsta s katerim sva prav posebej govorila o problematiki v zvezi s stalnim
               slovenskim gledališčem in župan Trsta mi je zagotovil, da bo ta tako težko
               pričakovani kredit 2,5 milijona evrov odobren s strani občine Trst še v tem mesecu,
               skratka na prvi seji občinskega sveta, ki ga bodo imeli še v tem mesecu. To je
               spodbudna informacija. Sem pa ob tej priliki seveda postavil naslednje vprašanje.
               Namreč to gre za razreševanje, tako kot je že bilo rečeno, problematike izpred celih
               petnajst let nesofinanciranje s strani deleže in občine. Kako s financiranjem naprej?
               Glede na to, da iz zaščitenega zakona katerega kot veste, žal se še ne izvaja,
               izhaja, da je <gap n="..."/> slovensko gledališče del italijanske mreže državnih poklicnih
               gledališč, in da iz tega izhaja, da je tako kot italijansko kulturno ministrstvo, ki
               da za financiranje 400 tisoč evrov dolžno dati tudi pokrajina in občina, iz
               priloženega gradiva, ki ga je pripravilo ministrstvo za kulturo, iz predvidenih
               sredstev pa ne izhaja, da bi občina dala teh 200 tisoč evrov, na to seveda nisem
               dobil odgovora ali bo to zagotovljeno ali ne. Zato mislim, da je ob pripravi obiska
               zunanjega ministra Finnija v Sloveniji, to ena izmed točk katero je potrebno jasno
               postaviti na mizo. Res pa je tudi, kar ste iz poročila, ki smo vam ga poslali, lahko
               prebrali, da pripravljamo strategijo donosov z avtohtono slovensko skupnostjo
               sosednjih držav in seveda v tej strategiji bo zajeta tudi problematika slovenskih
               kulturnih ustanov v Italiji. In treba je povedati, da bo vendarle Slovenija morala se
               odločiti za nekatere korake, če seveda ne bo začela, končno začela izvajati ta
               zaščitna, torej zaščitni zakon o Slovencih. Problematika v zvezi z
               internacionalizacijo, kot je bilo že danes omenjeno, osebno se s tem strinjam, s tem,
               da bodo tega seveda morala sprejeti odločitev vlada. Treba pa je še povedati to, da
               problemi niso nastali 3. decembra, ampak imajo, imeli so že četrti rojstni dan in
               zakorakali so v peto leto tudi na tem področju in je vendarle potrebno dati možnost
               slovenski diplomaciji, da izkoristi vse možne diplomatske poti za razrešitev tega
                  zelo perečega problema,
               ki se seveda vleče predolgo in bi bilo potrebno enostavno kdaj bolj konkretno
               odreagirati. Iz predvidenega v zelo pričakovanih prihodkov, se celo bojim, da so na
               nekaterih postavkah napisane preveč ambiciozno in iz proračuna 2005, ki ga je
               sprejela še prejšnja vlada, ni realnih osnov kjer bi lahko tako, torej s takšnimi
               deleži participirali tudi z urada na postavki za ta sredstva za stalno slovensko
               gledališče. Če bi to sešteli, kar bi Republika Slovenija zagotavljala, potem bi
               zagotavljala ne 6%, tako kot je v lanskem letu, ko je bilo približno 200 tisoč evrov,
               od tega 100 tisoč iz urada direktno, bi dejansko zagotavljali skupaj z ministrstvom
               skoraj 25%. Če, potem bo seveda potrebno znotraj sredstev proračunskih postavk
               narediti kakšne premike. Ni za odmet, tudi na tem odboru jasno povedati, da Republika
               Slovenija s precejšnjimi sredstvi pokriva tudi italijansko gledališče, ki deluje v
               Reki in je skupno gledališče slovenske in hrvaške oziroma italijanske skupnosti v
               Sloveniji in na Hrvaškem. Torej tako kot lansko leto in tudi v prejšnjih letih poznam
               zadevo, ker sem jo poznal tudi kot parlamentarec zadnja štiri leta in kot predsednik
               komisije za Slovence v zamejstvu in po svetu, smo se seveda s tozadevno problematiko
               vse skozi ukvarjali in strinjam se z vsemi tistimi, ki mislite, da je nujno potrebno
               narediti temu konec in stvari sistemsko zastaviti, da se bo vedelo kdaj in od kod
               pridejo sredstva in seveda, če bodo nekje zamujali, naj potem tudi tisti nosijo
               odgovornost za tisti del najetih obresti oziroma jih pač naj pokrivajo. To je nujno
               in to je nujno potrebno izpostaviti na najvišji politični ravni ko se bodo ovijale,
               torej ti obiski. Moj namen, namen urada skupaj z generalnim konzulatom je bil prav
               izpostaviti sistem, ki bo funkcioniral in tisto kar je potrebno premakniti, da bi se
               vendarle začel zaščitni zakon izvajati. Lahko rečem, da imam sicer dobre občutke,
               zagotovila, vendar da bo treba to enostavno nadaljevati. Predvsem se mi je zdelo
               pomembno, ko je predsedniki pokrajinske vlade gospod Ilija Richardi obljubil pismo,
               ki ga bo pisal tako predsedniku kot zunanjemu ministru italijanske vlade in opozoril
               z njihove strani na kvaliteto zaščite italijanske manjšine v Sloveniji. To se mi je
               zdelo pravzaprav najpomembnejše, ko smo se za to dogovorili, da torej z italijanske
               strani opozori na kvaliteto zaščite pri nas in seveda zahteva enako zaščito za
               slovensko skupnost na italijanski strani, kar pa teoretično iz zakona lahko izhaja,
               vendar praktično dokler se ne izvaja, pravzaprav je še slabše kot je pa bilo. Hvala
               lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp67">

               <speaker>PREDSEDNIK JOŽE TANKO:</speaker>

               <p>Hvala lepa. Besedo imajo poslanske in poslanci. Želi kdo razpravljati?  Gospa Potrata, prosim.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp68">

               <speaker>MAG. MAJDA POTRATA:</speaker>

               <p>Hvala. Jaz se gospodu predsedniku nacionalnega sveta za kulturo, zahvaljujem za
               tisto, kar je povedal in v celoti njegovo sodbo o pomenu stalnega slovenskega
               gledališča v Trstu podpiram zaradi tega, ker sem del te produkcije, gledališke, lahko
               spremljala in jo doživljala kot obogatitev slovenskega gledališkega prostora tudi s
               pretokom informacij o italijanski dramatiki, ki smo jo na ta način v slovenski
               prostor sprejemali, zlasti <gap n="..."/> dela se spomnim v tem kontekstu. Za tudi vse druge
               sodbe o tem, kako je zagotavljanje stalnih virov financiranja povezan s kakovostjo
               nekega umetniškega ansambla tudi v celoti lahko soglašam. Njegovo pobudo za to, da bi
               na ministrstvu za kulturo imeli koga, ki bi bil s posebno občutljivostjo obdarjen za
               delovanje te institucije, razumem kot enega od ukrepov za to, da bi se nekaterim
               nepredvidenim ali nepotrebnim zapletom v organizaciji dela stalnega slovenskega
               gledališča v Trstu lahko izognili. To nima sedaj nič skupnega z vrednostno sodbo o
               tem ali so ustrezni eksperti na ministrstvu za kulturo ali ne. Jaz to razumem bolj
               kot neko posebno zadolžitev nekomu, ki mu je to v okviru njegovih obveznosti na
               ministrstvu neka posebna občutljivost, bi rekla, ki je za ta organizem potrebna. In
               seveda, če kdaj postavljam reševanje tega vprašanja v kontekst splošnih vprašanj
               povezanih s položajem slovenske narodne skupnosti v Italiji, potem sem seveda tako
               kot tudi Združena lista socialnih demokratov na sploh zunaj konteksta recipročnosti o
               urejanju manjšinskih vprašanj. Naša sodba in naše stališče mora pač biti, da morajo
               biti slovenski narodni skupnosti v Italiji zagotovljene vse tiste manjšinske pravice,
               ki so po zakonodaji Evropske unije in po drugih bilateralnih pogodbah potrebne, nujne
               in vidim seveda v tem še kaj več kot samo tisto kar je v četrtem odstavku
               predlaganega stališča odbora zapisano, namreč da gre samo za zagotavljanje kulturne
               in jezikovne raznolikosti ob meji. Jaz namreč ne vidim v tem samo raznolikosti, ampak
               vidim zagotavljanje imanentnih nacionalnih pravic naše narodne skupnosti, ki morajo z
               zakonodajo biti zagotovljeni in ne gre za neko, bi rekla, multikulturnost v kateri je
               zadnje čase zelo popularno govoriti, takrat ko pa prihaja do čisto konkretnih
               obveznosti, se pa te zadeve pa navdušenje malenkost reducirajo. Delovanje stalnega
               slovenskega gledališča v Trstu vidim seveda ne samo v tem konkretnem učinku, ki ga
               ima ta ustanova, ki žarči v slovenski prostor ne samo na Tržaškem, ampak tudi v druge
               dele slovenske etnične skupnosti v Italiji. Vidim ga pa predvsem v njenem simbolnem
               pomenu, zato se mi zdijo sprejemljive vse tiste pobude, ki zagotavljajo trdnost
               financiranja in delovanje te institucije, zato bi mogoče celo kakšno bolj odločno
               izraženo voljo v tem stališču pričakovala, ker se mi zdi, da nekatere ostajajo
               vendarle samo na načelni ravni. Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp69">

               <speaker>PREDSEDNIK JOŽE TANKO:</speaker>

               <p>Hvala lepa. Jaz bi, <gap n="..."/> razprava, gospa Potrata, bi prosil, če ima kdo, da dopiše
               kakšno dopolnitev v ta sklep oziroma v to stališče. Tudi predlagam še nov odstavek,
               da bi pisalo takole: <q>"Odbor
               podpira pobudo nacionalnega sveta za kulturo o internacionalizaciji problema stalnega
               slovenskega gledališča v Trstu v primeru, če reševanje težav gledališča ne bo
               potekalo zadovoljivo ali pa v skladu med državnimi dogovori in obveznostmi."</q> Tako, da
               bi tudi to še dal naprej. Sem pa sedajle dopisal, pač povzeto iz te razprave, ki je
               bila tukaj. Če ima še kdo kaj, lepo prosim. Želi še kdo besedo? Gospod Školč.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp70">

               <speaker>JOŽEF ŠKOLČ:</speaker>

               <p>Hvala lepa. Mi se sedaj že drugi dan tukaj srečujemo z neko razpravo o tem, da imamo
               po eni strani velike in majhne težave v tem svojem sožitju s sosedi, po drugi strani
               pa naši diplomati, recimo, zatrjujejo, da je vse v redu, in da je vse, ne samo v
               redu, ampak celo v najlepšem redu, in da pravzaprav samo tisti, ki so škodoželjni
               oziroma mediji napihujejo neke stvari in pokvarjajo to idelano vzdušje. Omejil se bom
               na Slovenijo in Italijo.</p>
               <p>Ta zgodba o tržaškem gledališču ali pa tudi o drugih kulturnih ustanovah v Italiji
               ima seveda zelo dolg rep in nenazadnje velja pa le povedati, da so bile vse te
               ustanove pravzaprav dogovorjene in potrjene z ustreznimi mednarodnimi sporazumi nad
               katerimi so konec koncev bedeli tisti, ki jim neradi danes priznamo, da so zmagali v
               II. svetovni vojni. Mogoče je ena od zadreg slovenske politike, ne mislim prav te
               trenutne, ampak iz vsega tega kar se dogaja od 90. leta naprej, da ima, bom rekel,
               težave z razumevanjem kontinuitete, ki pomeni marsikaj, od priznanja napak do tega,
               da se lahko opre na neke jasne dokumente. In tudi s to razpravo pravzaprav ne vem kaj
               bi zares rekel. Po eni strani bi pravzaprav morali mi zares terjati od podpisnikov
               vseh teh sporazumov, da jih izvajajo. V osnovi je obveza italijanske države, da skrbi
               za to gledališče. Sam sem se znašel v nekem trenutku tudi v situaciji, da smo začeli
               reševati neke hipne oziroma takratne probleme ne da bi imeli za to zaresne podlage v
               nekih zakonih in zavedajoč se, da bo počasi pripeljalo do tega, da se bo del
               odgovornosti tudi za te institucije prinašal počasi na Slovenijo. Tisto, kar mora
               vlada premisliti je, ali bo uporabila instrumente, ki jih ima in pritiskala na
               Republiko Italijo, da dosledno izvajajo sporazume ali bo na račun, bom rekel nekih
               drobnih  dogovorov raje mižala
               z enim očesom in na drugi strani sama zagotavljala sredstva za tisto, kar bi morala
               početi Italija prek države, pokrajine in tudi občine. Sam menim, da je čas, da mi
               tudi te stvari do neke mere prevrednotimo in da s tem, ko so te meje zrahljane in ko
               jih čez nekaj časa ne bo v bistvu poskušamo z nacionalnega stališča dodatno
               rederinirati položaj tega tržaškega gledališča in za tiste stvari, ki jih pričakujemo
               od njega, zagotoviti tudi sredstva v državnem proračunu. S tega vidika je že bila
               svoj čas začeta neka razprava o mreži gledališč, ki je v to mrežno gledališč
               vključila tudi tržaško gledališče in je računala s tem, da Tržačani lahko s
               sistematičnimi gostovanji v bistvu opomnijo, bom rekel, to gledališko ponudbo v
               Sloveniji ali pa slovensko gledališko ponudbo tudi v nekem širšem prostoru. To je bil
               nek pogled, ki je omogočal, da bi lahko zagotavljali tudi sredstva za določene
               projekte, ne pa za stalno dejavnost. Zdi se mi, da bi ministrstvo moralo več ko to,
               da deli z nami zaskrbljenost tukaj le definirati neke te programe, ki jih ob tem kar
               pričakujemo od Italije lahko financiramo in s tem pač v bistvu razširimo pomen tega
               gledališča. Ali bo to sedaj vprašanje za podpisnike teh sporazumov ali ne to ne vem.
               Če bi kdo zoper to protestiral, potem velja to situacijo premisliti, govorim o
               hipotetični situaciji, to pomeni možnost dopolnitve sporazumov ali pa v bistvu mogoče
               rešitev tega problema s tem, da nekdo prevzame vse tisto kar bi že itak moral
               narediti. Ampak kot rečeno, tudi danes bi pričakoval, da zvemo neke konkretne podatke
               kaj je pa tisto kar je realno, da lahko slovensko stalno gledališče dobi iz naslova
               postavk v slovenskem proračunu. Jaz ne mislim, da so ta sredstva majhna, ki so bila
               pač dana, sploh glede na splošno situacijo v tej kulturi in to glede na to, da tudi
               Tržačani priznajo, da najbolj redno pridejo od vseh, ki jih pač imajo na razpolago.
               Morajo pa biti jasno obljubljena tudi zato, da se stvari planirajo.</p>
               <p>Druga stvar, ki bi jo moralo ministrstvo premisliti je o položaju Tržaškega
               gledališča vizavi drugih gledališč. Mi smo pred, ne vem, osmimi leti nekako poskušali
               uveljaviti shemo, da obstaja eno osrednje slovensko gledališče in da položaj tega
               osrednjega dramskega gledališča zavzame drama, opera pač na svojem področju in tako
               naprej. Vsa druga gledališča pa so v nekem smislu deželna. Ministrstvo v prejšnjem
               mandatu je seveda vse to postavilo na glavo,  kar je pomembno, bom rekel, tudi za to diskusijo. Pomembno je pa iz
               tega razloga, ker je dve gledališči, ki jih je pač umeščalo, argument je bil na rob
               slovenskega narodnega prostora, se pravi Maribor na Štajersko, Primorsko dramsko
               gledališče v Gorico, kot tiste, ki so neko žarišče, nek nacionalni steber. Mislim, da
               je bilo to po svoje razumno, ampak z vidika hierarhije, ki jo pač mora gledališče
               imeti in pa z vidika mreže je bilo pa to skrajno neumno. Če pa že ta argument zdrži,
               potem pa je seveda potrebno v luči teh dveh premisliti kakšen pomen je pa tudi
               predvsem gledališča v Trstu, ki je v še bolj nacionalno zapletenem in občutljivem
               organizmu in ki dalj časa igra to vlogo in ki je, naj mi bo dovoljeno, kljub vsemu
               deluje v delno sovražnem okolju. Ne mislim sovražnem vizavi ljubiteljev kulture,
               ampak vizavi, pač, slovenska kultura plačuje neko ceno teh in ljudje, ki tam živijo,
               in Slovenci in Italijani, da ne bo nesporazuma, da ne govorim o drugih, ki so živeli
               v Avstro Ogrski, ki se najraje skrijejo pred vsemi temi močnimi strastmi, ampak treba
               bi bilo pogledati, če bo ministrstvo obdržalo to shemo, tudi položaj Tržačanov skozi
               to optiko. Če bo ta shema obdržala, potem mislim, da obstaja perfekten okvir, da
               pravzaprav razglasimo ta teater za, bom rekel, iz istih argumentov nekaj tako
               pomembnega in ne bi smelo biti težav s prerazporejanjem sredstev. <gap n="..."/><stage>/Oglašanje iz
               klopi./</stage> Prosim? Jaz sem že prej nekaj o tem rekel, ampak glede na to kako so, bom
               rekel, slovenski politiki, predvsem iz posamezne stranke uveljavljali nacionalni
               interes ne bi smeli imeti težav s tem, da ta nacionalni interes razumejo do tja kjer
               ta nacionalna kultura tudi deluje. Ne bi smelo biti teža, morali bi za to svojo
               junaško zastavo prenesti to, da del denarja prerazdelijo v te namene. Moje stališče o
               tem, da je to bilo drugače ustanovljene in da so drugačne obveznosti, pa mislim, da
               je jasno. Hočem samo reči, da obstaja znotraj kulturne politike, če hočemo, obstajajo
               mehanizmi in manevri, da lahko te stvari pač rešujemo.</p>
               <p>Še dodatna stvar, ki bi jo morali bodisi umakniti iz teh sklepov, ali pa dodatno
               pojasniti, ker znajo povzročiti, bom rekel, neupravičena ali pa bomo rekli nejasna
               pričakovanja, bolj kot neupravičena, je to o čemer je govoril državni sekretar gospod
               Pukšič. V materialu, ki ga je podpisal piše, da se pripravlja načrt
               internacionalizacije.  Če se
               to pripravlja, mene zanima, kateri so ti elementi internacionalizacije. Kje se bodo,
               kjer so ti arbitri, ki bodo o tem presojali. To so situacije, ki vsaj, kolikor jaz
               bežno poznam - ni nekega natančnega naslovnika, da bi mi lahko točno to vprašanje
               internacionalizirali, če pa je, bi bilo dobro, da vemo, kdo to je, vsekakor so pa,
               bom rekel, grožnje z internacionalizacijo vedno neke vrste instrument, ki če ni
               dovolj močan, poslabšuje položaj tistih, katerih naj bi ga pravzaprav zares
               izboljšali. Zato bi prosil gospoda Pukšiča, včeraj smo recimo tukaj poslušali, da bi
               določene stvari internacionalizirali pred beneško komisijo, pa se je izkazalo, da za
               to ni usposobljena, tako da jaz bi rad, da smo raje bolj stvari, pa da od tega nekaj
               bo in da raje sprejmemo tudi tiste stvari, ki se zdijo precej skrbniške kot je to, da
               mogoče minister iz svoje čete teh uradnikov, nekoga, bom rekel, pooblasti, da
               koordinira reševanje teh stvari, ker moja izkušnja je tudi taka, da se ne samo, da
               italijanski državljani slovenskega rodu ne znajo izpolnjevati vse bolj zahtevnih
               obrazcev, pri naši državi, ampak se izkazuje pravzaprav, da že v naših ustanovah
               pravzaprav najemajo ljudi, da, in jih plačujejo zato, da izpolnjujejo neke obrazce
               zato, da na koncu pridejo do nekih minimalnih subvencij. Tako, da jaz bi prosil, če
               smo bolj konkretni, lahko pa vprašanju internacionalizacije seveda tudi bolj jasno
               <gap n="..."/><stage>/Izklop mikrofona./</stage><gap n="..."/></p>
            </sp>
            <sp xml:id="SDT4-OZKŠIŠ-Redna-002-2005-02-18.sp71">

               <speaker>GOSPOD __________:</speaker>

               <p>Hvala lepa za besedo. Zdi se mi, da ni korektno, ko obravnavamo pobudo nacionalnega
               sveta za kulturo v zvezi s položajem slovenskega stalnega gledališča v Trstu, da
               vmešavamo neke trenutne politične dogodke, ki so zelo aktualni v Italiji in ki nimajo
               nobene povezave z resničnim zaskrbljujočim stanjem slovenskega gledališča v Trstu.</p>
               <p>Zdi se mi, da je bilo jasno in nedvoumno povedano s strani ministra za kulturo, kdo
               je tisti, ki je v prvi vrsti najbolj odgovoren in dolžen financirati to gledališče
               oziroma delovanje gledališča, tako z nastopajočimi orkestri, kot tudi prostori, v
               katerih se vse to nahaja. Imel sem priložnost biti v tem gledališču pred dvema
               letoma. In imam približno predstavo, kaj pomenijo druga gledališča v slovenskem
               prostoru, če bi to primerjal z ostalimi. Razumem v celoti, da v takšnih pogojih, kot
               deluje slovensko gledališče v Trstu je skorajda nemogoče izpolnjevati kriterije, da
               bi si jih zagotovili in da bi na tej nacionalni ravni tudi delovali v bodoče. Zato
               pričakujem od slovenske diplomacije v tem področju vso podporo in pomoč pri dogovorih
               z Republiko Italijo o načinu financiranja. Nikakor pa tudi ne, da Republika Slovenija
               ne bi bila pripravljena iz področja kulture prispevati svoj minimalni delež.</p>
               <p>In če zaključim, tako kot slovensko gledališče v Trstu z več kot stoletno tradicijo
               imamo tudi v slovenskem prostoru gledališča, ki so nujno potrebna obnove in katerim
               bo po vsej verjetnosti Slovenija iz pristojnega ministrstva za kulturo, morala prav
               tako nameniti znatna sredstva, da se bodo lahko ohranila oziroma obdržala, če sem
               čisto konkretne - gledališče v Ptuju, v najstarejšem slovenskem mestu, je tik pred
               razsulom in razpadom. Hvala lepa. 
               </p>
            </sp>
            <sp xml:id="SDT4-OZKŠIŠ-Redna-002-2005-02-18.sp72">

               <speaker>PREDSEDNIK JOŽE TANKO:</speaker>

               <p>Hvala lepa. Gospod Pukšič. Prosim.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp73">

               <speaker>FRANC PUKŠIČ:</speaker>

               <p>Hvala lepa. Ko sem prej govoril o teh predlogih, ki smo jih poslali in povedal nekaj
               konkretnih rešitev, kar je bilo torej dogovorjeno v zadnjih dveh dneh na tem obisku v
               Italiji, sem seveda, bom povedal, zato, da pač zraven tega, kar ste lahko prebrali,
               slišati tudi, kar se od 1.2., ko smo to zapisali, pa bo danes 18. dogajalo na tem
               področju in da enostavno veste, da je zadeva zelo problematična in da ne gledamo, bom
               rekel, ob strani, ampak smo aktivni akterji pri razreševanju te problematike. Jasno
               je, tako kot je bilo tudi s strani ministra za kulturo in tudi z druge strani
               povedano, da je pač to mreža, italijanska mreža <gap n="..."/><stage>/Nerazumljivo./</stage><gap n="..."/> v katero spada,
               in da bo zaščiten zakon, komu je Italija dolžna za to skrbeti. Jaz sem govoril, zelo
               konkretno, tudi o številkah v evro<stage>(?)</stage>, ki je potrebna. Mogoče samo še to, kar me je
               po eni strani zaskrbelo.</p>
               <p>Predstavnika krovnih organizacij celo razmišljata o možnosti preoblikovanja stalnega
               slovenskega gledališča iz te državne institucije, v nekaj drugega namreč, njihova
               razlaga pa gre v tej smeri, da zaradi te organiziranosti morajo imeti toliko in
               toliko pač nekaterih obveznosti in tako dalje, ki jih v drugačne
               <gap n="..."/><stage>/nerazumljivo./</stage><gap n="..."/> ne bi bilo potrebno. In še mogoče samo to, v teh pogovorih z
               županom in s predsednikom deželne vlade, je bilo seveda tudi opozorjeno na ne dovolj
               modro izkoriščanje, vendarle razpoložljivih možnosti. To pomeni kritika na vodstvo,
               prej je bilo menda rečeno, da trenutno ni vodstva, mislim, da se je včeraj razpis
               zaključil o novem direktorju gledališča.</p>
               <p>Ko sem govoril o prerazporeditvah, o proračunu takšnem, kakršnega je še sprejela
               prejšnja koalicija, sem seveda govoril samo o možnostih, ki so tukaj znotraj, torej,
               parlament pa seveda, v kolikor bo prišlo do rebalansa, to možnost bo imel, kakšno
               prerazporeditev v zvezi s financiranjem in sem samo povedal, da Republika Slovenija
               financira tudi poklicno gledališče na Reki. Seveda nisem imel v mislih nobenih
               reciprocitet in tako dalje, kot je bilo mogoče napak razumljeno. Ko sem pa govoril
               oziroma ko je zapisano, da Vlada Republika pripravlja načrte internacionalizacije, je
               pa seveda, pravzaprav mišljeno glede pogovore z krovnimi organizacijami, ki so že
               predhodno, preden so imeli to tiskovno konferenco, na tiskovni konferenci, prejšnji
               teden, pa tudi jasno povedali, da bodo zadeve internacionalizirali, v kolikor se ne
               bo začelo izvajati ta zaščitni zakon. Seveda je to stvar krovnih organizacij, vlada
               se pa mora tudi na takšno odločitev krovnih organizacij pripraviti in seveda do tega
               zavzeti stališče.  Sem pa jasno
               povedal, da v tem trenutku torej da ti problemi pač niso nastali 3. decembra kot bi
               jih nekateri radi prikazali, ampak da so seveda že dolgi. Nenazadnje se je včasih
               izkazovala skrbi o neki konkretni zadeve, spomnimo se tri leta nazaj, ko je tržaška
               uničila obvezne dvojezične osebne izkaznice in takrat je slovenska politika bila samo
               zaskrbljena pa ni nič konkretnega odreagirala, tu sem pa hotel nakazati, da ne bomo
               samo zaskrbljeni, ampak da se pripravljamo tudi za eventualno neugodne razrešitve
               problematike skrbi ne samo slovenskega stalnega gledališča, ampak seveda skrbi
               slovenske manjšine v sosednjih državah, tako da, sem pa tudi povedal, da v kolikor bo
               do tega prišlo se bo morala najprej vlada odločiti in seveda ko bo, bo šele takrat
               primerno tudi za predstavitev stališč na odborih državnega zbora.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp74">

               <speaker>PREDSEDNIK JOŽE TANKO:</speaker>

               <p>Hvala lepa. Gospod Školč, prosim.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp75">

               <speaker>JOŽEF ŠKOLČ:</speaker>

               <p>Gospod Pukšič, jaz bi vas prosil, če ene stvari le bolj natančno pojasnite. Vi ste
               sedaj govoril o tem, da krovne organizacija nameravajo pod določenimi pogoji
               internacionalizirati vprašanje položaja stalnega slovenskega gledališča. To samo po
               sebi ni seveda bom rekel nič spornega, nenazadnje pač po svojih močeh skrbijo za to
               gledališče in so tudi pač subjekti v Republiki Italiji.</p>
               <p>Tisto, kar ste prej govoril in kar ste napisal v dokumentu iz 1.2.2005 je, da Vlada
               RS pripravlja načrt internacionalizacije. Jaz sprašujem, koliko daleč je ta načrt,
               kakšni so elementi in katere so točke, kjer se bo to internacionaliziralo? Po tem sem
               vas spraševal.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp76">

               <speaker>FRANC PUKŠIČ:</speaker>

               <p>Jaz sem prepričan, da sem vam odgovoril kolikor je bilo v tem trenutku možno. Ni
               sicer točno, ko ste povzeli, da krovne organizacije pripravljajo internacionalizacijo
               stalnega slovenskega gledališča, ampak internacionalizacijo neizvajanja zaščitnega
               zakona, kateri je imel četrti rojstni dan in zakorakal v peto leto.</p>
               <p>Urad za Slovence v zamejstvu in po svetu seveda ni urad stalnega slovenskega
               gledališča v Trstu, ampak je urad za Slovence v zamejstvu in po svetu in ena od skrbi
               v tej paleti je seveda tudi problem stalnega slovenskega gledališča v Trstu, pa
               zadnji odstavek pa je v kontekstu celotne skrbi urada za Slovence v zamejstvu in po
               svetu in ne samo skrbi s stalnim slovenskim gledališčem v Trstu. Mimogrede tudi zelo
               konkretno sem povedal številke financiranja, na kakšen način tudi to kar je dolžna
               Republika Italija po zaščitnem zakonu izvajati, tako da mislim, da je bilo vse
               pojasnjeno. Da bo lahko v konkretnih zadevah pa seveda spregovorili takrat, ko bo
               vlada sprejela stališča, ko jih pripravlja, najprej se pripravljajo potem  se sprejmejo in ko jih bo
               sprejela jih bo seveda predstavila sigurno v delovnih telesih državnega zbora.</p>
               <p>Mogoče samo še to, kar prej nisem odgovoril. Vse bolj zahtevni obrazci za
               izpolnjevanje se z vami gospod Školč strinjam, obrazci so tako zbirokratizirani že v
               tej državi, ampak koliko so mene informirali so to pač zahteve zelo jalove
               zakonodaje, ki je bila v zadnjih letih sprejeta na tone in kilometre, vendar
               velikokrat brez tiste vsebine, ki bi bilo potrebno, zato bo seveda na tem področju
               preden bomo te slabe obrazce oziroma preveč zbirokratizirane morali seveda tudi
               predlagati spremembe določene zakonodaje. Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp77">

               <speaker>PREDSEDNIK JOŽE TANKO:</speaker>

               <p>Hvala lepa. Gospa Potrata.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp78">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. To kar sem v odgovoru gospoda državnega
               sekretarja prebrala še bolj pa to kar sem slišala mi zastavlja vrsto vprašanj od
               tistega kaj pomeni, da bi bilo mogoče v zvezi s slovenskim stalnim gledališčem v
               Trstu bolj modro ravnanje kar je bilo mogoče slišati, če sem si prav zapolnila v
               pogovorih s predstavniki obeh krovnih organizacij v Trstu v teh nedavnih pogovorih.
               Tudi napovedana strategija, nova strategija odnosov s slovensko narodno skupnostjo v
               sosednjih državah in v zvezi s tem kot tu piše tudi problematika slovenskih kulturnih
               ustanov v Italiji kaže vendarle na to, da koalicija pripravlja neke predloge, ki
               utegnejo imeti v odnosu države Slovenije do Slovencev, ki ne živijo v Republiki
               Sloveniji kar dolgoročne posledice, zato bi si želela, da bi nam bilo ponujeno v
               okviru tega odbora tudi kakšno tako stališče, ki bi govorilo, da bi se pa o teh rečeh
               bilo pa nujno potrebno pogovoriti na seji državnega zbora, če smo to prej sprejemali
               sklepe o tem, da se neke čisto strokovne analize umeščajo na sejo državnega zbora še
               niti v zaključni fazi ne, ampak v začetku potem je pa to, kar zadeva življenje
               slovenskega narodnega telesa kot smo brali pogosto pa vendarle dovolj relevantno
               vprašanje s katerim bi se po mojem moral v prihodnje soočiti tudi državni zbor in je
               to lahko del te celotne problematike, ki se trenutno rešuje na tak način, da se mora
               najprej rešiti vprašanje začasnega financiranja, ampak potem bi se pa morala poiskati
               dolgoročnejša rešitev znotraj konteksta celotne strategije problemov povezanih z
               življenjem Slovencem v zamejstvu in po svetu. Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp79">

               <speaker>PREDSEDNIK JOŽE TANKO:</speaker>

               <p>Hvala lepa. Gospod Klavora.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp80">

               <speaker>MAG. VASJA KLAVORA:</speaker>

               <p>Hvala, gospod predsednik. Morda me je gospa Potrata z nekaterimi stvarmi prehitela,
               vendar pa bi le nekaj rad povedal.</p>
               <p>Veste, da sem iz Posočja doma, da živim na Goriškem, to se pravi poslanec iz tistega
               dela, ker je zelo tudi zainteresirano kaj se godi na oni strani meje. To je ena
               predstavitev.</p>
               <p>Drugo pa tudi predstavitev, da v vseh teh zadevah in vseh teh dejanjih, tudi mogoče
               zadnje meseca ali zadnjih dni razmišljamo nekoliko drugače mogoče tudi malo
               prizadeto, ampak v vsakem primeru pa zelo odločno. Meni je zelo dobro poznano to, kar
               je gospod, čeprav sem bil odsoten sem poslušal v pisarni v svojem ekspozeju povedal
               in seveda se strinjam, vse to kar sem sedaj poslušal tudi to kaj bomo vse naredili,
                   ali bomo sedaj začeli
               razpravljati o mreži slovenskih gledališč in ne vem kaj še vse, ali se bomo ukvarjali
               z obrazci in z administracijo za izpopolnjevanje ne vem kakšnih zahtev, vse to je
               prav, ampak to je lahko dolgoročno. O tem se lahko pogovarjamo in je pravilno tudi,
               da se pogovarjamo. Vendar pa v tem trenutku ko imamo na mizi in to kar smo slišali o
               stanju slovenskega narodnega gledališča v Trstu smatram, da je to zadeva, ki je
               absolutno potrebna, da jo rešujemo takoj. Ali zaradi tega ker gre za obstoj pa tudi
               zaradi čisto politične situacije. Če smo bili deležni v teh dneh toliko nekulturnih
               dejanj z one strani meje, pokažimo z naše strani kulturno dejanje in podprimo to,
               naredimo nekaj, da se to takoj reči, četudi s sofinanciranjem, apeliram na
               ministrstvo, apeliram na vlado, apeliram na urad za zamejce po svetu in potem se
               pogovarjamo z vsem ostalim. Ob tem mislim, da bi predlagal čisto na kratko samo to,
               da odbor predlaga ministrstvu za kulturo in Urada vlade RS za zamejce po svetu naj
               tako proučita odprte probleme financiranja delovanja in poskušata takoj najti, takoj,
               samo besedica takoj, ustrezne rešitve, predvsem na področju začasnega financiranja.
               Enako predlagam, da bi tudi vladi napisali, da stori vse potrebno, kar pomeni tudi ob
               tem obisku ministra za zunanje zadev Finija, da je to eno od glavnih vprašanj. Gospod
               Pukšič je to rekel, ampak tukaj na odboru še rečem, da se to uredi. Mislim, da bi
               bilo napak kakršna koli druga stvar.</p>
               <p>Se pa zelo strinjam z gospo Potrata. Toliko se mi zdi, kot Primorcu, pa ne sedaj
               sentimentalnosti, ampak tudi kot poznavalcu kaj se godi v Trstu, kaj se godi v
               Gorici, kaj se godi v Beneških dolinah, kaj se godi v Reziji. Če bomo ta narod
               izgubili, potem nam ni pomoči, potem lahko tukaj razpravljamo. Zato prosim, naredimo
               to resno in pomagajmo takoj. Strinjam se z gospo Potrata toliko, da je ta stvar
               toliko resna, naj si bo za obstoj enega gledališča, kot tudi politično resna in kot
               tudi nacionalno resna, da izgubimo ustanovo, ki je bila steber slovenstva na oni
               strani meje, da bi spadala na državni zbor. Če podpisujemo marsikaj pod nujni sklic
               državnega zbora, jaz ravno ne bi naredil tega, ampak na državni zbor bi pa dal to
               točko. Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp81">

               <speaker>PREDSEDNIK JOŽE TANKO:</speaker>

               <p>Hvala lepa. Gospod Bevk.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp82">

               <speaker>SAMO BEVK:</speaker>

               <p>Bom kratek v svojem nastopu. Kljub vstopu Slovenije v EU, ko smo bili vsi tako
               veseli in evforični, vse težave s sosedi se kopičijo, eskalirale so te težave prav po
               novem letu, saj ne mine dan, da se ne bi ukvarjali s problemi s sosednjo Avstrijo ali
               z Italijo. Vlada bo očitno morala na področju zunanje politike preurediti svoje
               prioritete in v ospredje postaviti tudi odnose s sosedami, ne samo predsedovanje
               Organizaciji za sodelovanje in varnost v Evropi in seveda priprave predsedovanje EU,
               če bomo zanemarjali najbolj temeljne sosedske odnose se nam ne piše dobro. Se pravi,
               v ospredje postaviti odnose s sosednjimi državami Italijo, Avstrijo in Hrvaško. Med
               te odprte probleme seveda sodi tudi  ustrezno financiranje slovenskih ustanov v sosednji Italiji in v tem
               primeru financiranje Slovenskega stalnega gledališča v Trstu. Mi se v komisiji za
               Slovence v zamejstvu in po svetu že tri mandate vsake toliko časa ukvarjamo z
               neustreznim financiranjem ali Avstrije ali avstrijske države ali italijanske države z
               neustreznim financiranjem ustreznih ustanov, ki jih imajo naše zamejske organizacije.
               Morali bi res tukaj malo več storiti. Strinjam se, da bi morali ob bližnjem, ali pa
               ne vem kdaj bo ta obisk, izgleda, da se oddaljuje, ampak če bo v relativno kratkem
               času v našo državo prišel podpredsednik italijanske vlade mora biti to v opomniku za
               razgovore ena naših prioritet. Mislim, da ima v programu obisk v sosednji državi tudi
               komisija za Slovence v zamejstvu in po svetu, se pravi dražvnozborska komisija, ki
               običajno poleg obiska pri naših organizacijah obišče tudi kolege parlamentarce, tako
               da bi bila to tudi priložnost za odpiranje oziroma reševanje tega problema. Pred leti
               smo izgubili svojo slovensko banko v Trstu. Če bomo začeli izgubljati še kulturne
               inštitucije v zamejstvu, in v tem primeru najpomembnejšo kulturno inštitucijo
               Slovensko stalno gledališče v Trstu, potem se seveda našim zamejcem oziroma
               Slovencem, ki živijo na oni strani meje ne piše dobro, s tem pa se ne piše dobro tudi
               nam. Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp83">

               <speaker>PREDSEDNIK JOŽE TANKO:</speaker>

               <p>Hvala lepa. Želi še kdo razpravljati? Gospa Širca.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp84">

               <speaker>MAJDA ŠIRCA:</speaker>

               <p>Gospod predsednik odbora jaz sem imela probleme, ko sem primerjala enega, drugega in
               še tretji sklep, ki ste ga pripravili za današnji obravnavo, še posebej v luči tega,
               ko pri predlogu stališč odbora za poročilo nacionalnega sveta, pobudo nacionalnega
               sveta za kulturo v zvezi s položajem Slovenskega stalnega gledališča v Trstu ste se
               omejili na priporočila oziroma stališča, ki naj bi jih naložili vladi v primeru tega
               problema. Prej smo se soočili z eno točko, ki postavlja pod vprašaj in skrb ob
               poročilu, ki vemo še njegovo relativno vlogo in ozadje in ga povzdignili na plenarno
               zasedanje in obravnavo. Ta problem, ki res da ni nov v zvezi s Tržaškim gledališčem
               in niha zavisi včasih tudi od politične volje in ob političnega dialoga, ki se tukaj
               ustvarja, pa ne glede na alarmantno stanje, pa se vam nekako ni zdelo potrebno širše
               obravnavati na tem področju. Jaz sem se pravzaprav s tem strinjala do nedavnega
               oziroma do zadnjih dni, ko sem to vprašanje začela videvati v bodočnosti in težave,
               ki se morebiti ne bodo tako hitro ustavile, prav zaradi konteksta trenutnih zelo
               razgretih odnosov, ki jih ima Italija s Slovenijo in obratno. To sem umestila v
               stališča, ki so mi bila in dotekala po majhnih kapljicah z vidika zunanjega
               ministrstva, ki tudi na tej točki igra pomembno vlogo. In še posebej v luči izjav, ki
               so bile dane ob teh bolj stresnih situacijah znotraj medsebojnih političnih odnosov
               med dvema državama v dveh primerih, ne samo z Italijo, ampak tudi Avstrijo. Tako, da
               me je pravzaprav začudila tudi tista civilna podpora, če citiram včerajšnjo izjavo
               predstavnika zbora za republiko, ki  je bil zadovoljen z mirnimi oziroma tako rekoč nedejavnimi gestami
               zunanjega ministra, češ da je zelo v redu, da se je njegova reakcija omejila zgolj na
               eno pismo. Vemo, da gre za dopisovanje med gospodom Venom Tauferjem in zunanjim
               ministrstvom in kjer je bilo rečeno, kaj pa je bilo rečeno v tem pismo in tukaj
               dovolite, da širim nekoliko to diskusijo, ampak vendarle se mi zdi potrebna. V tem
               pismu je bilo rečeno, če citiram, da politična dramatizacija in bojeviti žargon ali
               klofutanje ob teh primerih, ne samo v avstrijskem, sta povezana z volilnim
               razočaranjem ne pa skrbijo za slovensko manjšino. Seveda to pa je vprašanje, ki
               dosega druge dimenzije pa tudi glede na današnjo medijsko objavo v delu tudi
               razmišljanje zunanjega ministra, da so dogodki v zadnjih tednih prežeti z domačimi
               političnimi interesi. Seveda sedaj, če celotno to situacijo - jaz jo projeciram v
               korake, ki lahko sledijo v naprej - gledamo samo v luči tega, da so to naši problemi,
               ne pa, da razmišljamo o tem, da morebiti so problemi tudi v kolikor niso bili
               uporabljeni vsa tista pogajalska opozorila in vsi tisti pogajalski instrumenti, ki bi
               reševali tudi boljšo situacijo, konkretno v tem primeru, v primeru tržaškega
               gledališča oziroma, ki bi silili drugo državo, da bi izpolnjevala zakonske
               obveznosti, niso videni v pravi luči. In v tem kontekstu, ki bi ga lahko širili še
               več, ne samo na vprašanje neizvajanja finančnih in drugih določil, ki bi jih morala
               italijanska država izvajati, ki morebiti jo tudi naša država ni dovolj na to
               opozarjala, mogoče včasih tudi sanirala z rahlimi, kot vidimo, pomočmi. Ne gre samo
               za to situacijo, gre tudi za problem vračanja naših oziroma vračanja slik, ki še
               zmeraj ostajajo v Italiji ne glede na to, da so pogajanja šla tako daleč, ampak
               nikoli tako, da bi se to tudi realiziralo.</p>
               <p>Če zaključim, jaz bi v tem primeru izkoristila 37. člen poslovnika in kot že rečeno,
               predlagala da tudi to tematiko obravnavamo na plenarnem zasedanju. Bi pa ne podprla
               tako predlaganega dopolnila, ki ste ga dali, zaradi tega, ker mi državni sekretar ni
               znal opredeliti kaj je tisto, kar bi na področju internacionalizacije tega problema
               tudi pomenilo. Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp85">

               <speaker>PREDSEDNIK JOŽE TANKO:</speaker>

               <p>Hvala lepa. Jaz bi predvsem razpravljavce prosil, da se držijo teme. Se pravi,
               govorimo o slovenskem narodnem gledališču, ne govorimo o zboru za republiko, ne
               govorimo sedaj o slikah, ampak govorimo o tem. In bi lepo prosil, da se tega držimo,
               in da tudi poskušamo te sklepe koncepirati na vsebino, ki je pred nami. Lahko ja,
               samo da povem.</p>
               <p>Sedaj, v tej razpravi, ki sedaj poteka, so bila postavljena tudi določena vprašanja
               glede resnosti financiranja,
               realnosti financiranja in jaz mislim, da je ministrstvo za kulturo predložilo
               dokument v katerem piše realno pričakovani prihodki, in med te prihodke sta vsaj dva,
               ki sta vezana na državni proračun za leto 2005. To je samo ministrstvo za kulturo in
               pa postavka urada za Slovence v zamejstvu in po svetu in to znaša 420 tisoč evrov.
               Potem je pa lahko še kakšna druga stvar, ampak vsaj ti dve postavki sta resno
               napisani. Upam, da je bil proračun, ki ga je sprejela še prejšnja koalicija, tudi
               resen in bi rekel o tem, je bilo tudi že opozorjeno, da gre to za delež, ki presega
               20% skupno potrebnih sredstev stalnega slovenskega gledališča v Trstu. Tako, da bi
               bilo treba včasih tudi te dokumente, ki jih imamo na razpolago, mogoče bolj pozorno
               prebrati, da ne bi nekaterih stvari ponavljali in vrteli samo za to, da se o temi
               razpravlja.</p>
               <p>Gospa Širca, želeli ste repliko.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp86">

               <speaker>MAJDA ŠIRCA:</speaker>

               <p>Hotela sem samo poudariti, da ne gre za širjenje, ampak samo za skrb. Omenjena
               problematika morebiti v sedanji tako postavljeni situaciji kot je, težje rešuje.
               Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp87">

               <speaker>PREDSEDNIK JOŽE TANKO:</speaker>

               <p>Hvala lepa. Samo še, da povem. Sedaj bi rekel, jaz vem, da je na teh meddržavnih
               zadevah z Italijo in Avstrijo odprtih veliko stvari. Sedaj vprašanje je ali so to
               samo problemi odbora za kulturo ali so tudi od kakšnih drugih odborov. In tukaj vam
               dajem pobudo, če menite, da so te zadeve, da je te zadeve potrebno tudi obravnavati,
               da pripravite tudi gradivo in zahtevate sklic ustreznih odborov državnega zbora in
               tudi samega državnega zbora. Mislim tukaj kakšnih posebnih ovir ni.</p>
               <p>Gospod Pukšič.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp88">

               <speaker>FRANC PUKŠIČ:</speaker>

               <p>Gospod predsednik, jaz bi samo zaradi tega in tudi na to sem že prej opozoril,
               podatki ki jih je pripravilo ministrstvo za kulturo, realno pričakovani prihodki za
               leto 2005 v višini 90% seveda se opredelil samo na tista sredstva, ki izhajajo, ki so
               zapisana tukaj iz urada. Sami smo povprašali, namreč ta podatek ni prišel iz urada,
               ampak iz ministrstva in smo ministrstvo povprašali od kod imajo ta podatek, in so nam
               povedali, da je to bila informacija bivše direktorice za Slovence v zamejstvu in po
               svetu ob enem izmed obiskov v stalnem slovenskem gledališču v Trstu. Glede na to, da
               sem prej govoril o proračunskih postavkah, ki pa na tej postavki za Slovence po svetu
               iz lanskega leta 2004/2005 imamo na razpolago samo 50 milijonov več sredstev za
               celotno postavko in seveda to nerealno za pričakovati in so bile obljube dane bolj
               čez palec, ampak seveda odgovornost za te obljube niso na naši strani, ker enostavno
               ne vidim možnosti v taki višini. Ali bo iz solidarnostnega sklada, občinskega
               solidarnostnega sklada v obliki 62 tisoč evrov, kar je več kot je bilo v lanskem
               letu, tudi ne more potrditi, ampak urad je lansko leto iz drugega razpisa namenil 100
               tisoč evrov in iz tega sklada, tega solidarnostnega sklada je bilo 8 milijonov 330
               namenjenih in seveda s temi številkami lahko operiramo, z majhnim deležem povečanja. Da ne bi prišlo kdaj do
               napačnega tolmačenja češ, to je že bilo obljubljeno, to bom rekel v pojasnitev. Hvala
               lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp89">

               <speaker>PREDSEDNIK JOŽEF TANKO:</speaker>

               <p>Hvala lepa. Želi še kdo razpravljati? Gospa Potrata.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp90">

               <speaker>MAG. MAJDA POTRATA:</speaker>

               <p>Hvala gospod Tanko. Saj ravno na to kar je gospod minister Simoniti podpisal se
               sklicujem, ko menim, da je nekatere stvari vendarle treba pogledati v trenutku
               reševanja kot je tu zapisano interventno reševanje in drugo kako je to mogoče vzreti
               v prihodnosti. In tu na četrti strani zagotovo ni mogoče prezreti tega, da
               ministrstvo za kulturo meni, da je vloga Republike Slovenije samo pri reševanju
               trenutnega problema potrebna, torej da je interventna vloga, da pa, to pa je v
               predzadnjem odstavku napisano za samo delovanje stalnega slovenskega gledališča Trst
               po našem mnenju ni potrebno izdelati posebne državne strategije. Potrebno je doseči
               le, da Italija izpolnjuje svoje finančne obveznosti, ki izhajajo iz evropske
               zakonodaje in potem tudi tisto tudi morebitno seznanjanje institucij EU-ja, je star
               zunanje politike Republike Slovenije. Tako kot jaz berem to je iz tega mogoče
               razbrati samo, da ministrstvo za kulturo vidi trenutni problem, ki ga je pripravljeno
               reševati, kar pa zadeva prihodnost svetlo ali kakršnokoli že je pa to stvar
               italijanske države in tu je zdaj vprašanje ali je to res stališče s katerim želim
               soglašati ali soglašam ali ne in to je tisto o čemer bi se kazalo pogovarjati zaradi
               tega, ker jaz tudi tega kar je tu zapisano ne razumem tako, ker piše glede večjega
               vpliva na vodenje in umetniški oziroma programski profil gledališča menimo, da je to
               potrebno prepustiti umetniškemu direktorju oziroma vodstvu gledališča, saj se tudi v
               Sloveniji kolikor vem ministrstvo ne vtika v umetniški program in še kaj drugega in
               si tudi nisem predstavljala, da bi si Slovenija kakorkoli drznila predstavljati, da s
               tem, če da toliko in toliko sredstev za delovanje stalnega gledališča, ima pa potem
               tudi pravico odločati o tem kaj bodo v stalnem gledališču v Trstu igrali in česa ne.
               Tisto, kar zame je relevantno vprašanje je pa to ali s temi dodatnimi sredstvi kot
               piše tam za vzdrževanje, ker je 90% pokritje finančne konstrukcije samo zagotovljeno,
               ali bo to gledališče lahko delovalo ali ne bo delovalo in ali bo iz teh sredstev
               lahko zagotavljalo ustrezno umetniško rast, ker ni si mogoče zapirati oči pred
               dejstvi, da s samimi emocijami in zavedanjem o neki nacionalni pripadnosti gledališča
               vseh poslanstev, ki jih želi v svojem prostoru opravljati, tega ne more, če ne bo
               zagotavljalo tudi ustrezne kakovosti. Kaj naj govorim zdaj, saj še pri nas vemo kako
               je, če gledališče ima dovolj močnega ustvarjalnega potenciala ne more niti svojega
               okolja prepričati, da bi ljudje hodili vanj in enako se mi zdi, da se lahko dogaja
               tudi stalnemu slovenskemu gledališču v Trstu. In iz tega konteksta tisti moj predlog,
               ki je ali pa ni sprejemljiv in poslovniško izvedljiv. Hvala.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp91">

               <speaker>PREDSEDNIK JOŽEF TANKO:</speaker>

               <p>Hvala lepa. Izvolite gospod Školč.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp92">

               <speaker>JOŽEF ŠKOLČ:</speaker>

               <p>Poglejte, jaz bi bil rad tako, bom rekel, prepričan, da mi lahko gremo mirni od te
               mize kot je poskušal biti gospod Klavora, ki je povedal  tisto, kar bi večina ljudi, ki živimo tam ob meji in ki
               razumemo, da se te stvari pravzaprav le dogajajo v nekih kontekstih in da, bom rekel,
               le povezane s širšimi okoliščinami. In da so te širše okoliščine Slovencem v Italiji
               v tem trenutku še posebej neugodne, in da je zato mogoče potrebno v večji meri
               reagirati s te strani.</p>
               <p>Ampak tukaj se, jaz sem prej precej previdno spraševal, zdaj bom pa bolj brutalno,
               dajte povedati, katere številke potem držijo od teh, ki so zapisane. Gospod Pukšič
               pač pravi, da po eni strani, da je bil nek proračun sprejet, in da ne ve, če je bil
               mišljen resno. Jaz domnevam, da je bil mišljen resno in da so tiste številke, ki iz
               tega proračuna izhajajo in ki so relativno visoke, mišljenje resno. Zdaj pa njega
               sprašujem, je povedal, da so te številke previsoke, katere so pa tiste, o katerih on
               mislim, da so prave. Ker to je, bom rekel, zdaj govor je na koncu bom rekel, žal,
               banalen in brutalen. O številki in kdaj pač bo. Tega ni povedal. Hkrati pač prelaga
               na neko preteklo politiko, češ da ne ve ali je bilo tam mišljeno resno ali ni bilo
               mišljeno resno. Ta trenutek tista politika ne more več odločati o tistih številkah.
               Mi lahko tukaj pokličemo gospod Kocjanovo, ki je Tržačanom naklonjena v veliki meri
               in bo ona pač rekla, da je mislila resno. Ampak to je irelevantno. Vprašanje je, kaj
               misli gospod Pukšič. On naj pove, koliko je to denarja, kot smo ga prej ujeli na tej
               točki, da pravzaprav za to internacionalizacijo še v tem trenutku, še nič ni. Da je
               to tisti papirnati tiger, s katerim tako radi mahamo. Videl ga pa ni pravzaprav še
               nihče.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp93">

               <speaker>PREDSEDNIK JOŽE TANKO:</speaker>

               <p>Hvala lepa. Gospod Simoniti. Izvolite.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp94">

               <speaker>DR. VASKO SIMONITI:</speaker>

               <p>Hvala lepa. Torej, nekaj se je nabralo teh stvari. Torej, jaz mislim, da je fino, da
               je prišlo do te razprave in sem prej, samih drugih ne poznam<gap n="..."/> Torej vsekakor je to
               v nacionalnem interesu, in to je prva stvar in jaz bi bil vesel ali pa morda včasih
               opažam, da gre za kakšne prestižne stvari, to je res v nacionalnem interesu in tukaj
               moramo imeti vendarle ali pa skušati priti vendarle z eno naklonjenostjo drug do
               drugega, da tako rečem, do nekih sklepov ali pa usmeritev, ki bodo pripeljale do
               tega, da bo ta slovenski prostor za mejo, seveda, varnejši, da tako rečem. In glede
               na to, da je pa to akutna stvar, se pa, akutna, v tem smislu, da se je zdaj
               aktualizirala, čeprav ima že nekajletno zgodovino ali pa to, kar smo slišali že prej,
               bi pa se pridružil gospodu Klavori, ki je rekel, kaj je treba takoj, predefinirajmo,
               kaj je treba takoj narediti in mislim, da je tudi gospod Školč prej v svojem prvem
               javljanju rekel, kaj je realno, v zvezi s tem in kaj je realno pričakovati. Torej, če
               lahko rečem v zvezi s tem, realno je, zdaj pridemo pa še do denarja, tega, mimogrede,
               to so pričakovanja, torej ta denar, tu so pričakovanja od lanskega leta, torej, ko
               jih je Trst, da tako poenostavim, iznesel v odnosu do naše vlade ali pa kulturnega
               ministrstva in obljub 
               pravzaprav, ki so bile v zvezi s tem dane. Realnost s katero se soočamo je to, da
               tistega dela, ki ministrstvo za kulturo, odpade, da tako rečem, v tem razrezu je v
               bistvu okoli 100 tisoč evrov torej 20 milijonov in še nekaj, ki jih lahko ministrstvo
               za kulturo, če govorimo sedaj o nekaterih aktualnih stvareh v enemu mesecu bi človek
               rekel lahko dobi, izplača in da v pomoč temu gledališču konkretno v tem primeru.</p>
               <p>Ostala stvar, ki bi bila ustrezna v zvezi s tem pa bil možnost pogovor pri
               rebalansu, če govorimo sedaj čisto konkretno, kaj lahko takoj naredimo in pomagamo.</p>
               <p>Tretja stvar je, ki se meni zdi, prej je bilo omrežje gledališč rečenih, ki pa na
               gre mogoče v ta kontekst glede gledališča, ampak asociacijo sem dobil, je pa to, kar
               sam, ko sem se soočal s temi gledališči, malo kolikor sem gledal, mi imamo vendarle
               na naši zahodni meji tri gledališča na zahodni meji torej in na tisti strani in pri
               nas, torej imamo Trst, imamo Gorico in Koper, sicer med seboj ne morda po korpusih in
               po velikosti enaki, ampak morda toliko bolj za to tudi poklicani, da me seboj
               sodelujejo in jaz se bom zavzemal za to, da prav ta gledališča tri med seboj bolje
               sodelujejo, da se izmenjavajo skratka predstave, ideje, ne vem, morda prostore za
               material, ki ga rabijo za to, ker so na tej meji konec koncev in nimajo samo funkcije
               gledališča v klasičnem smislu v nekih normalnih, da tako rečem sredinah, ampak
               dejansko so na teh mejah postavljeni, tukaj vidim eno možnost, da se intizivira ta
               pretočnost gledališč ali pa dejavnost gledališč. Hkrati se mi zdi, ne zdi, torej vem,
               da so gledališča tudi ostala, da dobivajo denar za to, da gostujejo v Trstu, da ta
               izmenjava je močnejša. Kar se pa tiče te strategije, ki je gospa Potrata povedal, saj
               tukaj eksplicitno piše, jaz mislim, da ne potrebujemo nobene strategije v odnosu do
               gledališča kot takega, tam so notri problemi, ko je bilo še omenjeno prej, problemi z
               vodenjem, tukaj pa vendarle pridemo, če ugotavljamo, gospa se opravičujem, sedaj jo
               ni, ampak recimo je govorila o ožarčenju itd., o moči o nekih italijanskih avtorjih
               itd., torej jo zanima tudi vsebina in njen občutek za to, kaj je lepo in vsebinsko
               primerno, torej ne moremo se izogniti, da ne bi spregovoriti tudi kaj o vsebini in
               morda kaj kdaj sugerirali, čeprav morda ni primerno, ampak jaz se ne bi temu odrekel,
               da ne bi tudi svoje mnenje povedal morda ne prav, <q>"bog pomagaj"</q>, ampak tako bo.
               Torej, gre za krizo vodenja in za ugotavljanje te kakovosti, ampak to je res sedaj
               interna zadeva, tukaj je potrebno pomagati in strategijo gledališč pravzaprav ne
               vidim, da bi jo delali, treba ga je rešiti in ga vpeljati. Strategije iz tega vsega
               kar smo govorili je, se strinjam z gospodom Pukšičem in njegovim tekstom, ko pravi,
               da se pripravlja strategija in da je resnično potrebna ena strategija, ki bo celostno
               zajela to problematiko, mislim to pa ni nič slabega. Mislim, da je potrebno, da se
               vse skupaj to vidi, pregleda, združi morda, ne vem, nič ne sugeriram, ker včasih so
               po nekih različnih ciljih te stvari vpeljane in neka križanja morda pokažejo tudi
               nekakšna neskladja, da se milo izrazim. Tako da, gospodu Klavori se zahvaljujem tudi
               gospodu Školču, ki je govoril kaj realno lahko naredimo v tem trenutku ali pa da je
               treba takoj nekaj narediti hkrati pa ponavljam, potrebno je tudi strategijo
               izpeljati. Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp95">

               <speaker>PREDSEDNIK JOŽE TANKO:</speaker>

               <p>Hvala lepa. Preden dam besedo gospodu Pipanu<stage>(?)</stage> bi samo še opozoril, da je v
               materialu urada napisano, da pripravlja načrt in če je zadeva v delu v teku potem
               jasno, da te stvari ni možno predstaviti tako kot si je to zamislil gospod Školč.
                   Prav tako so v poročilu
               navedena pri uradu sredstva za preteklo leto, piše minulo leto sofinancira. Se pravi,
               da je treba tekste, ki so na razpolago, bi rekel, dobro prebrati in pazljivo
               prebrati. Kar zadeva pa zaključek razprave oziroma pripombe gospe Potrata na
               zaključek teksta ministrstva, pa mislim, da je to v tem delu, ki je ona razpravljal,
               odgovor na 3. točko sklepov, ki jih je svet dal, ki je pač priporočal neke ukrepe. In
               to je pač del odgovora na tretji sklep v tem in tukaj je tudi odgovor na ta
               soupravljalska dela, ki ga je predlagal in pa ne vem, tukaj so tudi soupravljalskim
               <gap n="..."/> na vodenja in umetniški profil, to je odgovor ministrstva, pač, da to na tak
               način, stvar ni smiselna, da funkcionira, ker tudi verjetno z nobenimi ostalimi
               gledališči tako ne deluje znotraj Slovenije.</p>
               <p>Gospod Pipan prosim.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp96">

               <speaker>GOSPOD PIPAN:</speaker>

               <p>Hvala lepa. Samo na nekaj malenkosti bi mogoče še opozoril. Ena od teh je ta, o
               kateri je gospod minister ravnokar govoril, namreč denar, tukaj v tem dokumentu
               ministrstva za kulturo sta dve tabeli. Ena na strani 2., govori o tem, koliko
               ministrstvo za kulturo namerava v letošnjem letu, v kolikšnem znesku financirati
               dejavnost gledališča v Trstu. Na strani 3., pa je seveda tabela, ki govori o tako
               imenovanih realno pričakovanih prihodkih oziroma je tabela, ki je popolnoma enaka
               proračunu stalnega slovenskega gledališča v Trstu za leto 2005. Zraven tega
               proračuna, ki ga imam je seveda tudi nek program. Ali to seveda pomeni, da gledališče
               ponovno štarta v poslovno leto z nekimi nerealnimi pričakovanji ali to lahko pomeni,
               da se bo ponovno nekje sredi leta znašlo v nekih škripcih, ko se seveda ta
               pričakovanja ne bodo uresničila. Kaj to pomeni za novo izbranega direktorja in
               umetniškega vodjo, ki naj bi bila letos imenovana, ko bosta nekako prišla v takšno
               situacijo, kaj sploh lahko naredita, s kakšnim programom lahko štartata?</p>
               <p>Že prej sem vam povedal, da ta program, ki ga oni predlagajo, repertoar, tako
               imenovani je seveda nek minimum, nekaj da gledališče lahko živi. In poskuša pač
               povrniti vsaj del publike, ki jo je seveda v zadnjih sezonah že začelo drastično
               izgubljati, tudi v samem Trstu. To so huda vprašanja, ki dokazujejo pravzaprav to, da
               je potrebna neka res, seveda celovita analiza in neka zelo konkretna skrb za to
               ustanovo, da se ne bo sama preprosto izgubila v teh, kako bi rekel, labirintih
               pričakovanj in realnosti in zavlačevanj in političnih pritiskov Italiji in tega
               recimo v narekovajih, sovražnega okolja, in tako naprej.</p>
               <p>Gospod minister, govorili ste o pozitivnih vidikih tega, da so v zahodni Sloveniji
               tri profesionalna gledališča, to je novo dejstvo. Strinjam se, da je to zelo
               pozitivno dejstvo, ampak vendarle obstaja tudi za Trst en negativni recimo element.
               Za tako občutljivo, za tako ranljivo in tako pravzaprav majhno gledališče kot je
               tržaško, seveda pomeni to ta nov kontekst, ta nov položaj, neko bi rekel, konkurenčno
               okolje, ki ga dodatno obremenjuje. Ne rečem, da sta zdaj gledališče v Kopru ali pa v
               Novi Gorici kriva za karkoli. Seveda delujeta po svojih najboljših močeh in ambicijah
               in tako naprej. Ampak vendarle to pomeni novo dejstvo za tržaško gledališče. Skratka,
               neko dodatno ogroženost. Lahko bi rekel, ni seveda nujno, če bi prišlo do dobrega
               sodelovanja med njimi, ampak vem iz prakse, poznam, da seveda koprsko gledališče je
               vendarle potegnilo  zelo velik
               del publike iz Trsta k sebi. To je v nekem normalnem sistemu, recimo normalno, pač en
               se boljše znajde, ima boljši program, bolj privlačen za ljudi in tako naprej in pač
               vzame drugemu, recimo. V tem primeru je seveda to problem, ki ga je treba po mojem
               raziskati in ga analizirati in na neki način tudi reševati.</p>
               <p>In še en detajl, gospod državni sekretar Pukšič, je prej omenil, da krovni
               organizaciji razmišljata o tem, da bi spremenili status gledališča, skratka da to
               gledališče ne bi bilo več stalno Teatro Stabile<stage>(?)</stage> pač pa bi prevzelo nek drugi
               status, se pravi, opozarjam na hudo napako, ki bi se s tem zgodila, na ta način bi
               gledališče morda res razbremenili nekih velikih obveznosti, ki je kot Teatro
               Stabile<stage>(?)</stage> ima do države, ampak po drugi strani bi pa tudi razbremenili Italijo in
               institucije v Republiki Italiji, da po zakonu in v skladu s sedanjimi zakonskimi
               določili financira, redno financira to gledališče. To gledališče bi se nenadoma
               znašlo na, bom rekel, na trgu, na razpisih za sredstva, in te razpisi bi se lahko
               končali tudi z negativnimi odgovori, kaj pa potem. Skratka, opozarjam samo na to, da
               ne bi slučajno kakšen tovrstni eksperiment se tam zgodil, ki bi, pa najbrž res
               zaključim zgodbo. Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp97">

               <speaker>PREDSEDNIK JOŽE TANKO:</speaker>

               <p>Hvala lepa. Jaz bi kolega zaprosil, preden dam še besedo <gap n="..."/> da počasi to razpravo
               zaključimo in jo pripeljemo do odločanja. Ob 14. uri je tukaj seja odbora za zadeve
               Evropske unije. In bo treba prostor zapustiti, tako da ne bi, bi rekel, in bo treba
               <gap n="..."/><stage>/Nerazumljivo./</stage><gap n="..."/> nadaljevanje seje verjetno. Gospod minister prosim.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp98">

               <speaker>DR. VASKO SIMONITI:</speaker>

               <p>Hvala lepa. Torej, glede publike in pada publike, gospod Pipan tudi vi veste, da tu
               ni razlog samo v pomanjkanju denarja ali ne vem česa, ampak tudi zaradi notranjih
               problemov, in programskih in tako naprej. Ampak dobro, glede konkurence gledališč,
               torej v finančnem smislu, to ne bodo konkurenčna gledališča, v vsebinskem pa morda do
               določene mere ja. In to se mi pa ne zdi nič slabo, kljub temu, da so na prostoru
               50-ih kilometrov ali pa mogoče malo več. Ampak jaz sem mislil predvsem, da se ta
               gledališča med seboj izmenjujejo te predstave, da se pelje en ritem, ki bi malo
               živosti povzročil recimo med temi gledališči. Saj morda <gap n="..."/><stage>/Nerazumljivo./</stage><gap n="..."/> vi ste
               rekli analizirati je treba, ampak ugotovili pa smo, da je realnosti teh
               gledališčem<stage>(?)</stage>, in da morajo med seboj, pravzaprav, bolje, pretočneje in kako bi
               rekel, učinkoviteje sodelovati med seboj. Torej, absolutno morajo, po mojem mnenju
               ja, zaradi političnih razlogov v smislu tega prostora, ki je tak in pa seveda
               konkurenčnih vsebinskih, kako bi rekel, čisto umetniških ali gledaliških pa tudi.
               Tako, da jaz se glede tega ne bojim oziroma celo fino bi bilo, res si mislim, da bi
               bilo zelo dobro. Zdaj, če imajo med seboj kakšne spore, to me pa ne zanima.
               Pričakovanja glede financ, glejte, toliko časa ste pa že v tem, mnogi so bili tukaj,
               tudi na kulturnem ministrstvu ali pa na kakšnih drugih. Nekaj so pričakovanja,
               realnosti, ki se jih da, saj tudi vi verjetno, v vašem teatru ne dobite vsega, nekaj
               je pa tisto, kar se lahko odmeri, bom rekel, seveda. To je problem, to je pač
               realnost, da se lahko govori o kriterijih, lahko se da večjo pozornost gledališču v
               Trstu, kot drugim, to je zdaj nekega tehtanja, v letošnjem letu, za leto 2005 se je
               odmerilo 20 milijonov. Jaz vam zdaj ne morem razložiti, obstaja pa ekspertna
               komisija, ki se tudi s tem gledališčem posebej ukvarja, ko smo prej že o ekspertih
               govorili, tako da, to je pač realnost. Ne morem, sem pa rekel možnosti se kažejo,
               torej pri rebalansu. Res pa je tudi to, teh 20 milijonov, ki ga dajemo za programe.
               Res pa je tudi, da mora Italija še enkrat, pa mora izpolniti svoje pogoje in denar.
               In te denarji tukaj so mišljeni tudi od Italije. Recimo Italija, če bo izpolnila te
               pogoje, verjetno bomo morali iti nasproti tem 170<stage>(?)</stage> tisoč evrov. Dokler pa tega ni,
               pa mi nimamo <gap n="..."/><stage>/Nerazumljivo./</stage><gap n="..."/> tudi realnega denarja ne, ki ga je pa treba zdaj
               zagotoviti, ali pa pri rebalansu, z rezervo in tako naprej. Mislim, to so realni
               problemi.  Glede gledališča,
               ki je prej gospod o Ptuju govoril, pa ker sem že z gospodom Pipanom govoril,je pa
               tako, gledališča prav v prestolnem mestu, žal, kljub temu, ker govorijo, da se vse
               sem stika, so v najbolj derupnem stanju, vprašajte gospoda pa opero
               <gap n=".."/><stage>/nerazumljivo./</stage><gap n=".."/> so v dobesedno groznem stanju in so bila zanemarjena. Verjamem,
               da bomo morali posvetiti tudi temu eno pozornost. Hvala lepa.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp99">

               <speaker>PREDSEDNIK JOŽEF TANKO:</speaker>

               <p>Hvala lepa. Želi še kdo razpravljati? Ni več razprave. Zaključujem. Danes vam je
               bilo razdeljeno stališče odbora za kulturo, šolstvo in športe s štirimi odstavki,
               enega sem prej že na začetku razprave dal v razmislek. Jaz bi to stališče ponovno
               prebral in bi tudi vklopil to kar je povedal gospod Klavora notri, je pa naslednje:
               odbor za kulturo, šolstvo in šport se je seznanil s sklepi nacionalnega sveta za
               kulturo v zvezi s položajem slovenskega stalnega gledališča v Trstu sprejetimi na
               korespondenčni seji nacionalnega sveta za kulturo dne 17. novembra 2004. Odbor za
               kulturo, šolstvo in šport soglaša, da je slovensko stalno gledališče v Trstu ena
               najpomembnejših kulturnih ustanov avtohtone slovenske narodne skupnosti v Italiji, ki
               pa ga je na podlagi mednarodnih sporazumov in italijanske nacionalne zakonodaje kot
               del mreže italijanskih poklicnih gledališč dolžna financirati Republika Italija.
               Odbor za kulturo, šolstvo in šport zato predlaga ministrstvu za kulturo in Uradu
               Vlade Republike Slovenije za Slovence v zamejstvu i po svetu naj takoj preučita
               odprte probleme financiranja, delovanja in zaščite slovenskega stalnega gledališča v
               Trstu ter poskušata takoj najti ustrezne rešitve predvsem na področju začasnega
               financiranja. Odbor za kulturo, šolstvo in šport daje pobudo Vladi Republiki
               Slovenije, da o bilateralnih odnosih z Republiko Italijo stori vse potrebno, da bi
               Republika Italija na osnovi sprejetih mednarodnih obveznosti zagotovila stalno
               financiranje slovenskega stalnega gledališča v Trstu, s čemer bi se izognili
               nepotrebnim finančnim kadrovskim in administrativnim težavam slovenskega stalnega
               gledališča v Trstu. Pika, črtamo ostali tekst. In še nov odstavek: odbor podpira
               pobudo nacionalnega sveta za kulturo o internacionalizaciji problema slovenskega
               stalnega gledališča v Trstu v primeru, če reševanje težav gledališča ne bo potekalo v
               skladu z meddržavnimi dogovori in obveznostmi. Je v redu? Lahko po odstavkih?</p>
            </sp>
            <sp xml:id="SDT4-OZKŠIŠ-Redna-002-2005-02-18.sp100">

               <speaker>GOSPOD________:</speaker>

               <p><gap n="..."/><stage>/Ni vključen./</stage><gap n=".."/> prej je bila tukaj dana, da pravzaprav kaj ima pa Slovenija, da
               se sliši iz vsega tega teksta, da samo Italija financira to. Dejansko velika postavka
               je italijanska, ampak tudi naša je, pa mislim, da je to samo po sebi umevno. Treba je
               kaj napisati?</p>
            </sp>
            <sp xml:id="SDT4-OZKŠIŠ-Redna-002-2005-02-18.sp101">

               <speaker>PREDSEDNIK JOŽEF TANKO:</speaker>

               <p>Še kakšna dopolnitev? Zaključujem. Prehajamo na glasovanje. Gremo po odstavkih.
               Najprej prvi del stališča: odbor za kulturo, šolstvo in šport se je seznanil in tako
               naprej. Ali je potrebno brati? Ni potrebno verjetno. Ni treba.</p>
               <p>Kdo je za ta predlog? Soglasno.</p>
               <p>Drugi odstavek, mislim, da ga ni potrebno brati, ker je zapisan. <gap n="..."/><stage>/oglašanje iz
                  klopi./</stage><gap n=".."/>
               </p>
            </sp>
            <sp xml:id="SDT4-OZKŠIŠ-Redna-002-2005-02-18.sp102">

               <speaker>PREDSEDNIK JOŽE TANKO:</speaker>

               <p>Ja.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp103">

               <speaker>MAG. MAJDA POTRATA:</speaker>

               <p>Oprostite moji nevednosti, ampak jaz do sedaj nisem zasledila, da bi se za slovensko
               narodno skupnost v Italiji uporabljal še pridevnik <q>"avtohtona"</q>. Glede na obravnavo
               manjšinske problematike tudi takrat, kadar zadeva to slovensko obravnavanje narodnih
               skupnosti. V Evropi izraz <q>"avtohtona"</q> je, bom blago povedala, problematiziran. In jaz
               sedaj se ne spomnim, da bi mi kdaj uporabljali izraz avtohtona slovenska narodna
               skupnost v Italiji.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp104">

               <speaker>PREDSEDNIK JOŽE TANKO:</speaker>

               <p>Dobro, ta vsebinski ali redakcijski popravek <gap n="...."/></p>
            </sp>
            <sp xml:id="SDT4-OZKŠIŠ-Redna-002-2005-02-18.sp105">

               <speaker>MAG. MAJDA POTRATA:</speaker>

               <p><gap n="..."/> to je redakcijski popravek, vsaj ne mislim, da bi bil vsebinski.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp106">

               <speaker>PREDSEDNIK JOŽE TANKO:</speaker>

               <p>Izvolite, Pukšič.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp107">

               <speaker>FRANC PUKŠIČ:</speaker>

               <p>Samo informacijo. V prejšnji komisiji za Slovence v zamejstvu in po svetu smo za
               slovensko narodno skupnost tako v Italiji, na Koriškem, na Madžarskem in ob robu
               Hrvaške uporabljali <q>"avtohtono"</q>.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp108">

               <speaker>PREDSEDNIK JOŽE TANKO:</speaker>

               <p>Hvala lepa. Gospa Potrata.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp109">

               <speaker>MAG. MAJDA POTRATA:</speaker>

               <p>Jaz bi vseeno vprašala kako je zapisano v ustavi. Drugič pa, nasprotje temu je potem
               neavtohtona. Katera je pa potem ta?</p>
            </sp>
            <sp xml:id="SDT4-OZKŠIŠ-Redna-002-2005-02-18.sp110">

               <speaker>PREDSEDNIK JOŽE TANKO:</speaker>

               <p>Potem predlagam, da sprejmemo osnovno besedilo s tem, da pooblastite predsednika, da
               lahko opravi to redakcijo. Bo v redu?</p>
               <p>Kdo je za ta predlog? <stage>(12 članov.)</stage> Je kdo proti? <stage>(Nihče.)</stage></p>
               <p>Tretji odstavek je tak kot je zapisan, s tem, da se dvakrat doda besedica <q>"takoj"</q>,
               tako kot je predlagal kolega Klavora. Se strinjate?</p>
               <p>Kdo je za? <stage>(13 članov.)</stage> Soglasno.</p>
               <p>Četrti odstavek je samo črtan zaključek, je za besedico Trstu pika. Črta se besedo
               <q>"hkrati pa bi se zagotavljala kulturna in jezikovna razlikost ob meji"</q>.</p>
               <p>Kdo je za? <stage>(13 članov.)</stage> Soglasno.</p>
               <p>Potem še ta nov odstavek, ki sem ga prebral, pa ga bom še enkrat, ker ga ni v
               besedilu oziroma ga niste dobili razmnoženega: <q>"Odbor podpira pobudo nacionalnega
               sveta za kulturo o internacionalizaciji problema slovenskega stalnega gledališča v
               Trstu v primeru, če reševanje težav gledališča ne bo potekalo v skladu z meddržavnimi
               dogovori in obveznostmi."</q></p>
               <p>Kdo je za? Izvolite.</p>
            </sp>
            <sp xml:id="SDT4-OZKŠIŠ-Redna-002-2005-02-18.sp111">

               <speaker>JOŽEF ŠKOLČ:</speaker>

               <p>V načelu jaz nimam nobenih problemov s tem, da mi kakšne stvari lahko
               internacionaliziramo, če vemo kdo in kako bo to naredil. Ta sklep je v tem oziru
               pomanjkljiv. Odbor to težko internacionalizira, ali bodo drugi naslovniku, tukaj je
               naslovnik ta Urad vlade za Slovence v zamejstvu in po svetu in pa ministrstvo za
               kulturo. Tudi to moram reči, da z vidika mednarodnega prava niso pravi uradi, ki to
               delajo, ampak to kvečjemu dela lahko učinkovito vlada oziroma ministrstvo za zunanje
               zadeve. Zato je, bom rekel, tu le potrebno vedeti tudi kje se bo to
               internacionaliziralo. Rad bi vedel, jaz razumem, da je potrebno opozoriti še koga
               tretjega na te težave, ampak to se počne takrat kadar se ve, da se tam lahko dobi,
               kot se temu reče, zaveznika za reševanje problemov. Drugače to izpade, bom rekel,
               neke vrste, se opravičujem, tožarjenje brez tega, da bi bil učinek. 
               </p>
            </sp>
            <sp xml:id="SDT4-OZKŠIŠ-Redna-002-2005-02-18.sp112">

               <speaker>PREDSEDNIK JOŽE TANKO:</speaker>

               <p>Hvala lepa. Lahko dopolnim. Predlagam, da se glasi takole: <q>"Odbor podpira pobudo
               nacionalnega sveta za kulturo, da vlada internacionalizira problema stalnega
               slovenskega gledališča v Trstu na pristojnih institucijah Evropske unije v primeru,
               če reševanje težav gledališča ne bo potekalo v skladu z meddržavnimi dogovori in
               obveznostmi."</q> Je v redu? Ni pripomb. Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Predlagam, da sejo v tej točki zaključimo, prekinemo in vas bom o nadaljevanju seje
               obvestil, v primernem času. Hvala lepa. <stage type="time">(SEJA JE BILA PREKINJENA 18. februarja
                  2005 OB 13.29 URI.)</stage>
               </p>
            </sp>
         </div>
      </body>
   </text>
</TEI>