<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Redna-027-2006-12-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">DA8AD6D0375FDA58C125722800451A46</idno>
               <idno type="custom" subtype="day">845E661DD092D11FC125723D004677B3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=845E661DD092D11FC125723D004677B3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Redna-027-2006-12-07.OZNPJUIP" n="027">
               <name>Redna</name>
               <date when="2006-12-07"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Redna-027-2006-12-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Redna-027-2006-12-07.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">27. seja</stage>
            <stage type="date">(7. december 2006)</stage>
            <stage type="chairman">Sejo je vodila Mojca Kucler Dolinar, predsednica odbora.</stage>
            <stage type="time">Seja se je pričela ob 9.05.</stage>


            <sp xml:id="SDT4-OZNPJUIP-Redna-027-2006-12-07.sp1">

               <speaker>PREDSEDNICA MOJCA KUCLER DOLINAR:</speaker>

               <p>Lep pozdrav na današnji 27. seji Odbora za notranjo politiko, javno upravo in
               pravosodje!</p>
               <p>Obveščam vas, da so zadržani in se seje ne bodo mogli udeležiti naslednji poslanci:
               dr. Pavel Gantar, ki ga nadomešča poslanec Slavko Gaber, poslanca Dimitrija Kovačiča
               nadomešča poslanec Robert Horvat, namesto poslanca Vilija Rezmana pa je danes z nami
               poslanec Žnidaršič. Opravičila sta se pa tudi Matjaž Han in Maria Pozsonec.</p>
               <p>K dnevnemu redu ni bilo predlogov za razširitev oziroma umik katere od točk, zato se
               bomo držali dnevnega reda, kot ste ga dobili s sklicem seje.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O REFERENDUMU IN LJUDSKI INICIATIVI.</title>
               </p>
               <p>Prejeli ste gradivo. Predlog zakona je bil tudi objavljen v Poročevalcu. Imamo mnenje
               Zakonodajno-pravne službe, mnenje Komisije Državnega sveta za politični sistem in
               tudi vložene amandmaje koalicijskih poslanskih skupin.</p>
               <p>Na sejo so vabljeni kot običajno predlagatelji, Zakonodajno-pravna služba in
               Komisija Državnega sveta za politični sistem.</p>
               <p>Na začetku te druge obravnave bi dala uvodoma besedo predlagatelju, gospodu
               ministru. Izvolite, minister Virant.</p>
            </sp>
            <sp xml:id="SDT4-OZNPJUIP-Redna-027-2006-12-07.sp2">

               <speaker>DR. GREGOR VIRANT:</speaker>

               <p>Hvala lepa, gospa predsednica. Spoštovane poslanke in poslanci! Začel bom z vsebino,
               ki je ta novela Zakona o referendumu in ljudski iniciativi ne vsebuje. Marca letos je
               namreč potekel odložni rok iz odločbe Ustavnega sodišča o razveljavitvi predhodnega
               referenduma oziroma določb zakona, ki se nanašajo na predhodni referendum. V razpravi
               o tej noveli zakona smo odprli vprašanje morebitne vrnitve predhodnega referenduma v
               zakonsko ureditev ali pa nadomestitve tega tipa referenduma s kakšnim drugim tipom
               referenduma, konkretno z referendumom švicarsko-bavarskega tipa, tako imenovanim
               pravim zakonodajnim referendumom na podlagi ljudske iniciative. No, za takšno rešitev
               zaenkrat nismo zbrali potrebne dvotretjinske večine, zato zakon predvideva samo
               naknadni referendum. To pomeni, da predhodnega referenduma v Sloveniji ne bo več in
               posledično bo referendumov skoraj zagotovo manj, kot smo jih bili vajeni v
               preteklosti. Dosedanja statistika nam kaže, da je bila večina zakonodajnih
               referendumov predhodnih. In izkušnje nam tudi kažejo, da je bilo s predhodnimi
               referendumi veliko več težav kot pa z naknadnimi. Če samo spomnim, vračanje vlaganj v
               telekomunikacijska omrežja, TET-3, železnice, nedeljski obratovalni čas, volilni
               sistem. Mnogi od teh referendumov so v praksi povzročili težave, spomnimo se samo
               cirkusa okrog nedeljskega obratovalnega časa trgovin; ta gordijski vozel je bil šele
               pred kratkim presekan z zakonsko novelo.  Tega torej v zakonu ni. Zdaj pa še nekaj besed o tem, kaj
               v zakonu je.</p>
               <p>Zakon spreminja število podpisov, ki jih morajo zbrati pobudniki za to, da bi lahko
               sprožili, inicirali zbiranje 40.000 podpisov pod zahtevo za razpis referenduma. To
               število se dviguje s 1.000 na 2.500. Namen te spremembe je zagotoviti večjo resnost
               referendumskih pobud in preprečiti neresno in šikanozno vtikanje palice v zakonodajno
               kolesje.</p>
               <p>Naslednja sprememba je zametek tako imenovanega referendumskega dne. Zakon sicer ne
               govori o referendumskem dnevu, dopušča pa, omogoča Državnemu zboru, da referendum
               razpiše v časovnem razponu enega leta in ga na ta način, denimo, združi z volitvami,
               državnozborskimi, predsedniškimi, lokalnimi, regionalnimi ali s kakšnim drugim
               referendumom. Glavni razlog za takšno odločitev je racionalizacija. Vsaka taka
               odločitev Državnega zbora, do katere bi v prihodnosti prišlo, bi davkoplačevalcem
               privarčevala približno 700 milijonov tolarjev, kolikor pač stane en referendumski
               dogodek. Glede na to, da bi takšna možnost lahko omogočala tudi manipulacije, smo v
               dogovoru s poslanskimi skupinami v zakon zapisali, da se takšna odločitev sprejme z
               dvotretjinsko večino v Državnem zboru. Na ta način se zagotavlja, da je takšna
               odločitev sprejeta praktično konsenzualno in da ne more pozicija izigrati opozicije
               ali obratno v tej zadevi, ampak da je to skupna odločitev v prid racionalizaciji.
               Morda do tega ne bo prihajalo, morda je to samo teoretična možnost, ampak če bo do
               tega prišlo enkrat, dvakrat ali trikrat, v vsakem primeru bo to pomenilo
               racionalizacijo.</p>
               <p>Naslednja sprememba ali sklop sprememb se nanaša na poenostavitev izvajanja
               uresničevanja volilne pravice na referendumu. Gre za volivcu prijaznejšo ureditev.
               Rok za zbiranje 40.000 podpisov se podaljšuje s 30 na 35 dni. Podpisi se lahko
               zbirajo vsak poslovni dan, ne samo na uradne dneve in med uradnimi urami, ampak vsak
               poslovni dan in ves poslovni čas. Tako da torej od ponedeljka do petka, morda tudi ob
               sobotah, če bomo odprli ob sobotah, in seveda ne samo v času uradnih ur, ampak vsak
               dan od 8.00 do 16.00. Omogočeno je tudi oddajanje podpisov tistim, ki se ne morejo
               osebno zglasiti na upravni enoti iz kakršnegakoli razloga, ker so v tujini, ker so
               hendikepirani in podobno. In omogočeno je zbiranje elektronskih podpisov v podporo
               zahtevi za razpis referenduma. To pobudo, to idejo smo dobili v zadnji fazi priprave
                  zakona. Postavili smo si
               vprašanje, ali je kakšen pameten razlog proti temu. Ugotovili smo, da bi bil edini
               razlog lahko oviranje ali pa zmanjševanje možnosti zbiranja podpisov, to pa ne bi bil
               legitimen razlog. Tehnoloških razlogov ni, varnost je zagotovljena, podpis se overi s
               kvalificiranim digitalnim potrdilom. V Sloveniji ima kvalificirano digitalno potrdilo
               že okrog 100.000 državljanov, večinoma ga uporabljamo za bančno poslovanje in če
               lahko opravljamo bančne transakcije, potem bo varno tudi za dajanje podpore za
               zahtevo za razpis referenduma.</p>
               <p>No, rešeno je tudi vprašanje, ki v sedanjem zakonu ni rešeno in je hipotetičen
               problem, bi se nam pa ta problem skorajda izkazal kot realen na zadnjem referendumu o
               Zakonu o RTV Slovenija. Namreč, gre za vprašanje, kaj se zgodi takrat, kadar niti za
               niti proti ne dosežeta večine vseh oddanih glasov, kar seveda možno, ker je določen
               sicer minimalen odstotek ali promila glasovnic neveljavnih, in če računamo večino od
               vseh glasovnic, se nam lahko zgodi, da tako za kot proti dobita 49,9 in tako naprej
               glasov. Zakon sedaj to rešuje tako, da predvideva, da se večina šteje od veljavnih
               glasovnic, od veljavnih glasov.</p>
               <p>No, in končno, zakon vsebuje tudi poglavje o referendumu o mednarodnih povezavah, ki
               ga predvideva Ustava, doslej pa zakonsko ni bil reguliran. Toliko za uvod.</p>
            </sp>
            <sp xml:id="SDT4-OZNPJUIP-Redna-027-2006-12-07.sp3">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. V nadaljevanju bi dala besedo predstavniku Zakonodajno-pravne službe.
               Gospod Strle, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp4">

               <speaker>MAG. BOŽO STRLE:</speaker>

               <p>Hvala za besedo, gospa predsednica. Uvodoma naj povem samo toliko, da so naše
               pripombe sicer v pretežni meri upoštevane v amandmajih, ki jih je vložila koalicija.
               Ponovno bi rad opozoril samo na dve vprašanji po našem mnenju premalo določenih,
               dokaj splošno določenih pojmov, kaj je vsebinsko zaokrožen del ustavnega zakona v
               zvezi z ustavnim referendumom v 5. členu in glede presoje, kdaj je jasno izraženo
               vprašanje pri referendumu o mednarodnih odnosih. Zaradi razlogov, ki jih deloma tu
               navajamo v pisnem mnenju, se nam zdijo opredelitve, ki so v predlogu zakona premalo
               določne, premalo kriterijev vsebujejo, kar bo po našem mnenju vodilo k določeni meri
               potrebnega arbitriranja s strani predsednika oziroma Državnega zbora, kar pa seveda
               samo po sebi ni posebej ljubo 
               načelu pravne države, lahko pa vodi tudi do sporov o teh vprašanjih, ki se bodo
               sicer, resnici na ljubo, redko pojavljala; gre namreč za ustavni referendum, ki ni
               ravno pogost.</p>
               <p>Ponavljamo tudi opozorilo k 32. členu, ki se sicer ne nanaša neposredno na vsebino
               predlaganih sprememb, gre pa za problem, ko se pri ustavnem referendumu glasuje o več
               referendumskih vprašanjih. Zakonska predpostavka je, da se odloča na enem
               referendumu. Za referendum je pač po določbah istega zakona potrebna udeležba večine
               vseh volivcev. Ta kvorum se bo pa glede na to predpostavko ugotavljal za cel
               referendum skupaj, torej za presojo pri vseh referendumskih vprašanjih, ki so med
               seboj vsebinsko nepovezana, ne glede na to, ali bi se volivec želel odločanja o
               posameznem vprašanju udeležiti ali ne. Tako da se potem ta kvorum ugotavlja tudi
               glede - je podan po tej predpostavki tudi glede tistih referendumskih vprašanj, za
               katera pa posamezen volivec sploh ne bi želel glasovati oziroma se udeležiti. To le v
               opozorilo. Hvala.</p>
            </sp>
            <sp xml:id="SDT4-OZNPJUIP-Redna-027-2006-12-07.sp5">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Predstavnika Državnega sveta, mislim, da ni, imamo pa sicer njihovo
               mnenje, tako da smo si ga lahko prebrali in smo z njim tudi seznanjeni.</p>
               <p>Prehajamo na razpravo o posameznih členih in amandmajih, ki so bili pripravljeni
               tudi na pripombe Zakonodajno-pravne službe. Ko bomo sprejemali odločitve, bomo
               sprejemali odločitve z dvotretjinsko večino glasov. Glede na to pa, da vendar
               govorimo o referendumu, pravzaprav o najvišji pravici odločanja ljudi, bi uvodoma,
               preden bi prešli na razpravo o posameznih amandmajih, tudi lahko nekoliko širše
               vodili to razpravo o samem predlogu zakona. Odpiram razpravo. Želi kdo razpravljati?
               Gospod Zagorac, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp6">

               <speaker>BOŠTJAN ZAGORAC:</speaker>

               <p>Hvala za besedo, spoštovana predsednica. Spoštovani prisotni! Kot ste sami pravilno
               ugotovili, je referendum tista največja oblika demokracije, ki je na voljo ljudem,
               seveda poleg volitev, ki se zgodijo, če govorimo o volitvah v Državni zbor, vsake
               štiri leta.</p>
               <p>Zdi se mi, če pogledam predlog zakona, ker ste dovolili malo širšo razpravo o zakonu
               kot celoti, moram povedati, da se nam vsaj v Slovenski nacionalni stranki zdi, da se
               ni zgodilo nič bistvenega. V kolikor je Vlada želela kakorkoli preprečiti izvajanje
               te najvišje oblike demokracije s tem, ko je dvignila število potrebnih podpisov s
               1.000 na 2.500,  se mi zdi, da
               je to tako, kdor je zbral 1.000 podpisov do zdaj, jih bo tudi 2.500. In se mi zdi, da
               je bil ta dvig popolnoma, bom rekel, bolj take frizerske narave, ravno toliko, da se
               je pač v zakonu nekaj zgodilo.</p>
               <p>Kar se tiče referendumskega dne. Kot veste, smo to predlagali v Slovenski nacionalni
               stranki, da bi se v zakonu eksplicitno napisal dan oziroma dala možnost ministru, da
               vsako leto določi nek dan, ker vemo, da smo v času različnih volitev, ki bodo
               potekale iz leta v leto, da bi se pač referendumi izvajali na en dan, predvsem zaradi
               racionalizacije stroškov. Se pravi, da bi država tudi nekaj prihranila, če vemo, da
               referendumi stanejo določene milijone to državo. Način reševanja tega referendumskega
               dne, kot se ga je lotila Vlada, se mi zdi, da ni najbolj primeren. Dejansko
               referendumskega dne v zakonu ne predvidevate. Dajete sicer neko možnost Državnemu
               zboru, da z dvotretjinsko večino določi tak dan, niste pa napisali, da je nek dan
               določen, da ta dan mora biti, lahko Državni zbor, če se mu zdi to smiselno. Tako da
               mislim, da kar se tiče našega predloga, v tem zakonu absolutno ni upoštevan, zato
               tudi zakona na koncu v celoti ne bomo podprli. Hvala lepa.</p>
            </sp>
            <sp xml:id="SDT4-OZNPJUIP-Redna-027-2006-12-07.sp7">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Gaber, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp8">

               <speaker>DR. SLAVKO GABER:</speaker>

               <p>Najlepša hvala, gospa predsednica. Gospod minister, spoštovane kolegice in kolegi! V
               poslanski skupini LDS bomo ta zakon podprli. Verjamemo, da smiselno v tistem delu, v
               katerem imamo pred sabo besedilo, dograjuje sistem, ki ga trenutno imamo. Drži, da je
               referendum v točki dvigovanja števila potrebnih podpisov danes urejen tako, da po eni
               strani omogoča zbrati to število 2.500 podpisov, to ni prag, ki bi bil previsok,
               hkrati pa tistim iniciativam, ki niso prav posebej artikulirane, vendarle povzroča
               določene težave in na ta način preprečuje nepotrebno zaustavljanje zakonodajnega
               postopka oziroma zaokrožitve zakonodajnega postopka. Tako da v tem, kar je
               dogovorjeno in kar je zapisano, se nam zdi, da slovenska demokracija dela nek korak
               naprej pri urejanju tega področja.</p>
               <p>Smo pa v razpravah ob pripravi tega zakona opozorili na tisto, česar tu ni.
               Slovenija bi ob tem, ko je predhodni referendum sedaj odšel, kot kaže, v zgodovino,
               potrebovala resen zakonodajen referendum. Ideja, o kateri tu govorimo, ni nova. To,
               da bi lahko volivke in volivci zares sprejeli na referendumu tudi zakon s konkretno
               vsebino, bi, tako se zdi, prispevalo k oblikovanju in vzpostavljanju konsenzualnega
               tipa demokracije v Sloveniji. Slovenska družba je politično, ne od včeraj, do takšne
               mere razklana, da bi bilo pametno, da bi imeli to možnost preverbe volje ljudi
               zapisano tudi v zakonu in da bi
               torej bilo mogoče po postopku, ki bi omogočal, ne vem, 5 do 10.000 volivkam in
               volivcem priti pred parlament s predlogom zakona. Parlamentu bi omogočal, da takšen
               zakon bodisi potrdi ali pa pride ob tem zakonu tudi s svojim predlogom in potem se na
               referendumu odloči, kaj od predlaganega bo sprejeto. To bi pač omogočilo dograditev
               demokracije v smer v večji meri konsenzualnega tipa demokratične ureditve, kot ga
               poznamo ta trenutek. To bi povečalo tudi resnost pri pripravi zakonov. Po našem
               mnenju bi se za to odločali tako ali tako zelo poredko, ampak takrat, ko pa bi bila
               artikulirana v zadostni meri volja državljank in državljanov, bi to bilo mogoče. Jaz
               priznam, da bi pričakoval od koalicije, da bi ta korak naredila, še posebej, ker je
               zelo jasno izražena volja precej velike poslanske skupine iz opozicije v tem
               parlamentu, da to uredimo tudi sedaj, ko so vloge zamenjane. Vem, da so pomembne
               stranke sedanje koalicije, ko so bile v opoziciji, videle potrebo po takšni ureditvi.
               Tisto, kar čudi, je, da se je optika zamenjala sedaj, ko so zamenjali svoj položaj v
               relaciji do oblasti. Nam se zdi, da je treba sistemsko urejati sistem na ta način, da
               to ni odvisno prav posebej od tega, kje si v kakšnem od mandatov. Naj torej rečem
               najbolj poenostavljeno, če koalicija lahko zbere vsaj pomemben del svojih glasov, bo
               Liberalna demokracija Slovenije zagotovila tiste potrebne glasove, ki so potrebni za
               to, da bi imeli za sprejemanje Zakona o referendumu ustrezno število glasov. Nam gre
               tu pač za smiselno zaokrožitev ureditve v državi.</p>
               <p>Sicer pa, tako kot sem že rekel, mislimo, da je mogoče diskutirati o kakšnem od
               podelementov rešitve, ki jo imamo danes na mizi, v jedru pa je zakon narejen tako,
               kot je potrebno. In mi bomo ta zakon podprli.</p>
            </sp>
            <sp xml:id="SDT4-OZNPJUIP-Redna-027-2006-12-07.sp9">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Potrč.</p>
            </sp>
            <sp xml:id="SDT4-OZNPJUIP-Redna-027-2006-12-07.sp10">

               <speaker>MIRAN POTRČ:</speaker>

               <p>Hvala lepa.  V poslanski
               skupini Socialnih demokratov bomo zakon podprli. Rad bi poudaril, da mislim, da je
               priprava tega zakona primer, po katerem je mogoče med vladajočo koalicijo in
               opozicijo dosegati določen napredek v pripravi same vsebine. Mi smo v tem pogledu v
               formalnem in vsebinskem smislu zadovoljni, zaradi tega, ker formalno smo imeli več
               razgovorov, ki so nam omogočili predhodno seznanitev z idejami, ki se oblikujejo v
               okviru koalicije, in dobiti tudi povratne informacije o tem, kako koalicija gleda na
               predloge, ki smo jih mi v tej fazi priprave zakona dajali. In zadovoljni smo tudi v
               vsebinskem smislu, ker so mnoge, ne bom rekel vse, ampak v postopku usklajevanja je
               vedno težko pričakovati, da lahko uveljaviš vse, ampak ker je mnoge naše predloge
               koalicija in Vlada, ki je pripravljala, oziroma ministrstvo, ki je pripravljalo
               zakon, upoštevalo. Nam je žal, torej najprej to, razumemo in štejemo za korektno,
               potrebno vsebinsko, ne samo z ustavnega vidika, da predhodnega referenduma ne bo več.
               Mi smo na to v teku uveljavljanja Zakona o referendumu nekaj let opozarjali. In res
               je, kar je rekel kolega Gaber, takrat bili s strani nekaterih takratnih opozicijskih
               strank zelo nerazumljeni v teh opozorilih, kot da želimo ukiniti demokracijo v
               Sloveniji in referendum nasploh. Ampak navajeni smo poenostavljenih trditev takrat
               bili, pa tudi danes. Želim povedati, pametno in koristno je, da je tudi Ustavno
               sodišče ugotovilo, da predhodni zakonodajni referendum, tako kot je bil urejen, lahko
               pomeni nepotrebno zaustavljanje normalne zakonodajne procedure, da pomeni lahko tudi
               izigravanje volivk in volivcev, ki prihajajo na referendum, ker jim nikoli ni do
               konca jasno, kaj se bo z odločitvami na referendumu dogodilo. In gospod minister je
               nekaj takih primerov, kjer se je to dogajalo v praksi, povedal. Zadnji je delovni čas
               trgovin; vemo, kolikokrat in kako smo ga spreminjali in kaj na koncu sprejeli. Prav
               iz razloga, ker vsebinska opredelitev na referendumu ni bila zelo enostavna in si je
               vsebino izvedbe odločitve, ki je šla kot vprašanje na referendum, potem marsikdaj
               marsikdo, vsak po svoje razlagal. Tako da se nam v tem delu zdi odločitev koristna.</p>
               <p>V teku razgovorom z ministrom smo predlagali, ali je možno uveljaviti ljudsko
               iniciativo. Bil nam je sporočen zelo korekten, pa tudi jasen odgovor, da v okviru
               vladajoče koalicije za to ni ustrezne pripravljenosti. Tudi jaz še enkrat sprašujem,
               ali bi takšna pripravljenost s strani koalicije bila. Če bi bila, bi to bila po
               mnenju v Socialni demokraciji koristna dopolnitev zakona. Menimo, da bi se s tem
               razširila možnost sodelovanja državljank in državljanov pri oblikovanju zakonodajnih
               iniciativ in sprejemanju odločitev. Zaradi tega se procedure v Državnem zboru ne bi
               oteževale v ničemer.  Parlament
               bi pa lahko, če bi želel, vsebinsko, ne formalno želel, uveljavljati svojo vlogo kot
               pretežnega zakonodajalca, še vedno oblikoval paralelen zakon, skratka,
               državljanskega, bi rekel, ni primeren, oblikoval paralelnega, in bi šla oba potem na
               referendum, s čimer bi se dala možnost alternative, pa tudi vsebinsko bogatejše
               vsebine. Če ta pripravljenost je, mi bi jo z veseljem podprli.</p>
               <p>Drugače je za nas vsebina ustrezna. Mi smo imeli željo, da se s prevelikim
               povečanjem podpisov v kratkem roku preveč ne oteži možnosti, da predlagajo referendum
               poleg etabliranih političnih skupin, kot so potem izražene poslanske skupine,
               poslanci, Državni svet in podobno, da se da tudi državljankam in državljanom takšna
               možnost. 2.500 je nek kompromis, ki smo ga sprejeli in se ga da sprejeti. Mi bi bili
               ali smo bili za referendumski dan, vendar smo opozorili, kar se po mojem pozablja, da
               referendumski dan terja jasno odločitev, kaj to pomeni. Če referendumski dan pomeni
               odložitev, avtomatično odložitev izvršitve zakona, lahko avtomatično zakon neha
               veljati, začne veljati šele 3 mesece ali pa pol leta po tem, ker šele takrat na koncu
               leta ali pa naslednje leto razpišeš referendum. Iti v rešitev, da zakon začne veljati
               takoj, referendum imaš pa pol leta kasneje, bi bilo pa še slabše, ker polno ne bi
               učinkoval, bi pa imel lahko pomemben vpliv tudi na samo odločitev. Tako da se nam
               zdi, da je to, kar je bilo zdaj predlagano, nekje razumna rešitev, ki, kadar skupaj
               želimo in ugotovimo, da bi bilo zaradi racionalizacije in zaradi tega, da ne bi
               ponavljali iz meseca v mesec referendumov o različnih vprašanjih ali pa še povezovali
               z volitvami, pa ne gre za zakone, katerih odložitev izvršitve za 3 ali pa 4 mesece bi
               pomenila nek velik problem v funkcioniranju države, da to naredimo. Da pa to naredimo
               sporazumno, da ne bi prihajalo do tega, da bi samo vladajoča koalicija si zbirala
               datume, ki bi njej odgovarjali za izvedbo referenduma, ali pa si izbirala zakone, ki
               bi njej odgovarjali, da se odloži njihovo izvajanje. Zato je ta dvotretjinska večina
               po 35 dneh po mojem razumna odločitev.</p>
               <p>Če je - da ne bom k ostalim podrobnostim, ki so manj pomembne -, če je, gospod
               minister, možno še enkrat razmisliti predvsem o tem zadnjem vprašanju, ki ga je
               omenila Zakonodajno-pravna služba, ki je  povezan z 32. členom, bi bilo mogoče koristno, da
               razmislimo, če ni z enostavno dopolnitvijo tega člena to mogoče urediti, ker zdaj je
               že povedano, da kadar se na referendumu glasuje o več referendumskih vprašanjih, se
               število neveljavnih glasovnic in število veljavnih, število volivcev in tako naprej
               ugotavlja za vsako referendumsko glasovanje posebej. Lahko bi se najbrž reklo tudi,
               število volivcev, ki so glasovali, ali nekaj takšnega, skratka, našla ista rešitev.
               Hvala lepa.</p>
            </sp>
            <sp xml:id="SDT4-OZNPJUIP-Redna-027-2006-12-07.sp11">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Tudi sama sem se prijavila k razpravi in bi mogoče ravno pri tem
               nadaljevala. Sama ocenjujem, da bi bilo to potrebno oziroma skoraj nujno v tej smeri
               razmisliti, kako bi to izpostavljeno vprašanje v tem 32. členu mogoče korigirali.
               Predvsem zato, ker se lahko nekdo odloči, da pri enem referendumu bo glasoval, pri
               drugem pač ne bo glasoval, in posamezen državljan ima to gotovo pravico.</p>
               <p>Sicer pa bomo tudi v naši poslanski skupini predlog zakona podprli. Ustrezno se nam
               zdi nekoliko povišanje števila podpisnikov v zvezi s pobudo. To daje neko višjo
               stopnjo tudi resnosti pristopa. Po drugi strani pa je to tudi olajšano z drugačnim
               načinom zbiranja podpisov in s tem ne bomo nič omejili kakršnekoli pravice
               posameznikov oziroma državljanov, da bi dejansko pobudo dali.</p>
               <p>V zvezi z referendumskim dnevom, tudi v naši poslanski skupini smo o tej stvari
               precej razmišljali. Osnovna ideja se nam je zdela sicer ustrezna, vendar se pa nam ne
               bi zdelo ustrezno, da bi se to določil nek dan v letu, predvsem ker lahko do neke
               situacije pride v začetku leta, če imamo ob koncu leta ta dan določen kot
               referendumski fiksni dan, pač s tem odložimo zadevo in stvar ne bi več dosegla
               svojega namena. Zato ocenjujemo, da je ta kompromisni predlog ustrezen in da se tudi
               glede na dvotretjinsko večino potem ta dan določi.</p>
               <p>Kar pa se tiče tako imenovane ljudske iniciative oziroma s strani predhodnikov
               izpostavljene pobude, da bi tudi državljani imeli pravico spisati zakon in ga
               prinesti v parlament, podobno kot Švica, se mi zdi, da je predvsem pomembno tukaj
               tudi, ko dajemo nek sistem kot vzor ali pa kot vzorec, imeti pred očmi določena
               dejstva, ki se tam dogajajo. Določeni zakoni, ki so tam predlagani, se bodo
               obravnavali šele čez vrsto let, torej tudi sam namen in osnovna ideja ne pride tako
               funkcionalno do izraza, kot bi sicer prišla. Na splošno ocenjujem tudi sama, da kar
               se tiče državljanskih pobud, se mi zdi, da je določena mera možnosti sodelovanja
               vsakega posameznika se uvedla že s tem, ko pravzaprav povečini vsa ministrstva dajejo
               zakone v javno obravnavo, v okviru katerih lahko potem posamezniki tudi sodelujejo in
               dajejo svoje pobude. Druga stvar je pa tudi možnost javnih razprav, javnih
               predstavitev, ki jih organiziramo pri nas, v parlamentu. Tretja, ki pa se mi zdi tudi
               pomembna, da lahko tudi določena skupina ljudi, ki nek zakon spiše, pride do
               poslanca, poslanske skupine in preko tega se tudi potem lahko vloži v zakonodajno
               proceduro.</p>
               <p>Tako da to bi bilo nekako moje razmišljanje v zvezi  s temi spremembami oziroma z delom, ki ni vsebovan v
               samih spremembah. Kot pa sem že uvodoma dejala, se mi zdi, da bi bilo smiselno
               razrešiti to izpostavljeno vprašanje s strani Zakonodajno-pravne službe, predvsem kar
               se tiče ugotavljanja števila tistih, ki so glasovali ob posameznem vprašanju.
               Nekoliko težja pa se mi zdi rešitev drugega vprašanja, ki ga je izpostavila
               Zakonodajno-pravna služba, to je jasnost oziroma preciznost referendumskega vprašanja
               in zaokrožitve vsebinskega sklopa. Pravo ni zelo eksaktna veda, zato bi si točno ne
               znala predstavljati, kako bi lahko bolje v sam predlog sprememb zapisali. Vendar bi
               bilo potem že v sami proceduri na predsedniku Državnega zbora, da bi odločal o
               jasnosti vprašanja, naknadno pa še v razpravi v Državnem zboru, ko bomo o tem
               odločali.</p>
               <p>Zakon, kot rečeno, bomo v poslanski skupini podprli. Predvsem pa je verjetno tudi
               glede na ustavne določbe skrajni čas, da smo do njega, do teh sprememb prišli in da
               jih imamo v zakonodajni proceduri.</p>
               <p>Gospod minister, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp12">

               <speaker>DR. GREGOR VIRANT:</speaker>

               <p>Hvala. Odzval bi se na ta izziv glede novega modela referenduma, tako imenovanega
               švicarskega tipa zakonodajnega referenduma. Znano je, da sam nisem nasprotnik te
               ideje. Pred leti sem celo napisal zakon, ki bi to zamisel uresničil, o zakonodajnem
               referendumu na ljudsko iniciativo. Je pa treba nekaj stvari povedati. Prvič, če bi se
               za to odločili, bi to prišlo v poštev ob naslednji novelaciji zakona. Mislim, da ni
               več možnosti ali časa, da bi ob tej noveli šli v tako širino. In drugo, na kar bi
               opozoril, je, da so pa nekateri kar tehtni pomisleki glede takšnega tipa referenduma.
               Prvič, za uvedbo takega referenduma v Sloveniji bi spet posegli po neki dokaj
               unikatni rešitvi, ki na državnem nivoju za zakonodajno ureditev praktično nikjer v
               praksi ne funkcionira. Švica je sicer to predvidela, vendar kolikor mi je znano,
               takšnega zakonodajnega referenduma tudi Švica ne prakticira. Tako da se prakticira
               samo na ravni federalnih enot. To je prvi pomislek. Drugi pomislek je, da takšen tip
               referenduma precej spominja ali pa ima podobne značilnosti kot predhodni referendum,
               ker gre za uveljavljanje neke ideje mimo zakonodajnega telesa. In glede na to, da
               imamo s predhodnim referendumom bolj slabe izkušnje, bi lahko do takšnih problemov
               prišlo tudi pri referendumu švicarskega tipa. No, tretji moj pomislek pa je v tem, da
               ustavnopravna stroka, ki se s tem področjem ukvarja, praktično soglasno zavrača idejo
               o takšnem referendumu. Prof. Kaučič, Cerar, Grad, vsi so se izrekli proti. V
               strokovni skupini,  v kateri
               sem jaz poslušal vendar iskati pozitivne ali pa argumente za uvedbo takšnega
               referenduma, sem skorajda dobil občutek, da nihče od njih niti ne bi bil pripravljen
               napisati takega zakona, ker vidijo preveč rizikov v tem.</p>
               <p>Jaz razmisleka o tej varianti ne zavračam. Mislim, da je prav, da so danes vse
               poslanske skupine izzvane, da povedo svoje. Nova Slovenija, sem razumel, je svoje že
               povedala, tako da ste videli, kakšna je situacija v koaliciji. Glede poslanske
               skupine SDS mislim, da tej ideji ni nenaklonjena, da bi šlo. Tako da bi bil moj
               predlog, da morda v naslednjem obdobju, naslednjih mesecih organiziramo, izvedemo
               manjši posvet na to temo, na katerem bi dali na mizo argumente za in argumente proti
               in se potem skupaj odločili, ali v takšno spremembo gremo ali ne. Zdi se mi pa prav,
               še enkrat rečem, da so danes poslanske skupine izzvane glede tega, da se vsaka
               izjasni. In če bomo imeli odločen <q>"ne"</q> s strani več poslanskih skupin, potem najbrž
               nima smisla niti izgubljati časa in trošiti energijo. Če bi se pa izkazalo, da ni
               take nenaklonjenosti, da pa morda se kaže možnost, da bi prišli do dvotretjinske
               večine, lahko pa tudi naše ministrstvo tu prevzame iniciativo in to organizira.</p>
            </sp>
            <sp xml:id="SDT4-OZNPJUIP-Redna-027-2006-12-07.sp13">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Ja, gotovo, v Novi Sloveniji smo predvsem odgovorno nekje pristopili k
               temu izpostavljenemu vprašanju, predvsem z vidika, ali tisto, kar bi uveljavljali
               preizkušeno, ali bi tudi funkcioniralo potem v praksi. Že prej sem povedala, da Švica
               kot taka, kot bolj kot ne unikat v tem smislu tudi dejansko ima vložene nekatere
               pobude, zakonodajne, vendar pa se ne obravnavajo in dejansko stojijo na zalogi za
               obravnavo v prihodnjih letih. Gospod Gaber, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp14">

               <speaker>DR. SLAVKO GABER:</speaker>

               <p>Najlepša hvala, gospa predsednica. Sam podpiram idejo kolega Viranta. Mislim, da bi
               bilo res pametno v naslednjih mesecih opraviti strokovno dobro pripravljen pogovor na
               to temo. Še posebej zaradi tega, ker je očitno, da ob dveh opozicijskih strankah
               lahko pričakujemo tudi podporo največje koalicijske stranke temu predlogu. Človek bi
               to tako ali tako pričakoval glede na razprave, ki so tekle v tem parlamentu v
               prejšnjem mandatu. Seštevek glasov teh treh strank pa že pomeni, da je tak zakon
               lahko sprejet.</p>
               <p>Kar zadeva stroko v Sloveniji, je res, da so ljudje, ki so bili našteti, imeli
               pomisleke že kar nekaj časa, ampak so tudi drugi strokovnjaki, ki se s tem vprašanjem
               ukvarjajo, prav tako nekdanji, na primer, ustavni sodniki, ki pa imajo bistveno manj
               rezervirano stališče do tega vprašanja. In nenazadnje, poglejte, demokracija se v
               svetu tudi razvija. In če drži, da je to poskus vključevanja ljudi na zelo
               organiziran način tudi v odločanje o najpomembnejših zakonodajnih rešitvah, za ljudi
               najpomembnejših, samo o teh, sam verjamem, bi kdo zbral potrebno število podpisov in
               takšno iniciativo sprožil, potem je verjetno treba razmisliti, ali ne bi kazalo
                   nekega domišljenega
               predloga - vem, da se ga ne da vnašati v ta zakon z dopolnili ali pa kaj podobnega,
               naša ideja to nikoli ni bila, zato je treba spisati zakon v celoti - potem bi kazalo
               ta razmislek opraviti in slej ko prej z nečim takšnim priti. Še posebej opozarjam
               tiste, ki so sedaj v opoziciji, da zakone res predlagajo in da jih v parlamentu tudi
               izglasujejo, da situacija ni večno takšna in takrat se pogledi spremenijo. Mi smo
               imeli takšnega, da s tem zakonom, s to ureditvijo kaže priti, takrat, ko smo bili v
               eni poziciji, in ga ohranjamo tudi sedaj, ko smo v opoziciji. In bomo zelo veseli, če
               bo mogoče zbrati potrebno večino v parlamentu za to, da ta korak naredimo.</p>
            </sp>
            <sp xml:id="SDT4-OZNPJUIP-Redna-027-2006-12-07.sp15">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Potrč.</p>
            </sp>
            <sp xml:id="SDT4-OZNPJUIP-Redna-027-2006-12-07.sp16">

               <speaker>MIRAN POTRČ:</speaker>

               <p>Hvala lepa. Rad bi poudaril, da smo o ideji, ki bi jo bilo treba res potem operativno
               razdelati, razmišljali zelo odgovorno in da nismo o njej razmišljali prvič. Da je
               vsaj nekaj let o tem v prejšnji ustavni komisiji v prejšnjem mandatu tekla razprava
               in da so izpeljave mogoče. Res pa je, da nihče vnaprej ne ve, ali bi te izpeljave
               dale idealne rezultate ali jih ne bi dale, ker gotovo bi takšna rešitev pomenila novo
               kvaliteto vis a vis zakonodajne iniciative, ki zdaj obstaja. Zdaj lahko 5.000
               državljank in državljanov napiše zakon in v tem delu bi bila stvar enaka tudi pri tej
               ljudski iniciativi. Razlika bi bila samo v tem, da če Državni zbor zakon zavrne in ga
               ne želi obravnavati, kar je pogosto ali pa je možno, potem imajo pravico zahtevati,
               da o zavrnitvi odločijo državljanke in državljani na referendumu. Samo ta točka bi
               bila nova in novo bi bilo, da v primeru, ko zahtevajo referendum, lahko Državni zbor
               reče, ne, bomo istočasno ponudili tudi mi na to tematiko svoj predlog, pa naj se o
               alternativah državljanke in državljani odločajo. To je seveda mnogo več kot javna
               obravnava, to je seveda mnogo več kot vloga, ki jo imajo državljanke in državljani
               vis a vis poslancev in poslanskih skupin, ki prav gotovo obstaja. Ampak jaz razumem,
               da ta moment pač po premislekih za to pripravljenosti ni bilo, in soglašam z
               ministrom, da tega ne vržemo v koš, da poiščemo pot, da o teh stvareh še
               razpravljamo. Hvala.</p>
            </sp>
            <sp xml:id="SDT4-OZNPJUIP-Redna-027-2006-12-07.sp17">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Gotovo bomo o tem še razpravljali, zakoni so odprta zadeva in jih
               spreminjamo in dopolnjujemo. Gospod Petan je naslednji na vrsti.</p>
            </sp>
            <sp xml:id="SDT4-OZNPJUIP-Redna-027-2006-12-07.sp18">

               <speaker>RUDOLF PETAN:</speaker>

               <p>Hvala za besedo. Torej, ta zakon, ki je zdaj pred nami, je tudi kot posledica odločbe
               Ustavnega sodišča. Treba je pa priznati, da je pa nek dvotretjinski skupni imenovalec
               tega soglasja, kar je seveda potrebno. In to, česar ni v tem besedilu, pač nima
               zadostne večine, da bi bilo sprejeto, to je pač treba upoštevati in  brez tega enostavno ne gre.</p>
               <p>Jaz v imenu poslanske skupine ne morem govoriti, lahko pa povem, kaj se je dogajalo.
               Da nekega resnega soglasja, zakaj več kot je tukaj notri enostavno nismo našli in z
               glavo skozi zid enostavno tudi nismo želeli. To pa iz razloga, ker tudi ta, recimo,
               če govorimo zdaj o tem švicarskem modelu, tudi v sami Švici ne deluje tako, kot si ga
               mi predstavljamo. Pri njih pač deluje, tako kot deluje, mi pa razmišljamo nekoliko
               drugače o tem švicarskem modelu in seveda je pri tem kup pomislekov. Sam osebno pa
               seveda menim in me tudi nič ne moti, če bomo se še o tem pogovarjali. Lahko zaradi
               mene imamo ne vem kakšne razprave, simpozije ali karkoli, ampak bojim se, da se bo
               zgodilo to, tako kot je običajno tudi na drugih strokovnih področjih, tako 50
               drugače. In potem se bo pač vsaka polovica izgovarjala na svojo stroko. Zato pa je
               potrebna dvotretjinska večina. Jaz bom rekel, hvala bogu, da je potrebna. Tako da,
               jaz se ne bi s tem strinjal, da v SDS ravno proti nismo bili. Seveda nismo bili ravno
               proti, ampak ravno za, pa tudi nismo bili in neke enotne resne večine tudi ni bilo.
               Pomislekov je bilo kup na vsaki strani in jaz bom rekel, da verjetno vsaka tista
               polovica je imela tehtne in resne argumente, tako da zrelo ni bilo za vključitev v
               zakon, je pa prav gotovo tema, o kateri bi se dalo še naprej razpravljati in mogoče
               najti neko boljšo rešitev, mogoče tako, ki jo v Švici niso našli, ker očitno tam ne
               deluje to tako, kot si mi predstavljamo, da bi pri nas delovalo. Tako, da tisto bi
               verjetno bilo potrebno še dodelati. To, kar je pa tu je pa seveda tisto, za kar
               menimo, da se je vredno bilo potruditi in da smo našli takšno stopnjo soglasja in da
               bomo podprli in pa sprejeli. Hvala.</p>
            </sp>
            <sp xml:id="SDT4-OZNPJUIP-Redna-027-2006-12-07.sp19">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Kokalj.</p>
            </sp>
            <sp xml:id="SDT4-OZNPJUIP-Redna-027-2006-12-07.sp20">

               <speaker>ANTON KOKALJ:</speaker>

               <p>še moje stališče v zvezi z že izraženim stališčem poslanske skupine v zvezi s tem
               modelom referenduma, ki je bil omenjen s strani ministra. Meni se postavlja predvsem
               vprašanje politične odgovornosti pri referendumih, predvsem z vidika jasne
               informiranosti državljank in državljanov, za kaj vsebinsko pravzaprav gre. Prej smo
               se pogovarjali o tem, da je lahko problematično že samo vprašanje, ki se nanaša lahko
               na neko zelo generalno odločitev, tu gre pa, v tem primeru bi pa šlo celo za zakon.
               In v tem primeru mislim, da enostavno, ta trenutek še ni zrel, da bi civilna družba,
               če temu tako rečem, predlagala zakon od katerega lahko pričakujemo, da je z vseh
               vidikov pravno konsistentno in strokovno pripravljen, vendar bi lahko prišlo do tega,
               da bi Državni zbor moral obravnavati pravno problematičen zakon. Trenutni postopki
               sprejemanja zakonodaje pač omogočajo, da je zakon, vsaj tisti, ki je sprejet in, o
               katerem se potem naknadno lahko odloča, načeloma pripravljen strokovno in pravno
               konsistentno in ustavno konsistentno.  Sam mislim, da bi tu lahko v postopkih prijahalo do
               konfliktnih situacij. Sami vemo, da je včasih zelo težko vsebino zakonodaje korektno
               predstaviti javnosti, ker gre pogosto za politične interpretacije pozicije in
               opozicije, in v tem primeru bi lahko prišlo tudi do tega, kot sem rekel, da bi zakon,
               zakonodajni predlog, ki bi ga želela neka civilna iniciativa potrjevati na
               referendumu, imel ta problem in bi bil problem komunicirati in popraviti zakon
               ustrezno. Po drugi strani pa, če ostanemo že pri problemu, ki bi ga po moje bilo
               treba najprej rešiti, na katerega je opozorila Zakonodajno-pravna služba, glede
               preprostih vprašanj, ki jih lahko rešujemo na referendumu, pravzaprav ne vemo, kako
               potem zadevo konotirati, da bo rezultat referenduma imel ustrezne konkretne potem
               pravne posledice. Mislim, da moramo najprej rešiti to vprašanje. Namreč, na žalost,
               mislim, da referendumski način odločanja je bolj primeren za predhodne odločitve,
               kjer gre za neka zelo splošna stališča, politična, in tam lahko pričakujemo, da
               prevzamejo državljanke in državljani tudi to politično odgovornost. Nikakor ne
               podcenjujem volilnega telesa, ampak problem je pa v tem - tudi posvetovalni
               referendum, se strinjam, ampak problem je v tem, da sam zakonodajni predlog, ki bi
               bil podan s strani državljank in državljanov, bi spremenil po moje tudi status
               zakonodajne veje oblasti v tem kontekstu. In tu imam sam pomisleke. Sicer nisem
               strokovnjak, ampak ta zadeva se mi ne zdi tako enostavna. Imam nekaj izkušenj s
               področja lokalnih referendumov in tam, kjer ljudje niso zelo korektno obveščeni, za
               kaj pri referendumu gre, lahko pride tudi do napačnih odločitev. In to se nam je
               mogoče tudi že na državnem nivoju dogajalo, kot sem rekel, ker so stvari pogosto
               politično interpretirane. In v primeru dajanj pobud s strani civilne iniciative lahko
               tudi pričakujemo, da bi bile stvari predvsem vsebinsko konotirane, pravna konsistenca
               je pa lahko problematična. Sicer sem razumel vse vaše intervencije, tistih, ki
               mislite, da bi bilo treba to zgodbo peljati naprej, da bi se tudi na tej postopkovni
               ravni ta stvar dorekla, vendar, kot sem rekel, po moji oceni to spreminja tudi na nek
               način funkcionalni status zakonodajnega telesa v naši državi.</p>
            </sp>
            <sp xml:id="SDT4-OZNPJUIP-Redna-027-2006-12-07.sp21">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod minister, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp22">

               <speaker>DR. GREGOR VIRANT:</speaker>

               <p>No, mislim, da je ta debata - torej, glede te debate o švicarskem tipu referenduma,
               mislim, da je stvar bolj ali manj jasna. V koaliciji obstaja nek <q>"fair play"</q>, neka
               pravila igre, zapisana v koalicijski pogodbi, po kateri Vlada ne more poslati v
               Državni zbor nobenega predloga ali pa podpreti nobenega predloga, ki ne bi bil
               koalicijsko usklajen, tudi če bi zanj morebiti dobili ustrezno večino, celo
               dvotretjinsko večino v parlamentu. To je tisto, na kar sem že prej opozarjal, da
               močno dvomim, da bi lahko s tako idejo uspeli. Nismo pa proti temu, da se o tem še
               pogovarjamo. In res predlagam, da bi se morda dobili na nekem kratkem posvetu
               predstavniki poslanskih skupin, strokovnjaki, in preigrali ta model švicarskega
               referenduma.  Morda samo še na
               kratko o 32. členu. Mi smo glede vseh tistih pripomb Zakonodajno-pravne službe, pri
               katerih je bilo mogoče v amandmajski obliki rešiti problem, to storili, pri 32. členu
               pa rešitve nismo našli. Namreč - no, seveda, rešitev je možna. Zapisali bi lahko, da
               se udeležba ugotavlja za vsako vprašanje posebej. Dejansko bi v tem primeru
               referendum razpadel na več referendumov. Mislimo pa, da bi to precej zakompliciralo
               referendumski postopek, že na samem volišču bi to zgledalo precej nenavadno. Volivec
               bi moral - treba bi bilo sestaviti več volilnih imenikov in volivec bi moral za vsako
               referendumsko vprašanje posebej se izraziti že vnaprej, ali bo glasoval ali ne.
               Morali bi imeti več glasovnic, po novem se podpisuje vsakdo, ki pride na volišče,
               podpisati bi se moral za vsako vprašanje posebej. Skratka, zdi se nam, da bi nekoliko
               zbirokratizirali ta referendumski proces. S sedanjo ureditvijo, ko se udeležba šteje
               za kompleten referendum, tudi referendum z več vprašanji, da zelo, zelo malo ali
               skoraj nič ne izgubimo. Jaz kakšnega velikega rizika tu ne vidim. Seveda, izid se
               ugotavlja za vsako vprašanje posebej, to je popolnoma jasno, se ugotavlja število
               veljavnih glasov, število glasov za, število glasov proti. Sama udeležba, to pomeni,
               priti na volišče in vzeti glasovnico, tu pa mislim, da ni nobene potrebe, da bi se to
               ugotavljalo za vsako vprašanje posebej oziroma da bi s tem preveč zapletli zadeve.
               Treba je namreč tudi vedeti, da volivec, ki se udeleži volitev ali referenduma, še ni
               nujno, da glasuje oziroma da veljavno glasuje. Lahko ne odda glasovnice, lahko odda
               neveljavno glasovnico. On ima vedno možnost, da se o nečem ne izjasni. Je pa res, da
               ko pride in ko prevzame glasovnico, pomeni, da se je udeležil referenduma in da se
               šteje v število tistih, ki so se udeležili. Saj to vprašanje je relevantno samo
               zaradi kvoruma, kajti imamo namreč kvorum, da se mora referenduma udeležiti večina
               volivcev.</p>
               <p>Torej, če rezimiram, kakršnakoli rešitev v smer posebnega ugotavljanja udeležbe pri
               vsakem vprašanju posebej bi v bistvu pomenila, da nam referendum razpade na več
               referendumov, več glasovnic, več volilnih imenikov in tako naprej.</p>
            </sp>
            <sp xml:id="SDT4-OZNPJUIP-Redna-027-2006-12-07.sp23">

               <speaker>PREDSEDNICA MOJCA KUCLER DOLINAR:</speaker>

               <p>Gospod Potrč, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp24">

               <speaker>MIRAN POTRČ:</speaker>

               <p>Ne vem, ali smo se razumeli. Menil sem, da bi morda bilo mogoče vsebino 25.e člena
               prenesti tudi v 32. člen. Ne gre za navzočnost, gre za to, da se večina volivcev, ki
               so veljavno glasovali, ugotavlja pri vsakem vprašanju. Ker pri vsakem vprašanju že
               zdaj ugotavljamo, kdo je glasoval proti, kdo je glasoval za in podobno, in bi po
               mojem ta kriterij, kdaj in na kako večino se ugotavlja rezultat volitev referenduma,
               bilo mogoče prenesti tudi v 32. člen. Hvala.</p>
            </sp>
            <sp xml:id="SDT4-OZNPJUIP-Redna-027-2006-12-07.sp25">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod minister, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp26">

               <speaker>DR. GREGOR VIRANT:</speaker>

               <p>S tem se pa strinjam. Sicer mislim, da je že sedaj jasno, da se ugotavlja število
               glasov za in proti in število veljavnih glasovnic. Ja, morda bi lahko našli kakšno
               rešitev, ja. Sicer zdajle iz glave<gap n="..."/> <stage>/Oglašanje iz ozadja./</stage> Ja, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp27">

               <speaker>PREDSEDNICA MOJCA KUCLER DOLINAR:</speaker>

               <p>Izvolite, gospod Potrč.</p>
            </sp>
            <sp xml:id="SDT4-OZNPJUIP-Redna-027-2006-12-07.sp28">

               <speaker>MIRAN POTRČ:</speaker>

               <p>Saj mogoče ni najboljše, ampak zaključek, <q>"kjer se ugotavlja za vsako referendumsko
               vprašanje posebej"</q>. To je smisel vsebine. Zdaj pa bi rekli:  <q>"Kadar se na referendumu glasuje o več
               referendumskih vprašanjih, se večina volivcev, ki so veljavno glasovali, število
               neveljavnih glasovnic, število veljavnih glasovnic, število volivcev, ki so glasovali
               za, in število volivcev, ki so glasovali proti, ugotavlja za vsako referendumsko
               vprašanje posebej."</q> Hvala.</p>
            </sp>
            <sp xml:id="SDT4-OZNPJUIP-Redna-027-2006-12-07.sp29">

               <speaker>PREDSEDNICA MOJCA KUCLER DOLINAR:</speaker>

               <p>Gospod Strle, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp30">

               <speaker>MAG. BOŽO STRLE:</speaker>

               <p>Se opravičujem, če sem kaj spregledal, vendar ne vidim razlike med številom veljavnih
               glasovnic in številom volivcev, ki so veljavno glasovali.</p>
            </sp>
            <sp xml:id="SDT4-OZNPJUIP-Redna-027-2006-12-07.sp31">

               <speaker>PREDSEDNICA MOJCA KUCLER DOLINAR:</speaker>

               <p>Pri tem ravnokar podanem predlogu, kajne? Gospod Virant.</p>
            </sp>
            <sp xml:id="SDT4-OZNPJUIP-Redna-027-2006-12-07.sp32">

               <speaker>DR. GREGOR VIRANT:</speaker>

               <p>Jaz pa mislim, da razlika je. Ker če govorimo - tu gre za primer, za situacijo, ko
               glasovnica vsebuje več vprašanj. In neveljavna glasovnica bi bila verjetno vsaka
               glasovnica, ki bi pri kateremkoli vprašanju ne bila veljavna. Tako da se mi zdi res
               bolj čista ta formulacija, ki jo je diktiral kolega Potrč. Mislim, da bi bila to
               lahko rešitev. Jaz sem mislil, da se pripomba Zakonodajno-pravne službe nanaša, še
               vedno mislim, da se nanaša bolj na ugotavljanje udeležbe. Tako da tega problema sploh
               niso odprli, ampak dejansko ta problem tudi obstaja. In jaz bi se strinjal s tako
               formulacijo, kot jo je povedal gospod Potrč.</p>
            </sp>
            <sp xml:id="SDT4-OZNPJUIP-Redna-027-2006-12-07.sp33">

               <speaker>PREDSEDNICA MOJCA KUCLER DOLINAR:</speaker>

               <p>Dobro. Potem bomo, ko bomo prešli na amandmaje, mogoče bi med tem časom, imamo še
               čas, da se oblikuje točna vsebina. Morda bi še vseeno Zakonodajno-pravna služba, bi
               še kaj na to dodali, ko imamo ravno odprto temo? Ali je kakšna razlika mogoče med
               izpostavljenim vprašanjem vaše službe, glede na to, da sedaj dopolnjujemo v uvodnih
               členih in preciziramo, da štejemo za veljavno veljavne glasovnice. Torej, kar se tiče
               ugotavljanja večine in rezultata. To ne spreminja dejstva glede na prejšnje besedilo.
               V redu. Izvolite, gospod Strle.</p>
            </sp>
            <sp xml:id="SDT4-OZNPJUIP-Redna-027-2006-12-07.sp34">

               <speaker>MAG. BOŽO STRLE:</speaker>

               <p>Ne, ne, nismo tega sprožili. Sprožili smo dejansko to, kar gospod minister pravilno
               ugotavlja, udeležbo. Pri tem smo se sicer zavedali, da je nekaj več tehničnega
               opravila v zvezi s tem. Treba je pač posebne glasovnice, treba je več kopij, kolikor
               je referendumskih vprašanj, toliko kopij volilnih imenikov je treba in vsakega
               posebej izpolniti ter opozoriti. Vendar se nam je zdel ta tehnični del problema
               manjši v primerjavi z določbo, ki je sicer splošna, da za vsako spremembo Ustave mora
               biti prisoten kvorum večine vseh volivcev. Zdaj, kaj je sprememba Ustave, ali je
               sprememba Ustave vse, vsa referendumska vprašanja, cel ustavni zakon, ali je zdaj, ko
               ločimo na vsebinsko povezana vprašanja, sprememba vsak delček od tega; to je zdaj ta
               vsebinska presoja. Tehnično pa je nekaj več  dela, to se strinjamo. Hvala.</p>
            </sp>
            <sp xml:id="SDT4-OZNPJUIP-Redna-027-2006-12-07.sp35">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Ste se javili, gospod minister? Izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp36">

               <speaker>DR. GREGOR VIRANT:</speaker>

               <p>Še enkrat bom rekel. Glede udeležbe ostajam pri tistem, kar sem rekel prej. Mislim,
               da bi preveč zapletli zadevo, če bi samo zaradi tega problema udeležbe šli
               ugotavljati udeležbo za vsako vprašanje posebej.</p>
               <p>Kar se tiče potrebne večine, naj opozorim na 6. člen, ki tudi pri
               ustavno-revizijskem referendumu spreminja oziroma dodaja besedo - pardon, 7. člen, ki
               spreminja 6. člen zakona, ki tudi pri ustavno-revizijskem referendumu dodaja besedo
               <q>"veljavno"</q>. To se pravi, da je potrebna večina tistih, ki so veljavno glasovali.</p>
               <p>Glede ugotavljanja števila glasov pa mislim, ne vem, mislim, da je 49. člen, drugi
               odstavek 49. člena dokaj jasen, da bi bil pa še jasnejši, če bi bilo zapisano tako,
               kot je rekel gospod Potrč. Zdaj piše <q>"kadar se na referendumu glasuje o več
               referendumskih vprašanjih, se število neveljavnih glasovnic, število veljavnih
               glasovnic, število volivcev, ki so glasovali za in proti, ugotavlja za vsako
               referendumsko vprašanje posebej"</q> - morda je nerodna ta formulacija število
               neveljavnih glasovnic, da se ugotavlja za vsako vprašanje posebej, ker ni posebne
               glasovnice za vsako vprašanje, ampak so na isti glasovnici različna vprašanja.</p>
            </sp>
            <sp xml:id="SDT4-OZNPJUIP-Redna-027-2006-12-07.sp37">

               <speaker>PREDSEDNICA MOJCA KUCLER DOLINAR:</speaker>

               <p>V redu. Jaz bi vseeno tudi ob drugem odstavku 170. člena Ustave, kjer je sprememba
               Ustave na referendumu sprejeta, če zanjo glasuje večina volivcev, ki so glasovali,
               pod pogojem, da se glasovanja udeleži večina vseh volivcev, da si dopustimo do
               obravnave na Državnem zboru tudi nek določen čas, da tudi s tega ustavnega vidika
               pogledamo, ali bi bilo smotrno uvesti in dodati tudi še kakšen odstavek v zvezi s tem
               izpostavljenim predlogom Zakonodajno-pravne službe.</p>
               <p>Tako da bi v nadaljevanju prešli na glasovanje o vloženih amandmajih, ki jih imate
               pred seboj na mizi, in kot zadnje še o amandmaju, ki je bil oblikovan tukaj in bi ga
               predlagali kot amandma odbora.</p>
               <p>Prehajamo torej na 6. člen. Odpiram razpravo oziroma predlagam, če bi kdo želel
               razpravljati, da dvigne roko, ko se dotaknemo vprašanja, potem pa bi prešli na
               glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Amandma k 13. členu.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Amandma k 14. členu.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Amandma k 17. členu.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta amandma sprejet.</p>
               <p>Prehajamo na glasovanje o 18. členu.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage> Amandma k 19. členu.</p>
               <p>Sprašujem kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Amandma k 20. členu.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>In še amandma k 25. členu.</p>
               <p>Sprašujem kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>In amandma v besedilu, ki smo ga oblikovali, to je amandma odbora k 32. členu, in bi
               se glasil: v 49. členu se v novem drugem odstavku za besedo <q>"vprašanjih"</q> doda
               besedilo <q>"saj večina števila volivcev, ki so veljavno glasovali"</q> <q>"Kadar se na
               referendumu glasuje o več referendumskih vprašanjih se večina števila volivcev, ki so
               veljavno glasovali se število neveljavnih glasovnic, število veljavnih glasovnic,
               število volivcev, ki so glasovali za in število volivcev, ki so glasovali proti
               ugotavlja za vsako referendumsko vprašanje posebej."</q> Ponovi se v bistvu besedilo že
               obstoječe.</p>
               <p>Sprašujem kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Prehajamo tudi na glasovanje o vseh preostalih členih zakona skupaj.</p>
               <p>Sprašujem, kdo je za? <stage>(11 članov.)</stage></p>
               <p>Soglasno.</p>
               <p>Ugotavljam, da smo prejeli spremembe in dopolnitve zakona in zaključili s to točko.
               Poročala bom na seji državnega odbora sama, če ne bi želel kdo slučajno poročati. Ne.
               Potem pa zaključujemo s to točko dnevnega reda.</p>
               <p>Nadaljujemo z naslednjo točko, to je <title>OBRAVNAVA SKUPNEGA LETNEGA POROČILA O IZVAJANJU ZAKONA O DOSTOPU INFORMACIJ
               JAVNEGA ZNAČAJA ZA LETO 2005.</title>
               </p>
               <p>Gradivo ste prejeli, bilo je objavljeno tudi v Poročevalcu. Na seji odbora je bilo ko
               obravnavi te točke vabljeno Ministrstvo za javno upravo, ki je skupno letno poročilo
               predložilo Državnemu zboru v obravnavo na podlagi tretjega odstavka 37. člena Zakona
               o dostopu do informacij javnega značaja. Pričenjam z obravnavo predloženega poročila
               v okviru katere bomo v skladu z 41. člena Poslovnika opravili obravnavo na matičnem
               delovnem telesu. Tukaj sprašujem predstavnika Ministrstva za javno upravo, če želi
               podati dopolnilno obrazložitev? Gospod minister, izvolite. 
               </p>
            </sp>
            <sp xml:id="SDT4-OZNPJUIP-Redna-027-2006-12-07.sp38">

               <speaker>DR. GREGOR VIRANT:</speaker>

               <p>Hvala, gospa predsednica. Spoštovane gospe poslanke, gospodje poslanci! Pred vami je
               na prvi pogled dokaj suhoparna statistika o vloženih zahtevah za dostop do informacij
               javnega značaja o procentih zavrnjenih zahtev, razlogih za zavrnitev teh zahtev in
               tako naprej. Te statistike podrobno ne bi predstavljal, bi pa poudaril, da se za to
               statistiko skriva uresničevanje izjemno pomembne pravice, ki povečuje demokratičnost
               družbe in ki zagotavlja odprtost in preglednost delovanja javnega sektorja. Slovenski
               javni sektor, državni organi, javni zavodi, javne agencije in vsi drugi subjekti
               javnega sektorja so po Zakon o dostopu do informacij javnega značaja zelo odprti in
               zelo pregledni. Imamo zakonodajo, ki je še po dodatni lanskoletni noveli zagotovila,
               da se Slovenija uvršča v sam vrh držav glede principa odprtosti in preglednosti. Ker
               imamo izjemno majhno število absolutnih izjem o dostopu do informacij javnega
               značaja, ker je velika večina izjem načetih oziroma relativiziranih, kot na primer,
               da je izjema osebnih podatkov relativizirana na ta način, da so dostopni vsi osebni
               podatki, ki se nanašajo na izvajanje javne službe ali javne funkcije, prejemke
               funkcionarjev in javnih uslužbencev in tako naprej in da smo lansko leto uvedli tudi
               tako imenovani test javnega interesa, ki omogoča tudi v primeru, da so podane izjeme,
               da se informacija vendar da javnosti, če je javni interes pravica vedeti težja,
               močnejša od tiste pravice, ki jo varuje izjema. Vpogled v to področje imata dve
               inštituciji, ena je Ministrstvo za javno upravo, še boljši vpogled, bi rekel z malo
               višje perspektive, ima informacijska pooblaščenka, ki prejema številna vprašanja na
               to temo in ki odloča tudi o vseh pritožbah tistih prosilcev za dostop do informacij,
               ki dobijo zavrnilno odločbo na svoje prošnje ali pa naletijo na molk organov, se
               pravi zaprosijo za neko informacijo, pa se organ sploh ne odzove. Škoda, da je danes
               ni tukaj, tudi ona bi vam potrdila, da s situacija izboljšuje, da se ta filozofija
               odprtosti in preglednosti uspešno širi po javnem sektorju. Spomnite se ob zadnji
               obravnavi zadnje novele zakona je bila debata o tem ali naj Vlada s tem poročilom
               hodi v Državni zbor ali ne. Mi smo želeli Državni zbor razbremeniti teh podatkov, ki
               so itak javno dostopni, vendar je bilo takrat izraženo večinsko stališče, da naj to
               kar ostane predmet parlamentarne obravnave in smo se tako tudi dogovorili. Je pa
               zakon spremenjen toliko, da bo naslednje poročilo ožje, da bo zajelo samo državne
               organe in organe lokalnih skupnosti, ne pa tudi širšega javnega sektorja. Praksa je
               namreč pokazala, da so glavni, da je pomembna predvsem odprtost in preglednost
               oblastnega dela javnega sektorja in da je cel sistem dostopa do informacij javnega
               značaja nekoliko manj relevanten za širši javni sektor, recimo javne zavode, šole,
               zdravstvene domove, bolnišnice in tako naprej in da je čisto nepotrebno, da tudi
                  njih obremenjujemo s tem
               poročanjem. Tudi procenti oddanih poročil kažejo, da enostavno širši javni sektor
               tega, ne bom rekel, da ni vzel resno, ampak da verjetno sploh niso zaznali te
               problematike. Tako, da v naslednjem poročilu bo fokus na državne organe in tam vam pa
               zagotavljam, da bomo maksimalno zahtevni in da bomo res dobili poročila čisto od
               vseh, na katere se ta obveznost poročanja nanaša. <gap n="..."/><stage>/Izklop mikrofona./</stage><gap n="..."/></p>
            </sp>
            <sp xml:id="SDT4-OZNPJUIP-Redna-027-2006-12-07.sp39">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Odpiram razpravo. Gospod Kokalj, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp40">

               <speaker>ANTON KOKALJ:</speaker>

               <p>Jaz imam eno ali dve vprašanji, čisto v zvezi s prakso zdaj izvajanja tega zakona.
               Gre za naštete razloge zavrnitve po teh informacijah tukaj, ampak razlogi so take
               narave, da lahko pravzaprav tudi onemogočijo pridobitev tistih informacij, ki bi bila
               recimo potrebna, da bi ciljna družba izvajala nek osnovni nadzor nad delom javnih,
               državnih ali lokalnih organov.</p>
               <p>Recimo podatek, ki na podlagi zakona ureja tajne podatke, opredeljen kot tajen,
               podatek je opredeljen kot poslovna skrivnost v skladu z zakonom, ki ureja gospodarske
               družbe in tako naprej. Bom dal dva primera. Gre za podatke, ki jih ima davčna uprava
               in ki so posredovani s strani lokalnih organov. Recimo nadomestilo za uporabo
               stavbnega zemljišča, podatek koliko posamezna fizična oseba, koliko je odmerjen ta
               davek, mislim da javnosti ne more biti razkrit. Vendar statistika proračunska pokaže,
               da je recimo neka občina v nekem letu tega davka bistveno manj pobrala, kljub temu,
               da je povečala točko, kar pomeni, da je prišlo pri odmernih odločbah do neke
               spremembe, pri čemer se sam sistem odmerjanja v tem času ni spremenil. In gre za
               utemeljen sum arbitriranja nekoga v teh odmernih odločbah. Vendar enostavno podatka,
               kakšne odmerne odločbe je občina poslala davčni upravi na podlagi tega zakona ni
               mogoče pridobiti. In, če tu ne odreagira nadzorni odbor, pravzaprav, nihče ne more
               nadzirati dela lokalne oblasti. To je ena zadeva. Druga zadeva kot sem rekel,
               poslovna skrivnost, ki jo ureja Zakon o gospodarskih družbah, občinski svet v nekem
               mandatu županu da vsa pooblastila za sklepanje pogodb, v naslednjem mandatu občinski
               svetnik je izvoljen na novo, nima vpogleda v sklenjene pogodbe med občino<gap n="...."/> in to
               se v praksi dogaja, in sklicujoč se na to, da je to pač poslovna skrivnost, ki krije
               gospodarsko družbo, ki je sklenila pogodbo z recimo občino, koncesijsko pogodbo. To
               je recimo praktičen primer, kjer se pojavljajo problemi. Saj mogoče zdaj ni možno
               odgovoriti na ti dve moji vprašanji, ker je treba verjetno celoten kontekst vedeti,
               ampak samo ugotavljam, da včasih tudi ta zakon še vedno ne omogoča dovolj dobrega
               vpogleda predvsem z vidika nadzora, mogoče civilne družbe nad delom organov, državnih
               in lokalnih organov. Hvala.</p>
            </sp>
            <sp xml:id="SDT4-OZNPJUIP-Redna-027-2006-12-07.sp41">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Izvolite, gospod minister.</p>
            </sp>
            <sp xml:id="SDT4-OZNPJUIP-Redna-027-2006-12-07.sp42">

               <speaker>DR. GREGOR VIRANT:</speaker>

               <p>Mislim, da zakon vsebuje rešitve za vsa ta vprašanja, za vse te probleme. Če gre za
               dokument, ki je klasificiran kot tajen, potem je seveda lahko tako klasificiran samo
               v skladu z Zakonom o tajnih podatkih in prosilec za informacijo javnega značaja lahko vedno zahteva tudi presojo
               ali je oznaka tajnosti bila dodeljena skladno z zakonom, in se lahko zoper to, tudi
               pritoži na informacijsko pooblaščenko. Tako da, ni mogoče preprosto z žigom <q>"tajno"</q>
               ali <q>"zaupno"</q>, <q>"strogo zaupno"</q> odrezati informacije od javnosti, še vedno je kontrola
               informacijske pooblaščenke.</p>
               <p>Glede poslovne skrivnosti pa moram reči, da je ta izjema relativna in da, zdajle
               sicer točne formulacije nimam v glavi, ampak mislim da piše, da se seveda ta izjema
               ne uporablja, če gre za porabo, v kolikor gre za porabo javnih sredstev. Tako da jaz
               sem prepričan, da v te pogodbe, vsako pogodbo, ki jo občina ali država sklene s
               komerkoli, da mora imeti javnost vedno vpogled, vedno. Glede odmernih odločb pa ravno
               tako, verjetno ni interes javnosti, da izve za odmero davka za konkretno osebo z
               imenom in priimkom, vse odločbe so javno dostopne brez imen in priimkov. Temu se reče
               delni dostop do informacij javnega značaja, izvede se pa tako, da se prikrijejo tisti
               podatki, ki so zaobjeti v izjemi, v tem primeru osebni podatki. Vse ostalo lahko
               ostane razvidno, ne vem, površina, vrsta rabe zemljišča, karkoli in pa seveda višina
               davka, ime in priimek, pa ne.</p>
            </sp>
            <sp xml:id="SDT4-OZNPJUIP-Redna-027-2006-12-07.sp43">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Želi še kdo? Gospod Ljubeljšek, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp44">

               <speaker>MITJA LJUBELJŠEK:</speaker>

               <p>Jaz bi bil kratek. Tukaj imam pogled na razpredelnico število oddanih poročil
               zavezanih organov. Gospod minister je o tem nekaj tudi povedal. Jaz se spomnim, da
               smo že lansko leto, ko smo obravnavali poročilo za leto 2004 imeli na to pripombe.
               Moti me to, da se ne spoštuje, da je potrebno narediti in oddati poročila, moti me
               to, da najvišji organi tega ne naredijo, predsednik republike recimo, Državni svet,
               ki ima samo en organ pa ni poročila, Državna volilna komisija in tudi naprej potem na
               ministrstvo, neka ministrstva oddajo poročilo, druga ne oddajo, tretja oddajo na pol
               in potem je težko pričakovati, da bodo organi na nižjem nivoju, kar se pa vidi,
               oddajali poročila. In tukaj je treba res opozoriti vse organe, da so temu zavezani
               ali pa ukiniti to določilo, da je potrebno oddajati poročila. Kot je obljubil
               minister, bo drugo leto bolje. Bomo videli, če bo res. Hvala lepa.</p>
            </sp>
            <sp xml:id="SDT4-OZNPJUIP-Redna-027-2006-12-07.sp45">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Zagotovo je pa to predvsem povezano tudi do relacije z državljani, ki
               morajo svoja poročila oddajati in če jih ne, so za to tudi določene sankcije. Gospod
               Virant, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp46">

               <speaker>DR. GREGOR VIRANT:</speaker>

               <p>Absolutno se strinjam s tem, kar je povedal gospod Ljubeljšek, s tem da moram reči,
               da seveda je najvišja stopnja spoštovanja zakona zagotovljena v državni upravi. To
               statistika lepo pokaže, vladne službe, ministrstva, organi v sestavi, recimo upravne
               enote, 58 se pravi 100% realizacija. Seveda pa Vlada ne more vplivati na samostojne
               državne organe, Državni svet ni oddal poročila, Državna volilna komisija ni oddala
               poročila, Komisija za revizijo postopka oddaje javnih poročil. To so samostojni
               državni organi, ki jim Vlada ne more komandirati. Tako da vsak bo prevzel odgovornost
               za svoj del. Mi bomo prevzeli odgovornost, da bodo oddana poročila za državno upravo
               in to bomo zagotovili, drugi organi bodo pa morali pač vsak zase prevzeti to
               odgovornost. 
               </p>
            </sp>
            <sp xml:id="SDT4-OZNPJUIP-Redna-027-2006-12-07.sp47">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Izvolite, gospod Ljubeljšek.</p>
            </sp>
            <sp xml:id="SDT4-OZNPJUIP-Redna-027-2006-12-07.sp48">

               <speaker>MITJA LJUBELJŠEK:</speaker>

               <p>Kratko repliko na to, kakšne so sankcije za tistega, ki ne odda poročilo? Ali so
               sploh sankcije ali ni sankcij? Če ni sankcij, potem dajmo to ven pa ni treba podajati
               poročil, če so pa sankcije, pa je treba to sprovajati.</p>
            </sp>
            <sp xml:id="SDT4-OZNPJUIP-Redna-027-2006-12-07.sp49">

               <speaker>DR. GREGOR VIRANT:</speaker>

               <p>To se strinjam.</p>
            </sp>
            <sp xml:id="SDT4-OZNPJUIP-Redna-027-2006-12-07.sp50">

               <speaker>PREDSEDNICA MOJCA KUCLER DOLINAR:</speaker>

               <p><gap n="..."/> in bile tudi izvršene<gap n="..."/>Gospod Virant, izvolite.</p>
            </sp>
            <sp xml:id="SDT4-OZNPJUIP-Redna-027-2006-12-07.sp51">

               <speaker>DR. GREGOR VIRANT:</speaker>

               <p>Sankcije smo dodali z novelo zakona v lanskem letu in jih bomo tudi v praksi
               izvajali. Zožali smo krog subjektov, ki poročajo, pri tistih bomo dosledno vztrajali,
               to velja za naslednjo poročilo, dosledno vztrajali, da poročilo oddajo, ker tisti, ki
               ne bodo oddali, bomo šli v denarno sankcioniranje, v globo.</p>
            </sp>
            <sp xml:id="SDT4-OZNPJUIP-Redna-027-2006-12-07.sp52">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Zaključujem razpravo in dajem na glasovanje sklep: <q>"Odbor za notranjo politiko
               javno upravo in pravosodje je obravnaval skupno letno poročilo o izvajanju zakona o
               dostopu informacij javnega značaja za leto 2005 in ga ocenjuje kot ustreznega, ter
               meni, da obravnava poročila na seji Državnega zbora ni potrebna. Skupno letno
               poročilo o izvajanju zakona o dostopu do informacij javnega značaja za leto 2005 se
               objavi v Uradnem listu Republike Slovenije."</q></p>
               <p>Kdo je za predlagan sklep? <stage>(Soglasno je sprejet.)</stage></p>
               <p>In zaključujem s to točko dnevnega reda, hkrati pa tudi s to sejo.</p>
               <p>Lepo se vam zahvaljujem in vam želim še uspešen deloven dan naprej.</p>
               <stage type="time">(Seja je bila zaključena 7. decembra 2006 ob 10.27.)</stage>
            </sp>
         </div>
      </body>
   </text>
</TEI>