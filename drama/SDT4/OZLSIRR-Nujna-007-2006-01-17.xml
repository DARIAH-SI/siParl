<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZLSIRR-Nujna-007-2006-01-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">577B25F4CDD5C2ACC12570F50033FBBF</idno>
               <idno type="custom" subtype="day">0721EC14A12B4AF2C12570FA0028B545</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=0721EC14A12B4AF2C12570FA0028B545</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZLSIRR-Nujna-007-2006-01-17.OZLSIRR" n="007">
               <name>Nujna</name>
               <date when="2006-01-17"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZLSIRR-Nujna-007-2006-01-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZLSIRR-Nujna-007-2006-01-17.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">7. nujna seja</stage>
            <stage type="date">(17. januar 2006)</stage>
            <stage type="chairman">Sejo je vodil Pavel Rupar, predsednik odbora.</stage>
            <stage type="time">Seja se je pričela ob 12.05 uri. </stage>


            <sp xml:id="SDT4-OZLSIRR-Nujna-007-2006-01-17.sp1">

               <speaker>PREDSEDNIK PAVEL RUPAR:</speaker>

               <p>Vse prisotne, vabljene na sejo in predstavnike medijev lepo pozdravljam!</p>
               <p>O svoji odsotnosti so me obvestili: gospa Breda Pečan, službeno odsotna, in Bojan
               Kontič, tudi službeno odsoten. Namesto kolega Vilija Rezmana pozdravljam gospoda
               Jelena.</p>
               <p>Na hitro sem preštel in ugotavljam, da smo sklepčni, zato lahko pričnemo sejo.</p>
               <p>Vljudno vas prosim, da prekinete medsebojne debate, izklopite mobilne telefone, da
               bomo lahko delali.</p>
               <p>S sklicem seje ste prejeli naslednji predlog dnevnega reda: pobude Josipa Bajca,
               Antona Kokalja, Marjete Uhan, Mojce Kucler Dolinar, vsi poslanci državnega zbora ter
               pobude občinske sveta občine Mozirje in Jožeta Antoniča, župana občine Bled za
               začetek postopka za oceno ustavnosti in zakonitosti I./4., I./9., I./10., I./11.,
               I./12., I./14. in I./15. točke sklepa državnega zbora o ugotovitvi, da posamezna
               območja ne izpolnjujejo pogojev za ustanovitev občine oziroma za spremembo njenega
               območja, št. 020-01/90-1/163 z dne 15.12.2005, in odloka o razpisu referenduma in
               določitvi referendumskih območij za ustanovitev občin ter za določitev oziroma
               spremembo njihovih območij, ki je bil objavljen v Uradnem listu št. 113/05.</p>
               <p>Odbor je matično delovno telo.</p>
               <p>V roku, določenem s poslovnikom državnega zbora, nisem prejel predloga za umik točke
               oziroma za razširitev dnevnega reda. Ali morda kdo želi besedo v zvezi s predlaganim
               dnevnim redom? Ugotavljam, da ne, torej, da se strinjate, da lahko preidemo na
               obravnavo točke.</p>
               <p>Odbor bo 1. točko dnevnega reda obravnaval na podlagi 265. in 266. člena poslovnika
               državnega zbora. Odbor naj bi k navedenim pobudam oblikoval mnenje, na podlagi
               katerega bo zakonodajno-pravna služba pripravila odgovor ustavnemu sodišču.</p>
               <p>K tej točki ste prejeli naslednja gradiva: pobude, navedene v 1. točki dnevnega
               reda, mnenje zakonodajno-pravne službe, ki je ravnokar prišlo, ter mnenje vlade
               Republike Slovenije z današnjim dnem.</p>
               <p>K tej točki dnevnega reda sem vabil vlado Republike Slovenije, dr. Ivana Žagarja,
               ministra brez listnice, zadolženega za lokalno samoupravo in regionalno politiko,
               gospoda Francija Rokavca, iz istega ministrstva, ter zakonodajno-pravno službo.</p>
               <p>Morda želi besedo predstavnica zakonodajno-pravne službe? Je še na kolegiju, zato je
               ni. <stage>/Oglašanje iz ozadja: <q>"Tudi mnenja še nimamo."</q>/</stage> No, mnenje bo vsak trenutek
               razdeljeno. Morda želi besedo predstavnik vlade? Prosim, Franci Rokavec.</p>
            </sp>
            <sp xml:id="SDT4-OZLSIRR-Nujna-007-2006-01-17.sp2">

               <speaker>FRANCI ROKAVEC:</speaker>

               <p>Na kratko. Vlada je na podlagi pobud za oceno ustavnosti in zakonitosti glede
               posameznih točk sklepa državnega zbora o ugotovitvi, da posamezna območja ne
               izpolnjujejo pogojev za ustanovitev občin oziroma spremembo njihovega območja, in
               tudi k istoimenskemu odloku 
               o razpisu referenduma, določitvi referendumskih območij za ustanovitev novih občin
               oziroma spremembo njihovih območij podala svoje mnenje o tem, da poudarja, da za
               predlagano referendumsko območje za ustanovitev nove občine Spodnja Idrija, Gorenja
               vas, Poljane, Šentrupert, Rakek, Rečica ob Savinji, Bled, ne izpolnjujejo v skladu s
               13. in 13.a členom zakona o lokalni samoupravi, enega od ključnih kriterijev, da gre
               pri izvajanju primarnega zdravstvenega varstva za eno od centralnih funkcij katera se
               mora zagotavljati na območju vsake občine. Vlada tudi menim, da postopek za
               ustanovitev novih občin poteka po določbah zakona o lokalni samoupravi in se te
               pogoji za ustanovitev novih občin ugotavlja po določbah tega zakona in ne po določbah
               12. člena zakona o zdravstvenih dejavnostih. Zato ocenjuje, da omenjene pobude za
               oceno ustavnosti in zakonitosti ne izpolnjuje tistega osnovnega pogoja.</p>
               <p>In drugo, drugi predlog, se pravi sedmi predlog je pa predlog za oceno ustavnosti
               predloga za ustanovitev občin Šentjošt. Ta je pa še toliko bolj sporen, ker <gap n="..."/>
               nezagotavljanja primarne zdravstvene dejavnosti, omenjeno predlagano referendumsko
               območje tudi ni izpolnjevalo kriterija popolne osnovne šole, ima samo štiri razredno
               osnovno šolo in tudi eno od zelo pomembnih kriterijev oziroma ključnih kriterijev pri
               izjemah števila prebivalcev, se pravi referendumsko območje, na območju
               referendumskega območja prebiva le 688 prebivalcev. Zato tudi v tem predlogu
               ocenjuje, da je vlada tukaj ravnala korektno. Hvala lepa.</p>
            </sp>
            <sp xml:id="SDT4-OZLSIRR-Nujna-007-2006-01-17.sp3">

               <speaker>PREDSEDNIK PAVEL RUPAR:</speaker>

               <p>Hvala lepa. Preden preidemo na razpravo, bi vas rad opozoril, da je ustavno sodišče,
               zato ker vse pobudnice in pobudnike o pobudah predlagajo začetek postopka za oceno
               ustavnosti in zakonitosti sklepa in odloka državnega zbora in ker vsi v pobudah, med
               drugih kot osrednje odpirajo vprašanje pogojev primarnega zdravstvenega varstva
               občanov, to je zdravstvenega doma, zdravstvene postaje, vloge združilo zaradi
               skupnega obravnavanja in odločanja. Odpiram razpravo o pobudah in mnenjih
               zakonodajno-pravne službe in vlade k pobudam. Kdo želi besedo? Obvestilo, namesto
               Brede Pečan je prisoten Samo Bevk. Za besedo. Če nihče, potem<gap n="..."/> Prosim.</p>
            </sp>
            <sp xml:id="SDT4-OZLSIRR-Nujna-007-2006-01-17.sp4">

               <speaker>CVETKA ZALOKAR ORAŽEM:</speaker>

               <p>Se opravičujem, sem pač mislila, da bo vzel pobudnikov<gap n="..."/></p>
            </sp>
            <sp xml:id="SDT4-OZLSIRR-Nujna-007-2006-01-17.sp5">

               <speaker>PREDSEDNIK PAVEL RUPAR:</speaker>

               <p>Počasi. Torej še enkrat sprašujem, kdo želi besedo: Pukšič, Bevk. Še kdo? Besedo
               dajem gospe Cvetki Zalokar Oražem. Prosim.</p>
            </sp>
            <sp xml:id="SDT4-OZLSIRR-Nujna-007-2006-01-17.sp6">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Jaz bi svoje stališče predstavila oziroma stališče poslanskega
               kluba LDS v zvezi z omenjeno zadevo in na začetku izpostavila predvsem to, da smo se
               poslanci in poslanke LDS-a že na seji, ki je potekala, na seji državnega zbora
               odločili in smo sejo zapustili in na to bi ponovno opozorila, da smo že na sami seji
               opozarjali na številne nepravilnosti, ki so izhajale predvsem iz  načina vodenja te seje, ki ga je imel predsednik
               državnega zbora gospod Cukjati in ki nas je tudi pripeljala do obstrukcije. Mi smo že
               takrat opozarjali, da seja poteka nenavadno, da se odloča zdaj o eni, zdaj o drugi
               stvari, najprej o odloku, potem se stališče spremeni, se glasuje o sklepih in
               predvsem smo opozarjali na to, da se pri zahtevah, ki smo jih obravnavali ni
               upoštevala želja ali pobuda za to, da se referendumska območja določijo tudi za
               posamezna naselja za katere je bilo to zahtevano. Mi smo še danes enakega mnenja in
               menimo, da bo zadeva še zelo zanimiva v prihodnosti, bomo zelo budno spremljali to
               stvar, za katero pa ocenjujemo, da je v celoti, bom rekla, na plečih vladajoče
               koalicije, ki naj zgodbo zaključi. Še enkrat poudarjam, da je koalicija zgodbo tudi
               začela, ko je v mesecu juliju sprostila zakon oziroma sprostila kriterije na osnovi
               katerih so pravzaprav vsi predlogi, ki so prišli skozi sito izjeme in nihče še do
               danes teh izjemnosti ni obrazložil, vlada se je tega spretno izognila in pravzaprav
               mnenja ni dejala, ampak je strogo samo preverjala določene pogoje, prav tako pa tudi
               odbor državnega zbora nikjer in nikoli ni sprejel stališča zakaj se takšno izjemnost
               dovoljuje. Kako bo v zvezi s tem ravnalo ustavno sodišče bomo videli v prihodnosti.
               In ko govorimo o tem, da je to izključna krivda koalicije, dovolite, da izrazim tudi
               pomislek ali celo na nek način začudenje nad tem, da je koalicija imela škarje in
               platno v rokah, da je koalicija zakon o lokalni samoupravi spreminjala, vendar očitno
               ga je spreminjala tako nespretno, da danes so vsi predlogi, ki jih obravnavamo za
               pobudo oceno ustavnosti vloženi s strani koalicijskih poslancev in ti koalicijski
               poslanci danes tožijo in jamrajo nad tem kako je zakon krut, ker je kot pogoj
               postavil zadeve v zvezi z zdravstveno postajo. Očitno, če bi nekdo že nekoliko prej
               razmišljal o teh stvareh bi koalicija lahko po svoji podobi mirno zakon prilagodila
               tako, da do teh dilem ne bi prišlo in nenazadnje, ker je bila intenca koalicije, da
               se v Sloveniji ustanavljajo občine do nezavesti, bi mirno tudi vse te kriterije pri
               katerih blago rečeno lahko rečem, da so nekateri res nekoliko slaboumni in
               brezpredmetni, da bi lahko takšno stvar sama uredila in si ne bi povzročala težav,
               nam vsem kradla čas, ob enem pa ustvarjamo pred javnostjo zlasti pred tistimi
               občinami, ki so pobudnice nek vtis kot da nekateri da, nekateri ne, večkrat je bilo
               napisano, da čez pridejo tisti, ki bolje lobirajo, pri čemer vsaj v teh točkah, ki
               jih danes obravnavamo gre v vseh primerih za to, da v resnici te občine ne
               izpolnjujejo kriterija zdravstvene postaje in v tem smislu je zanimivo, da tudi vlada
               pravi v svojem mnenju zakonodajalec je z zadnjimi spremembami zakona spremenil tudi
               posamezne alineje drugega odstavka 13. člena zakona o lokalni samoupravi, vendar prej
               navedene določbe ni spremenil. 
               Skratka, vlada vam, kolegi poslanci iz koalicije, sama daje v mnenju jasno vedeti, da
               ste si zgodbo pravzaprav zakuhali sami, razen če bi se ravnalo, bom rekla,
               nedosledno. In seveda v tem smislu vidim zadrego ne samo zaradi časovne stiske, tudi
               zakonodajno-pravne službe, katere mnenje smo pravkar dobili na mizo. <stage>/Govorjenje v
               ozadju./</stage> Jaz bi tudi vaju rada prosila, ker je zelo težko diskutirati, če vseskozi,
               predsednik, vidva v času moje diskutirata.</p>
            </sp>
            <sp xml:id="SDT4-OZLSIRR-Nujna-007-2006-01-17.sp7">

               <speaker>PREDSEDNIK PAVEL RUPAR:</speaker>

               <p>Najprej pred svojim pragom, potem pa še pred mojim.</p>
            </sp>
            <sp xml:id="SDT4-OZLSIRR-Nujna-007-2006-01-17.sp8">

               <speaker>CVETKA ZALOKAR ORAŽEM:</speaker>

               <p>Ja, jaz sem bila zelo tiho, ampak prej smo vsi poslušali, kako grozno je - in res,
               zelo težko je govoriti, če vseskozi poteka razprava zelo blizu, ne samo kakšna
               pripomba, ampak razprava.</p>
               <p>Skratka, mnenje zakonodajno-pravne službe, pišejo sicer, da je zelo skromno zaradi
               kratkega roka, mislim pa, po moji oceni, da je mnenje skromno tudi zaradi dilem, v
               katerih so se znašli, pri čemer opozarjajo, da je še vedno odprto vprašanje različne
               obravnave enakih situacij in tega, kako se bo do te zadeve opredelilo ustavno
               sodišče. V zvezi s tem bi želela reči, da pravzaprav gre za vprašanje, kako se bo
               opredelilo ustavno sodišče, za leta pred tem. Tokrat se mi zdi, da dosledno so vsi
               predlogi izločeni in ni prišel skozi parlament, seveda z zelo nenavadno telovadbo,
               noben predlog, ki ne bi ustrezal, in so vsi predlogi brez zdravstvenih postaj. Tudi v
               letu 2002, ker se je večkrat pojavilo, takega predloga ni bilo. To se pravi, se bo
               lahko iskala pravna praksa samo v predhodnih postopkih leta 1998, ko so pa taki
               predlogi bili. In je treba opozoriti, da gre za to dilemo, za resnično dilemo, ki se
               tiče pravzaprav šestih let preteklih obdobij, pravzaprav dveh mandatnih obdobij za
               nazaj. In v tem smislu res nihče ne more ugotoviti, kakšna bo odločitev ustavnega
               sodišča.</p>
               <p>Skratka, če še enkrat poudarim, menim, da je zelo nenavadno, da poslanci koalicije
               vlagajo presojo na točki, ki je zakonsko takšna, kot je, pri čemer so imeli dovolj
               časa celo leto 2005, da bi zakon prikrojili, glede na te velike želje po novih in
               novih občinah, tako, da bi pravzaprav v Sloveniji ne imeli nobenih omejitev, ker to
               je nekako intenca, ki smo jo tudi slišali v parlamentu, da so vse omejitve
               nesmiselne, demokracija naj cveti v teh majhnih občinah, če rečem nekoliko cinično,
               in seveda naj se razsuvajo velike občine, naj se razsuva občina Novo mesto, naj se
               razsuva občina Gorica, naj se razsuvajo občine, v katerih mnogokrat, kot smo v
               zadnjih dneh, ko se je nekoliko podrobneje tudi javnosti predstavljalo predloge, kjer
               se mnogokrat vidi, da gre za zelo ozke interese, zelo pritlehne interese, s katerimi
               se želi odcepiti, recimo, uspešno obrtno cono in se ljudi privablja s tem, da bo v
               njihovi občini manj treba plačevati nadomestila za stavbno zemljišče. Ali pa, ker gre
               za koncesije in koncesijske dajatve igralništva ali pa za nadomestila recimo luke
               Koper, ki se bodo zbirala v drugi majhni občini, medtem ko se nihče ne ukvarja s tem,
               da bomo tako pomembno obmejno mestno občino, kot je Koper, razsuli do nemogočih
               stanj.  In s tem, jaz še
               enkrat poudarjam, ker je bil vmes zavrnjen zakon v zvezi z ustanavljanjem in kriterij
               za ustanavljanje mestnih občin, jaz ponovno poudarjam, izrazito proti urbana
               politika, če bo trajala en mandat, morda škoda še ne bo velika, če bo trajala dalj,
               bo Slovenija postala izrazito v tem smislu proti urbano naravnana, mestne občine bodo
               postale in verjetno se bo sčasoma to popolnoma razsulo, popolnoma nepomembni faktorji
               in v tem smislu se mi zdi, da tudi regionalizacija teh napak več ne bo rešila.</p>
            </sp>
            <sp xml:id="SDT4-OZLSIRR-Nujna-007-2006-01-17.sp9">

               <speaker>PREDSEDNIK PAVEL RUPAR:</speaker>

               <p>Gospod Pukšič.</p>
            </sp>
            <sp xml:id="SDT4-OZLSIRR-Nujna-007-2006-01-17.sp10">

               <speaker>FRANC PUKŠIČ:</speaker>

               <p>Hvala lepa, predsednik. Kolegice in kolegi, ostali prisotni! Sedaj okrog nastajanja
               občin v treh mandatih in okrog lobiranja, tukaj bi si imeli verjetno veliko za
               povedati. Ta vladna koalicija je prvič obravnavala to materijo, pa vendar je neka
               druga vladna koalicija razdelila občino Luče iz 2200 na 1800 in na 400 prebivalcev in
               ustanovila še kakšno manjšo občino od 400 prebivalcev, zato ker je bilo takšno
               lobiranje. Neka druga koalicija je celo ustanovila občino kateri je predsedovala
               Liberalna demokracija z imenom in priimkom Trnovsko vas brez referendumskega
               povpraševanja. Torej vse to je možno, to so politične odločitve v parlamentu. In neko
               sklicevanje na to, da je prej veljal nek drug kriterij, sedaj pa drugačen, seveda ne
               drži. Tudi globoko se ne strinjam z zelo nizkim udarom po majhnih občinah in s
               cinizmom. Kakorkoli, trije mandati teh občin so okrog, ne samo teh, ampak lokalne
               samouprave v tej državi, čeprav, če se spomnite, po nekih podatkih nekje razpolagamo
               občine s približno 12%, drugje pa okrog 30 ali pa celo preko 30%. Tako, da so tudi
               pristojnosti in odgovornosti občin bistveno večje, pa čeprav številčno niso večje,
               tudi v sosednjih državah ne, na katere se tako radi zgledujemo in pogledujemo. Sam
               mislim, da je bilo odločanje, to se strinjam, s predhodnico v zvezi z, torej proti
               ustanavljanju občin tam kjer nimajo zdravstvene postaje ali zdravstvenega doma,
               preveč nedopustna ali nedostopno, ker celo odločba ustavnega sodišča govori o tem, da
               v kolikor je zdravstveno varstvo zagotovljeno tudi v novo nastali občini, ki je
               nastala iz prejšnjih, ki so imele to urejeno, je ta pogoj pravzaprav izpolnjen. Sam
               sem tudi in zato se tudi danes oglašam, tudi na sami seji, tako naše komisije kot
               potem tudi v državnem zboru, podprl vse takšne občine, ki so imele, torej so <gap n="..."/> to
               zdravstveno varstvo ne glede na to, da niso imele zdravstvenega doma ali postaje
               locirane v svojem območju. In glede na mnenje, ki smo ga dobili s strani naše
               zakonodajno-pravne službe, v zadnjem odstavku pravijo, da ne vidijo nobenega zadržka,
               da državni zbor ne bi sprejel odločitve, s katero bi ustrezno dopolnil že
                  sprejeti uvodoma navedeni
               odlok. Sam tudi mislim, da ni nobenega zadržka, in da bo potrebno tudi upoštevati to
               odločbo ustavnega sodišča, v nasprotnem primeru sem prepričan, da bo odločil v prid
               tistim, katere smo jih izločili. Hvala lepa.</p>
            </sp>
            <sp xml:id="SDT4-OZLSIRR-Nujna-007-2006-01-17.sp11">

               <speaker>PREDSEDNIK PAVEL RUPAR:</speaker>

               <p>Hvala lepa. Gospod Mikolič.</p>
            </sp>
            <sp xml:id="SDT4-OZLSIRR-Nujna-007-2006-01-17.sp12">

               <speaker>MARTIN MIKOLIČ:</speaker>

               <p>Hvala za besedo. Lepo pozdravljeni vsi prisotni! Se bom držal samo vsebine te točke.
               Poglejte, jaz sem si to mnenje zakonodajno-pravne službe, ki smo ga dobili na mizo,
               tudi prebral in lahko pravzaprav zaključim, da so te vloge za ustavno presojo nekako
               opravičene. Tako sledi iz mnenja zakonodajno pravne službe. Rad bi povedal, da smo v
               naši poslanski skupini Nove Slovenije pri odločanju v državnem zboru podprli že
               takrat vse predloge, ki so izpolnjevali vse pogoje, vključno z izjemami, se pravi
               predlog za lokalne skupnosti nad 2 tisoč prebivalci, vključno tudi s tistimi, ki niso
               ali nimajo zagotovljene tako imenovane primarnega zdravstvenega varstva, kar je
               pravzaprav sedaj tudi predmet presoje ustavnega sodišča. Mi menimo, glede na to, res,
               tudi sam sem nekako sprejel opozorila oziroma to, kar je bilo s strani kolegice iz
               opozicije prej povedano, da smo kot koalicija odločali, sprejemali spremembe zakona o
               lokalni samoupravi, kjer je to tudi med ostalim navedeno. Glede na današnje stanje,
               ki je pravzaprav v načelu proste izbire zdravnika ter privatizacijo zdravstvenega
               sistema ponuja tudi druge rešitve. In ta zadeva, ki jo trenutno ta referendumska
               območja nimajo, sam osebno menim, kot tudi v naši poslanski skupini, da to ne bi
               smela biti ovira, da se referendum tudi na teh območjih izvede. Predvsem s tega
               vidika, glede na to, da smo potrdili v državnem zboru 17 teh referendumskih območih
               oziroma na območja kjer se bodo referendumi izvedli in smo pravzaprav, vsaj mi tako
               menimo, neopravičeno izločili te predloge, ki so danes tukaj pred nami, kjer vsi ti
               predlogi pa izpolnjujejo zraven vseh ostalih kriterijev tudi, razen enega, za
               katerega se ne bom opredelil, tudi 2 tisoč prebivalcev.</p>
            </sp>
            <sp xml:id="SDT4-OZLSIRR-Nujna-007-2006-01-17.sp13">

               <speaker>PREDSEDNIK PAVEL RUPAR:</speaker>

               <p>In še Samo Bevk.</p>
            </sp>
            <sp xml:id="SDT4-OZLSIRR-Nujna-007-2006-01-17.sp14">

               <speaker>SAMO BEVK:</speaker>

               <p>Hvala lepa, gospod predsednik za besedo. Lep pozdrav! 15. decembra je državni zbor
               ugotovil, da niso izpolnjeni pogoji za ustanovitev občine spodnja Idrija in seveda
               posledično ni bil razpisan tudi referendum ali si prebivalci teh štirih krajevnih
               skupnosti sedanje obstoječe občine Idrija želijo svojo občino ali ne. Jaz se v
               nadaljevanju ne bom opredeljeval do drugih predlogov, razen predloga kolega Josipa
               Bajca v zvezi z občino oziroma predlogom za občino Spodnja Idrija, ker druge predloge
               ne poznam natančno,  poleg tega
               pa sem namesto kolegice Brede Pečanove v zadnjem trenutku vskočil na to sejo
               komisije. To je do zdaj, če sem prav informiran, tretji poskus za ustanovitev občine
               Spodnja Idrija, ki ima pravzaprav vse pogoje razen zdravstvenega doma oziroma
               zdravstvene postaje, čeprav obstaja v tej občini tudi opremljena zobozdravstvena
               ordinacija pa tudi zdravnik je že nekaj časa v tem območju tudi delal. To je treba
               opozoriti že na odločbo ustavnega sodišča iz leta 1998, ko je ugotavljalo, da obstoj
               institucije na primer zdravstvenega doma je potrebno šteti zgolj za okoliščino
               relativne narave ne pa za absolutni pogoj. No, zanimivo je tudi to, da je analiza,
               zdaj, upam, da je verodostojna, v to se nisem spuščal, analiza je pokazala, da bi se
               občina celo samofinancirala, se pravi, da bi spadala med 20, 25 občin v Sloveniji, ki
               se samofinancirajo, je tudi gospodarsko izredno močno okolje, saj je tukaj
               korporacija Hidrija. Mislim, da bi bilo korektno, da bi državni zbor ugotovil, da se
               ugotovi, da ustreza pogojem, razen tega relativne narave okrog zdravstvenega doma in
               da se razpiše referendum. Bistveno se mi zdi, da se ljudje na referendumu odločijo,
               kajti do zdaj te priložnosti niso imeli, ali si to občino zares želijo ali ne, ali je
               to zgolj interes iniciativne skupine, ki je predlagala to novo občino. Rad bi, da bi
               se ta zadeva preverila na referendumu, da se teh 3500 ljudi oziroma nekaj manj volivk
               in volivcev opredeli do tega predloga. Seveda pa bi potem v nadaljevanju tudi
               pričakoval, da bi državni zbor takšno voljo tudi spoštoval, se pravi, če ljudje ne bi
               bili za občino, da tej občini ne bi prižgal zelene luči oziroma obratno, kajti v
               preteklosti se je že dogajalo kljub temu, da ljudje niso hoteli občine jo je državni
               zbor uzakonil oziroma ustanovil. Zato plediram v tej smeri, da se razpiše referendum
               tudi za to območje tudi glede na mnenje zakonodajno-pravne službe, ki je benevolentna
               do tega predloga. Hvala lepa.</p>
            </sp>
            <sp xml:id="SDT4-OZLSIRR-Nujna-007-2006-01-17.sp15">

               <speaker>PREDSEDNIK PAVEL RUPAR:</speaker>

               <p>Hvala lepa. Prvi krog razpravljavcev se je izčrpal. Pozdravljam prof. dr. Mira
               Cerarja. V zvezi z mnenjem zakonodajno-pravne službe, dovolite mi pa še sam osebno.
               Jaz se s tem mnenjem ne strinjam, preprosto zato ne, ker je v tem krogu ta državni
               zbor prvič strogo upošteval kriterije zakona za vsako vloženo pobudo posebej in
               osebno ne vidim nobenega smisla, da bi upoštevali dosedanjo prakso, ki je omogočila
               politično opredelitev do posameznih vloženih pobud, torej govorim za leta nazaj in se
               mi ne zdi smiselno, da bi kršili zakone oziroma zakon, ki ga je ta državni zbor sam
               sprejel tudi v prihodnosti, zato menim, da je dobro poslušati razlago zakaj je
               zakonodajno-pravna služba napotila državni zbor k ponovnem pretehtanju, če sem prav
               razumel in zakaj ne bi o tem razsodilo, tako kot v primeru Izlak, ustavno sodišče.
                   Pa bi dal besedo gospodu
               Miru Cerarju. Prosim.</p>
            </sp>
            <sp xml:id="SDT4-OZLSIRR-Nujna-007-2006-01-17.sp16">

               <speaker>DR. MIRO CERAR:</speaker>

               <p>Hvala lepa, gospod predsednik. Spoštovani! Tu sem ta hip samo zato, ker je gospa
               Alenka Ogrinc, ki bi sicer morala to mnenje predstaviti, trenutno na kolegiju
               predsednika, kjer ima tudi pomembno delo. In če bo potrebna še kakšna dodatna
               informacija, bo verjetno primerneje, da potem prosite še njo. Jaz bi pa predstavil to
               mnenje, pri katerem sem tudi kot svetovalec sodeloval, in bi takoj rekel naslednje -
               da pravzaprav pri tem mnenju se mi nismo spuščali v dejanska vprašanja teh predlogov,
               ki so bili vloženi. To je pač stvar, ki jo ocenjuje veliko lažje vlada, tudi
               poslanci, ki so povezani s terenom, in ne nazadnje predvsem odbor. Naša naloga je
               bila tukaj tudi zelo težka, ker smo imeli izjemno kratek rok. Namreč, od včeraj
               popoldne, ko smo prejeli zahtevo za pripravo tega mnenja, do danes, je bilo to zelo
               težko proučiti.</p>
               <p>Vsekakor vztrajamo na tem, da je treba upoštevati ustavo in ustavno sodišče ter
               njegove odločbe, ki iz ustave izhajajo, ki pač opozarja na zelo splošno znano načelo,
               da pri takih presojah, kot so v tem primeru presoje o tem, katera občina izpolnjuje
               neke pogoje, državni zbor ne sme ravnati arbitrarno oziroma diskriminatorno, se
               pravi, da mora enake primere obravnavati enako. To je načelno izhodišče. Zato menimo,
               da je treba to načelo upoštevati. Moram pa nekoliko potolažiti, če smem ta izraz
               uporabiti, gospoda predsednika, tudi morebiti ostale poslance, mi nismo napotili k
               temu, da bi moral državni zbor sprejemati nove odločitve, da bi moral ponovno
               odločati, pač pa smo to možnost dopustili v primeru, če bi se pokazalo, verjetno v
               razpravi že tukaj danes, ki poteka, da dejstva na terenu kažejo, da so bili primeri
               različno upoštevani, čeprav so bili v bistvenih lastnostih enaki. Se pravi, če je
               neko območje, predlagano za občino, izpolnjevalo enake ali bistveno enake pogoje kot
               neko drugo območje, pa je potem bilo eno uvrščeno v odlok, drugo ne, če zadevo
               poenostavim, potem se postavlja vprašanje enakopravnosti oziroma diskriminacije. In v
               tem primeru mislim, da bi bilo pa seveda možno, in ta postopek je možen, da se odbor
               in na predlog odbora državni zbor lahko odločit, da tudi odlok po potrebi dopolni s
               kakšnim od teh območij.</p>
               <p>Sicer pa, če zaključim, nismo podali nobene trditve, da državni zbor je ali ni
               upošteval kriterijev iz zakona. Mi smo samo ugotovili, da pa v primeru, če vi
               ugotovite, da jih ni, potem je mogoča ponovna obravnava tukaj in na državnem zboru in
               je mogoče tudi spremeniti oziroma ustrezno dopolniti odlok. Hvala lepa.</p>
            </sp>
            <sp xml:id="SDT4-OZLSIRR-Nujna-007-2006-01-17.sp17">

               <speaker>PREDSEDNIK PAVEL RUPAR:</speaker>

               <p>Hvala lepa. No, samo toliko v pojasnilo. Torej, državni zbor ni sprejel nobene
               odločitve, ki ne bi bila v skladu z zakonom, torej ni naredil nobene razlike v tistih
               občinah, ki jih je napotil na referendum oziroma dal soglasje k referendumu. In
               pravzaprav od teh vloženih pobud za ustavno presojo ni ene, ki bi navajala neko
               diskriminatorno odločitev. Torej ni primera občine, kjer bi rekli, zdravstvenega doma
               nimajo, pa vendar je državni zbor dovolil z glasovanjem, da se tam referendum izvede.
               Zato je morda pomislek, da bi vendarle sprejeli tak sklep, tudi z navodilom
               zakonodajno-pravne službe, da bi ustavno sodišče vendar presojalo o teh zadevah, ne
               pa državni zbor in ta odbor še enkrat posebej o vseh teh primerih. Samo toliko sem
               želel vaše sodelovanje in se vam zahvaljujem.</p>
               <p>Besedo dajem gospodu Prevcu.</p>
            </sp>
            <sp xml:id="SDT4-OZLSIRR-Nujna-007-2006-01-17.sp18">

               <speaker>MIHAEL PREVC:</speaker>

               <p>Hvala lepa za besedo. Lep pozdrav vsem skupaj! Poglejte, tudi sam sem bil med tistimi
               poslanci, ki smo glasovali za to, da tudi tisti predlogi za ustanovitev novih občin,
               ki nekako niso zadostili pogoju o lokaciji zdravstvenega doma, da se vendarle tudi
               nekako odločajo na referendumu. Ne nazadnje sem bil tudi predlagatelj ene od takšnih
               novonastalih občin. Tako, da
               sem pravzaprav tudi zdaj v tem trenutku nekje mnenja, da bi bilo zelo smiselno o teh
               zadevah vendarle še enkrat razmisliti. Poglejte, prej je bilo nekje nam očitano, imel
               sem celo nek tak občutek, da smo bili v koaliciji neki ujetniki zakona pri teh
               odločitvah zakona o lokalni samoupravi, ki smo ga tudi pred tem sami sprejeli. S tem
               se absolutno ne strinjam. Mislim, da je zakon o lokalni samoupravi, ki govori o
               pogojih za ustanovitev novih občin tudi s strani teh pogojev, kjer je eden od pogojev
               tudi, to se pravi, zdravstveno varstvo oziroma zdravstveni dom. Kljub temu mislim, da
               bi lahko spustili na referendum te občine, ki nimajo, ki dejansko v tem trenutku
               nimajo nekje fizično lociranega tam zdravstvenega doma. Poglejte, jaz mislim, da smo
               mogoče imeli v koaliciji vendarle nekoliko premalo volje, da bi vendarle nekje se
               osredotočili tudi na zakon o zdravstvenem varstvu, pa nenazadnje dobili tudi mnenje
               mogoče ministra za zdravstvo, kajti zakon o zdravstvenem varstvu govori, da lahko več
               občin poskrbi za zdravstveni dom in več občin zgradi zdravstveni dom. In jaz sem
               prepričan, da vsi ti predlogi za novonastale občine imajo za zdravstveno varstvo 100%
               poskrbljeno. Zato se jaz več ali manj strinjam z mnenjem zakonodajno-pravne službe,
               seveda mislim, da kakšnih diskriminatornih zadev absolutno ni bilo, ker so resnično
               padle samo tiste občine, predlog za tiste občine, ki nimajo zdravstvenih domov,
               vendarle pa smatram, da dajmo razmisliti, da bi bilo pametno še enkrat razmisliti o
               tem, da se spremeni odlok v tej smeri, da se tudi tem občinam omogoči referendum.
               Hvala lepa.</p>
            </sp>
            <sp xml:id="SDT4-OZLSIRR-Nujna-007-2006-01-17.sp19">

               <speaker>PREDSEDNIK PAVEL RUPAR:</speaker>

               <p>Cvetka Oražem Zalokar, prosim.</p>
            </sp>
            <sp xml:id="SDT4-OZLSIRR-Nujna-007-2006-01-17.sp20">

               <speaker>CVETKA ZALOKAR ORAŽEM:</speaker>

               <p>Hvala. Jaz se zahvaljujem gospodu Cerarju, da je ostal, ker sem videla, da namerava
               zapustiti. Ker ni slišal moje uvodne razprave, pa bi želela ponoviti nekatere dileme,
               ki se porajajo predvsem zato, ker se v poslanski skupini LDS oziroma tisti, ki smo tu
               nagibamo temu, da bomo postopek tudi še v naprej ignorirali oziroma se ne bomo
               udeleževali glasovanja v zvezi s to zgodbo. Moram pa reči, da tako nenavadnega mnenja
               kot smo ga tokrat dobili na mizo jaz že dolgo časa nisem videla s strani
               zakonodajno-pravne službe in ponavljam, da vidim, da ni vzrok samo v časovni stiski,
               ampak, da tudi če bi bilo časa več ste se znašli v enih dilemah in zato ponovno
               sprašujem dve stvari. Prva je ta, zapisali ste, da državni zbor pri obravnavi
               zadevnih predlogov za ustanovitev novih občin oziroma za spremembo njihovih območij v
               pregledu izpolnjevanja zakonsko določenih pogojev in ravnal tako, da bi v enakih
               primerih odločal enako oziroma bi ob ocenjevanju izpolnjevanja pogojev uporabil enaka
               merila. Če govorimo striktno o vprašanju zdravstvenih postaj, potem po mojem vedenju
               so vsi predlogi, ki so sicer po, še enkrat poudarjam, nemogoči telovadbi  in verjetno probleme povzroča
               tudi nemogoče vodenje tiste seje na katerih se je to dogajalo, kjer so najprej
               nekateri predlogi tudi brez zdravstvenih postaj bili izglasovani, pa kasneje s
               telovadbo pač spremenjeni. Vendar po mojem vedenju tak odlok kot trenutno je na mizi,
               vendarle striktno izpolnjuje te pogoje. Zato ponovno sprašujem ali gre pri tem tudi
               za vprašanje recipročnosti, kar pomeni ali, če je državni zbor leta 1994 in 1998 take
               občine razglasil, bi jih bil dolžan razglasiti v nedogled, kar pomeni, da pravzaprav
               zakona sploh ne rabimo in nikakršnih zakonskih kriterijev, ker bi prvo kršenje zakona
               pomenilo, da pravzaprav jih sploh ni potrebno, ker je prva kršitev povzročila to, da
               pravzaprav nikakršnih kriterijev ni, ker so bili leta 1994 v prvi določitvi občin,
               celo mimo referendumskih volj kršeni. In seveda potem mene taka pravna logika bega,
               res me bega, ker to potem pomeni, da sploh zakona in kriterijev ne rabimo, ker je
               prva zadeva povzročila to. In jaz bi želela ta vaš odgovor ali gre to za ravnanje
               enako v enakih primerih samo za tokratno odločitev, kajti v prejšnjem mandatu leta
               2002 takšnih kršitev ni bilo. Še enkrat opozarjam, takrat je bila ena sama občina
               Šmartno pri Litiji, ki je pa te pogoje izpolnjevala. In v tem smislu se mi zdi to
               mnenje izjemno nenavadno. Bi pa opozorila, bi ste napisali, ne da danes tole
               sprejmemo, ampak v kolikor bi ponovna obravnava v državnem zboru in jaz sprašujem ali
               jih sploh še imamo čas za ponovno obravnavo v državnem zboru pa za ustavitev
               referendumskih postopkov, kjer že 29. je referendum in bi v tem smislu to, izjemno
               bega, takšno mnenje se mi zdi res izjemno nenavadno. Bi pa še enkrat opozorila, še
               enkrat, ker vas ni bilo prej, kaj pa kršitev v zvezi z določitvijo referendumskih
               območij, kjer pa je šel in povozil ta državni zbor, zahteve nekaterih naselij, da se
               referendumska volja ločeno za posamezna naselja mora<gap n="..."/></p>
            </sp>
            <sp xml:id="SDT4-OZLSIRR-Nujna-007-2006-01-17.sp21">

               <speaker>PREDSEDNIK PAVEL RUPAR:</speaker>

               <p>To ni res.</p>
            </sp>
            <sp xml:id="SDT4-OZLSIRR-Nujna-007-2006-01-17.sp22">

               <speaker>CVETKA ZALOKAR ORAŽEM:</speaker>

               <p>To je bilo izglasovano na primeru, mislim da kolege Vilija Trofenika, ki je to
               eksplicitno zahteval za nekatera naselja v občini Ormož in tudi za, mislim da še o
               enih štirih primerih, kjer so bile zahteve, da se za posamezna naselja to, in taki
               amandmaji so bili, pa se je to na državnem zboru povozilo, pa se mi zdi tudi izjemno
               nenavadna kršitev. In na osnovi vašega odgovora se bomo mi tudi odločili, kako bomo
               pristopili, se pa verjetno bo naša poslanska skupina, tako kot že v državnem zboru,
               iz te zgodbe, pri tem ne bomo več sodelovali in mislim pa, da je koalicija res tokrat
               ujetnica sama sebe in svojih pravil, ker verjetno bi kolegi že zdavnaj tiste pogoje
               popravili, tako kot sem že prej rekla, in jih danes ne bi več ovirali.</p>
            </sp>
            <sp xml:id="SDT4-OZLSIRR-Nujna-007-2006-01-17.sp23">

               <speaker>PREDSEDNIK PAVEL RUPAR:</speaker>

               <p>Izvolite, gospod Cerar.</p>
            </sp>
            <sp xml:id="SDT4-OZLSIRR-Nujna-007-2006-01-17.sp24">

               <speaker>DR. MIRO CERAR:</speaker>

               <p>Hvala lepa. Najprej bi samo tole pojasnil, da na prvi strani našega mnenja, zadnji
               odstavek, ste ga pravzaprav povzemali, ko ste rekli, da državni zbor pri obravnavi
               zadevnih predlogov itd., ni ravnal tako, da bi v enakih primerih odločal enaki in
               podobno. To je povzetek iz, kako bi rekel, pobud predlagateljev. Na začetku piše <q>"iz
               vseh navedeni predloženih pobud za začetek postopka izhaja očitek"</q> in to je povzetek
               očitka. To tudi vi niste mogli mogoče. Problem je v tem, ker vsi hitimo, pa nismo bili na to
               pozorni. Se pravi, mi tu samo povzemamo očitek tistih, ki so pač sprožili tudi to
               današnjo sejo, da tako rečem.</p>
               <p>Zdaj seveda vprašanje - vi ste omenili besedo recipročnost, jaz bi to spremenil v
               besedo neke ustaljene prakse -, namreč vprašanje, kako razlagati zakon v različnih
               obdobjih in podobno, jaz bi tako rekel. Princip je ta, da je treba zagotavljati ne
               samo enakost v zakonu, kot rečemo, ampak tudi enakost na podlagi zakona, se pravi,
               pri izvajanju zakona. To je neko splošno načelo, ki ga tudi naša ustavnopravna praksa
               priznava. Se pravi, ko se enkrat sprejme neko razlago zakona, neko tolmačenje v
               praksi, se mora državni organ, ki je sam to prakso sprejel, tega držati tudi vnaprej.
               To še posebej velja za upravne organe, nekoliko bolj relativizirano je za sodne
               organe, za državni zbor je pa seveda situacija specifična, ker je to zakonodajni
               organ. In bi dejal tako, najmanj kar je, je treba vse primere, ki so zdaj v
               obravnavi, v tem mandatu, v tem procesu, ki ga vi zdaj obravnavate, obravnavati po
               enakih praktičnih kriterijih. Seveda, če se je, bom rekel, kot je bilo navedeno -
               zdaj dam to izjavo pogojno -, če bi se ugotovili, da se je zakon v prejšnjem mandatu
               ali kadarkoli v preteklosti, bom rekel, no, bolj nazaj, kršil, da je pravzaprav
               praksa šla mimo zakona, kar je bilo rečeno, če prav razumem, za leto 1994 in naprej,
               potem je to seveda problem, ki pa ga res ne smemo reševati tako, da ne bi zdaj, ko
               pač ugotavljamo, da je bil zakon kršen, zakona dosledno izvajali. Mislim, da državni
               zbor ravnati na ta način. Ne bom rekel, da je to mnenje edino možno, ampak osebno
               menim, lahko tudi skoraj govorim v imenu zakonodajno-pravne službe, da se je treba
               tega držati, še posebej, če je kršitev očitna. Če kršitev ni popolnoma očitna, če je
               mejna, če zadeva ni jasna, v tem primeru se ponavadi zatečemo tudi k trditvi, da
               rečemo, potem pa ostanimo pri dosedanji praksi in spremenimo raje pravni akt za v
               prihodnje.</p>
               <p>Tako da bi rekel, po mojem je imperativ, ki ga morate tu slediti, ta, da pač primere
               danes in tukaj, ki jih imate, obravnavate po enakih merilih.</p>
               <p>Zdaj, kako je s časovnim vidikom. Mi govorimo resda pogojno o možnosti ponovne
               obravnave v državnem zboru. Tega vidika, priznam, nismo zaradi časovne stiske dovolj
               dobro premislili. Ampak domnevam, če vi danes tu obravnavate zadevo že v odboru in če
               je zadeva pred ustavnim sodiščem, se bo v vsakem primeru zgodilo, če bi recimo
               ustavno sodišče ugotovilo, da je nastala kakšna neustavnost, nezakonitost, bo
               verjetno zadevo začasno zadržalo. Jaz si ne predstavljam drugače, kako bi sicer lahko
               ustavno sodišče odločalo. In zato smo verjetno v tej naglici, ki nam je bila tu
               izsiljena, ocenili, da če že pride do ponovne obravnave, morda je možna, na odboru
               vsekakor je, v državnem zboru je pa stvar zdaj ocene rokov, potem bi bilo seveda
               korektno v primeru, če stvari niso bile dobro izpeljane, dopolnjevati odlok.</p>
               <p>No, še zadnja stvar, kar se tiče tistega ločenega ugotavljanja referendumskih
               izidov. Tu zdaj nimam točnih podatkov, ampak govorim po spominu, to je bilo že
               ugotovljeno s strani ustavnega sodišča, da je to možno. To se je že dejansko dogodilo
               in zato torej to je nekaj, kar je mogoče. Mi stojimo na stališču, tudi ko smo o tem
               že diskutirali, da se lahko državni zbor za to odloči, še posebej v utemeljenih
               primerih, kadar nastajajo spori, ki se lahko na podlagi takega ločenega ugotavljanja
               izida glasovanja enostavneje razreši.</p>
               <p>Toliko bi jaz upal in smel zdaj tu povedati. Za kaj več bi pa seveda nujno
               potrebovala pravna služba, sem prepričan, več časa, morda bolj natančna tudi
               vprašanja, morda celo pisno zaprosilo oziroma bi potem tudi predlagal, da gospo
               Alenko Ogrinc počakate, da se konkretneje odzove na stvari. Hvala lepa.</p>
            </sp>
            <sp xml:id="SDT4-OZLSIRR-Nujna-007-2006-01-17.sp25">

               <speaker>PREDSEDNIK PAVEL RUPAR:</speaker>

               <p>Hvala lepa. Gospod Rokavec.</p>
            </sp>
            <sp xml:id="SDT4-OZLSIRR-Nujna-007-2006-01-17.sp26">

               <speaker>FRANCI ROKAVEC:</speaker>

               <p>Hvala za besedo. No, verjetno se bo ugotovilo tudi ozadje takega stališča, ki je pred
               nami. Nekoč, ampak ne bom tega komentiral, je pa do neke mere nedosledno. Namreč, na
               koncu tega prvega stavka zadnjega odstavka se je v tem mnenju zapisalo še en del
               besedila, in to <q>"kot so bila"</q>, da zakonodajalec v teh primerih izpolnjevanja pogojev
               ni uporabil enakih meril, kot so bila uporabljena pri dosedanjem vzpostavljanju
               mreže.  Izrecno je v tem
               mnenju napisano, da zakonodajalec ni uporabil enakih meril. Že v razpravi je bilo
               danes rečeno, da je zakonodajalec tako v letu 2002 kot tudi letos uporabil pri
               kriteriju primarnega zdravstvenega varstva enake kriterije. Pri noveli zakona o
               lokalni samoupravi je tudi določbe 13. člena zakona, ki opredeljuje pogoje in
               kriterije, zakonodajalec na novo določil, tako 13. člen kot tudi 13.a člen. In s tem,
               ko je na novo določil kriterije, je tudi bolj jasno definiral kriterije, po katerih
               se bo zakonodajalec tudi ravnal v tem postopku. Takšna je tudi razlaga, ki jo ima
               vlada v svojem mnenju. In se tudi ne moremo strinjati s tisto ugotovitvijo iz
               razprave, ki je bila podana, da je vlada zniževala kriterije, ki so bili v dosedanjem
               zakonskem okviru. Vlada je zaostrovala kriterije za ustanovitev občin. Kriteriji, ki
               so bili določeni leta 2002, so bili kriteriji, ki so bili določeni na tako imenovanem
               dogovoru določene koalicije, kaj bo tisto ključno merilo pri ustanovitvi novih občin.
               Zakon je bil pa pri opredeljevanju izjem bistveno bolj liberalen, kot je zakon leta
               2006 oziroma 2005. Vendar, kakorkoli že.</p>
               <p>Drugi problem tega mnenja zakonodajno-pravne službe se mi zdi pa v tem, da je vseh
               sedem predlogov spravil v isti koš. Mi moramo vedeti, da imamo v tem predlogu dva
               različna primera. Eno je primer šestih občin, kjer je vprašanje primarnega
               zdravstvenega varstva. Drugo je pa primer pobude za ustanovitev občine Šentjošt, ki
               pa izrecno še dodatno odstopa od izpolnjevanja zakonskih kriterijev. Zato menim, da
               je to mnenje državnega zbora, kakorkoli že, pomanjkljivo, vendar, saj, poslanci se
               boste sami odločili. Menim pa, da verjetno to ni najboljši odgovor ustavnemu
               sodišču.</p>
            </sp>
            <sp xml:id="SDT4-OZLSIRR-Nujna-007-2006-01-17.sp27">

               <speaker>PREDSEDNIK PAVEL RUPAR:</speaker>

               <p>Gospod Cerar.</p>
            </sp>
            <sp xml:id="SDT4-OZLSIRR-Nujna-007-2006-01-17.sp28">

               <speaker>DR. MIRO CERAR:</speaker>

               <p>Hvala lepa. Samo še minuto vam bom vzel. Namreč, res očitno prihaja do nesporazuma.
               Zadnji odstavek na prvi strani ni naše mnenje, to je povzetek očitkov tistih, ki
               zahtevajo postopek za oceno ustavnosti. Naše mnenje sta dejansko samo zadnja dva
               odstavka; na drugi strani naše mnenje šele pride na vrsto. To bi vas prosil, da ste
               samo toliko pozorni. Na prejšnji strani pa povzemamo to, kar so predlagatelji
               navedli. Zato mislim, da tisti prvi očitek seveda ne more biti utemeljen, v kolikor
               je usmerjen na pravno službo. Glede ostalega pa mislim, da sem že vse bistveno
               povedal. Gre samo za to, da se zagotavlja nediskriminacija. In to je pač vaša
               presoja, ob pomoči seveda tudi vlade in tako dalje. Hvala lepa.</p>
            </sp>
            <sp xml:id="SDT4-OZLSIRR-Nujna-007-2006-01-17.sp29">

               <speaker>PREDSEDNIK PAVEL RUPAR:</speaker>

               <p>Torej, samo vprašanje. Glede na to, da nimamo primera diskriminatornega odločanja, in
               smo soglasni, da smo ugotovili, da pravzaprav nismo kršili v nobenem primeru, pomeni,
               da bi podpora vašemu pravnemu mnenju na današnji seji napotila vse vloge direktno na
               ustavno sodišče, o katerih mora odločati. Prosim.</p>
            </sp>
            <sp xml:id="SDT4-OZLSIRR-Nujna-007-2006-01-17.sp30">

               <speaker>DR. MIRO CERAR:</speaker>

               <p>Hvala lepa. Naše mnenje je tokrat nekoliko drugače formulirano. Če vi, skratka,
               sprejmete to stališče, ki ste ga, gospod predsednik, ravnokar formulirali, potem bi
               bilo treba tudi to naše mnenje nekoliko prilagoditi dopisu, s katerim bi šlo na
               ustavno sodišče. Ker tu mi dejansko v tem kratkem času, saj pravim, bolj smo skušali
               pomagati odboru, da bi se odločil, ali bo zadeve ponovno proučeval oziroma če jih bo,
               do česa bo prišel. In če zdaj odbor ugotavlja, da diskriminatorne obravnave ni, potem
               je lahko mnenje odbora oziroma državnega zbora samo to, dva stavka, da
               diskriminatorne obravnave ni,
               morda se to podpre z nekimi dejstvi, ki jih že vlada navaja in tako dalje in tukaj
               mislim, da je stvar končana. Hvala.</p>
            </sp>
            <sp xml:id="SDT4-OZLSIRR-Nujna-007-2006-01-17.sp31">

               <speaker>PREDSEDNIK PAVEL RUPAR:</speaker>

               <p>Jaz mislim, da smo to dolžni narediti tudi za primer Izlak, ker Izlake smo pospremili
               z mnenjem zakonodajno pravne službe na ustavno sodišče in v kolikor bi danes drugače
               odločali, smo naredili diskriminatoren položaj Izlak do teh občin. Tako, da bi jaz
               prosil, če bi lahko, vem, da ni časa, vem da je kakorkoli težko, ampak vseeno mogoče
               preoblikovati mnenje, mnenje v to, torej zakonodajne službe v to smer, da bi ga
               podprl, pa vendar napotili vse te vloge na ustavno sodišče in naj oni odločajo po tem
               o usodi referendumov. <gap n="..."/><stage>/Vmesno govorjenje./</stage><gap n="..."/> Prosim, kar izvoli.</p>
            </sp>
            <sp xml:id="SDT4-OZLSIRR-Nujna-007-2006-01-17.sp32">

               <speaker>FRANCI ROKAVEC:</speaker>

               <p>Da naj bi v tem dodatku se ugotovilo, da ni te bilo diskriminatorne,
               diskriminatornega opredeljevanja do posameznih predlogov, ker samo še nekaj je,
               problem pri teh pobudah je v tem, da je verjetno potrebno je obravnavati tudi vsako
               posebej. Vlada je seveda v odgovoru jasno opredelila odgovor in mnenje k vsaki izmed
               pobud, res da jih je šest med seboj identičnih, precej identičnih. Vse pa res niso,
               tako da je tudi to vprašanje.</p>
            </sp>
            <sp xml:id="SDT4-OZLSIRR-Nujna-007-2006-01-17.sp33">

               <speaker>PREDSEDNIK PAVEL RUPAR:</speaker>

               <p>V redu. Še kolega Trofenik.</p>
            </sp>
            <sp xml:id="SDT4-OZLSIRR-Nujna-007-2006-01-17.sp34">

               <speaker>VILI TROFENIK:</speaker>

               <p>Hvala lepa za besedo. Že najprej bi rad poudaril oziroma povzel, sem izredno vesel,
               čeprav s tem mnenjem nisem zadovoljen, ampak sem zadovoljen z nečim drugim. Z dvema
               jasnima pojasniloma doktor Cerarja. Škoda, da ni bilo teh jasnih opozoril zadnjič, ko
               smo odločali in seveda tudi jasnega opozorila gospoda Rokavca ne, ker nimamo v paketu
               7 ampak imamo 6 plus 1 in ena zadeva je čisto jasna, direktno v nasprotju z zakonom
               glede na kriterij. Vendar osebno mislim, da je to šlamastika, v katero smo padli že
               ne vem kolikokrat pri teh postopkih za ustanavljanje občin in je posledica najprej
               slabega zakona in bom poskušal utemeljiti zakaj je zakon slab in osebno mislim, da je
               vsebinsko le bilo odločanje diskriminatorno. Tisto določilo, ki pogojuje pogoje za
               ustanovitev občine z zdravstveno postajo ali zdravstvenim domom, je tako nedefinirano
               in tako nejasno, če beremo poleg v zakonih o varstvu, da je to nekaj nevzdržnega. Tu
               mi je čez mizo pojasnil gospod Bevk, zato bomo govoril pogojno, da nebi, glejte
               Idrija, spodnja, čeprav jaz nisem zagovornik teh drobljenj, ampak bi morala biti
               šolski primer, da bi lahko ustanovili, ne glede, ker če beremo evropsko listino, je
               temeljni namen lokalne skupnosti, da opravlja čim več pristojnosti za lastni račun.
               Bom prevedel v zelo enostaven jezik. To je edin primer v Sloveniji, ki je to sposoben
               narediti. In tam bi lahko bile, mislim od teh predlogov. To bi morala biti vodila.
               Zakaj bi rezali neki kriteriji? Zdaj baje tam ordinacije, ki imajo to smolo, da v tem
               trenutku zdravnika ni. V take banalnosti in take neumnosti se mi spuščamo. To, kar
               sem diskutiral že večkrat, če bi bilo temeljno vodilo ugotavljati, ali nek predlog
               zagotavlja boljšo kvaliteto lokalne samouprave ali slabšo, to bi moralo temeljno
               vodilo, potem bi lahko prišli do kvalitetnih rešitev. S tem, da je večina, jaz pri
               tem hvala bogu nisem sodeloval, tako kot nikoli in tudi ne bom, odločila z nekim
               kvazi kriterijem zdravstveni dom, kaj pa to pomeni? Tu se  in tudi ne bom, odločila z nekim kvazi kriterijem
               zdravstveni dom. Kaj pa to pomeni? Tu se vsi mešajo, vsi mogoči pojmi. Najprej tisti,
               ki govorite o privatizaciji. Koncesija ali privatna praksa ne pomeni nobene
               privatizacije. To je javno zdravstvo, ki se izvaja na enega izmed načinov. To ni
               privatizacija. S tem, da koncesija na nekem območju, za osnovno zdravstvo ne pomeni
               kompletne skrbi v osnovnem zdravstvu, ne pomeni skrbi ne za tiste, ki zapadejo bom
               tako rekel pod dispanzersko obravnavo, ne pomeni nujne medicinske pomoči in cel kup,
               zato ne tako mešati vseh teh pojmov in je čisto vseeno za neko območje, ali ima tam
               zdravstveno postajo, ali ima nek zdravnik ali zdravnica koncesijo ali nima ne eno ne
               drugo. Nič ni razlike med njimi kar se tiče občanov, če hočete in občank glede
               zagotavljanja osnovnega zdravstvenega varstva. In to je nevzdržno kaj mi upoštevamo,
               kaj smo v zakon zapisali nepremišljeno, to je podobno kot pošta. Kaj pa je od pošte
               odvisno, oprostite, danes v tem smislu. Drugo je seveda izvajanje gospodarskih javnih
               služb. To se nihče ne vpraša v kako situacijo bodo prišli nekateri. Da nebi bi bil
               predolg seveda jaz ne mislim sodelovati pri odločanju, ker tisti, ki so to zakuhali,
               naj prevzamejo odgovornost in seveda zelo poudarjam, se rad slišal tisto opozorilo,
               kar se je v državnem zboru na širokih razpravah v nasprotju ravno vedno utemeljevalo.
               Če so 1994 leta spregledali, imamo zdaj priliko še mi spregledati. Jaz temu pravim,
               če je eden kradel, še lahko vsi drugi krademo. To je danes bilo jasno povedano, da to
               ni sprejemljivo in seveda tako nadaljevanje s temi postopki, brez resnih ocen ali
               strokovnih mnenj seveda ne gre. Če hočem biti pošten, zdaj je vlada končno utemeljila
               vsak predlog, svoje stališče. Je dosledna tistemu, ki se je zgodilo ali kaj je se
               zgodilo v državnem zboru, čeprav je ta kriterij diskutabilen, vendar je za razliko od
               prvotnega predloga, ko vlada nič ni utemeljila in kar še vidim večji problem za
               tiste, ki izpolnjujejo in tiste, ki ne izpolnjujejo. Temeljnega predloga vlada ni
               utemeljila, ker se je izognila tej odgovornosti. Zanimivo zdaj v tem proceduri, ko
               gre za ustavno sodišče pa je utemeljevala svoje stališče. Osnovni predlog ni bil nič
               utemeljen. Ne. Gospod sekretar, ni bil, to smo tistikrat opozarjali, ne izpolnjuje,
               ker je bilo takrat, zelo nerodno bi bilo ugotavljati dejanska stanja in ste se
               izognili temu. In da zaključim, kot je že kolegica povedala, se ne čutim odgovornega
               s situacijo, ki se je zgodila, zakuhala jo je večina in zdaj seveda tudi naj rešuje
               to zadevo. Sem prepričan, da je ta kriterij imaginaren zdravstvenega doma, ker so vsi
               drugi kriteriji, ki so napisani tam pomembnejši ali tudi tisti, ki so nepomembnejši,
               zato mislim, da je vsebinsko vseeno odločanje v končni fazi, hote ali nehote bilo
               diskriminatorno. Hvala.</p>
            </sp>
            <sp xml:id="SDT4-OZLSIRR-Nujna-007-2006-01-17.sp35">

               <speaker>PREDSEDNIK PAVEL RUPAR:</speaker>

               <p>Pojasnilo gospod Rokavec.</p>
            </sp>
            <sp xml:id="SDT4-OZLSIRR-Nujna-007-2006-01-17.sp36">

               <speaker>FRANCI ROKAVEC:</speaker>

               <p>Ker je bilo že tolikokrat povedano o tem, da vlada osnovnega predloga ni utemeljila.
               Ustavno sodišče je pri svojem odločanju seveda uporablja vsa gradiva, ki so bila na
               voljo v tekom posameznega postopka. Vlada je seveda v svoji proceduri za seveda
               odločanje imela utemeljitev za vsak posamezen predlog. V fazi odločanja pa se vlada
               ni poslužila možnosti, da bi seveda prišla kot predlagatelj določenih predlogov in je
               ta postopek resnično prepustila državnemu zboru,  na podlagi določb 14. člena zakona o lokalni samoupravi je
               seveda preverjala katere pogoje posamezen predlog po 13. in 13.a členu zakona o
               lokalni samoupravi izpolnjuje pogoje. In to je tista tabela, ki je bila zraven seveda
               k posameznemu gradivu, ki je seveda rezultat predhodnih obrazložitev k posameznemu
               predlogu. Hvala.</p>
            </sp>
            <sp xml:id="SDT4-OZLSIRR-Nujna-007-2006-01-17.sp37">

               <speaker>GOSPA _________:</speaker>

               <p><gap n="..."/> <stage>/Mikrofon ni vključen./</stage><gap n="..."/> Ali lahko repliko na to temo?</p>
            </sp>
            <sp xml:id="SDT4-OZLSIRR-Nujna-007-2006-01-17.sp38">

               <speaker>PREDSEDNIK PAVEL RUPAR:</speaker>

               <p>Zdaj ali je replika na repliko? <gap n="..."/><stage>/Vmesno govorjenje./</stage><gap n="..."/> Izvoli no, izvoli.</p>
            </sp>
            <sp xml:id="SDT4-OZLSIRR-Nujna-007-2006-01-17.sp39">

               <speaker>CVETKA ZALOKAR ORAŽEM:</speaker>

               <p>Jaz bi še enkrat rada poudarila, da so očitno zelo slabo poslušamo in razumemo. To,
               kar meniva s kolegom Trofenikom o pomanjkanju ustrezne obrazložitve gre na drugo
               točko, ki ste se jo zdajle ponovno izognili. Gre na to, da zakon pravi, da ima občina
               praviloma 5 tisoč prebivalcev in samo izjemoma zaradi kulturnih, zgodovinski,
               maloobmejnih in ne vem kakšnih razlogov 2 tisoč in ni niti pri enem predlogu, vsi pa
               razen Ankarana so pod 5 tisoč, nismo dobili mnenja zakaj je neka občina iks izjema in
               dobiva pozitivno mnenje, ali zaradi kulturnega, zgodovinskega, maloobmejnega,
               sociološkega in ne vem kakšnega razloga. To je tisto, kar vam vseskozi očitamo. Nismo
               postavili in še enkrat poudarjam, ni v zakonu zapisano, da je v Sloveniji lahko
               vsakdo občina do 2 tisoč oziroma nad 2 tisoč prebivalcev. V zakonu je še vedno
               napisano 5 tisoč in izjemoma 2 tisoč in niti ena izjema nima obrazložitve iz katerega
               od teh razlogov v mnenju vlade niti v mnenju državnega zbora tega ni. In to smo mi
               vseskozi opozarjali na tej točki, ne na tisti o kateri zdaj vi govorite, zdravstvena
               postaja, kljukica, šola, kljukica in tako naprej. In še nekaj bi rada replicirala.
               Pravite, da očitek je napisan v tej, v tem mnenju, po mnenju gospoda Cerarja izhaja
               iz vloženih pobud, ne iz mnenja zakonodajno pravne službe. Pobudo so vložili Josip
               Bajec SLS, Anton Kokalj NSi, Marjeta Uhan NSi, Mojca Kucler Nsi, člani koalicije
               torej, ki je vse tole sprejela, sami sebi očitajo, da so kršili enake pogoje. Meni je
               to nenavadno. Skregana logika, skregan svet in tu nikogar drugega, kot člani
               koalicije in sami sebi hočete dokazovati, da ste upoštevali merila, po drugi strani
               pa pravite, da jih niste oziroma da izhaja iz tu očitek, da ni bilo enakovredno
               obravnavano. Jaz res več nič ne razumem.</p>
            </sp>
            <sp xml:id="SDT4-OZLSIRR-Nujna-007-2006-01-17.sp40">

               <speaker>PREDSEDNIK PAVEL RUPAR:</speaker>

               <p>Očitek, da bi kršili zakon, tega ne morete tej koaliciji očitati, mi pa to v
               preteklosti vam lahko. Gospod Kontič.</p>
            </sp>
            <sp xml:id="SDT4-OZLSIRR-Nujna-007-2006-01-17.sp41">

               <speaker>BOJAN KONTIČ:</speaker>

               <p>Hvala lepa gospod predsednik, spoštovane kolegice in kolegi, ostali prisotni. Težava
               je v tem, da so vsa območja, razen Ankarana, kar je že bilo povedano ena velika
               izjema brez izjem in da smo ustanavljali oziroma boste ustanovili občine, ki štejejo
               manj kot 5 tisoč prebivalcev, kar bi naj bil dejansko osnovni pogoj za ustanovitev
               občine. Seveda v tem členu najdemo razlogov za izjeme kolikor hočemo, člen je zapisan
               tako, da če ni obmejna občina je pa kaj drugega in zadeva v tem primeru vsekakor
               stoji. Da se nismo diskriminatorno obnašali pri sprejemanju tega zakona, to verjetno
               oziroma odloka, to verjetno čisto ne drži, ker  če se spomnimo proceduralnih zapletov, ko je eno
               območje bilo občina, dve uri potem pa spet ni bilo občina, dve uri po tistem, je
               vprašanje, kako smo se takrat odločali. Zato smo mi tudi zadevo takrat obstruirali in
               na to opozorili. Vsekakor je pa prav, da zakonska določila spoštujemo, tako kot je v
               zakonu zapisano. Če so pa v zakonu zapisane nepravilnosti ali celo neumnosti, po
               naših ocenah ali po ocenah nekaterih, je pa treba spremeniti zakon, ki določa pogoje
               za ustanovitev občin, to je zakon o lokalni samoupravi.</p>
               <p>Sam sem večkrat poudaril odločitev proti drobljenju sedanjih občin, če ne skozi vse
               obdobje ustanavljanja občin, pa vsaj do takrat, ko še nimamo dvonivojske lokalne
               samouprave, torej ko še nimamo pokrajin, ki bi na eni strani združevale potem te
               manjše občine. Seveda pa hkrati razumem vse te pobudnike, ki so danes tu podpisani,
               kajti verjetno razmišljajo na ta način, zakaj eni lahko, mi pa ne moremo. In oni ne
               gledajo samo za en mesec nazaj, ampak imajo pogled obrnjen kar tja do ustanavljanja
               prvih občin. In ko se primerjajo z že ustanovljenimi občinami, res ne vidijo razloga,
               zakaj sami ne bi imeli teh lokalnih skupnosti.</p>
               <p>Tudi sam bom odločitev, kot sem jo prepustil na seji državnega zbora, tudi tokrat
               prepustil koaliciji, da se sama odloči in najde pot dejansko iz te zagate. S pravnimi
               mnenji, veste, je pa tako - verjetno so zelo odvisna od tega, kdo jih naroči.</p>
            </sp>
            <sp xml:id="SDT4-OZLSIRR-Nujna-007-2006-01-17.sp42">

               <speaker>PREDSEDNIK PAVEL RUPAR:</speaker>

               <p>No, imate slabo prakso. V redu. Glede na to, da ne vidim več nobene želje po
               razpravi<gap n="..."/></p>
            </sp>
            <sp xml:id="SDT4-OZLSIRR-Nujna-007-2006-01-17.sp43">

               <speaker>BOJAN KONTIČ:</speaker>

               <p>Predsednik, samo predlagam, da ste vi predsednik odbora, ne pa komentator<gap n="..."/> <stage>/brez
               mikrofona/</stage>. Vsako izjavo, ki jo kdo ima, vi komentirate na koncu. Prijavite se k
               besedi in potem razpravljajte.</p>
            </sp>
            <sp xml:id="SDT4-OZLSIRR-Nujna-007-2006-01-17.sp44">

               <speaker>PREDSEDNIK PAVEL RUPAR:</speaker>

               <p>Gospod Kontič, približno tako se prijavljam k besedi kot vi zdajle. Ampak glede na
               to, da vodim ta odbor, si to pravico, tako kot vsak predsednik odbora, enostavno
               pridržujem. Tako.</p>
               <p>V redu, zaključujemo razpravo in prehajamo na obravnavo oziroma na glasovanje,
               odločanje o sklepu.</p>
               <p>Za hipec bi počakali še gospo Ogrinčevo za del, kjer je gospod Miro Cerar ugotovil,
               da bi bilo potrebno oziroma vredno dopolniti mnenje zakonodajno-pravne službe.
               Vsekakor pa lahko ugotovimo, vsaj glede na zadnji odstavek tega mnenja lahko povem,
               da smo ugotovili, da torej nimamo primera, ki bi ga lahko navedli kot diskriminatorno
               odločitev državnega zbora. Če pa ta primer je, pa prosim, ga povejte, da ne bi potem
               kasneje segali v besedo.</p>
               <p>Sklep je pa napisan takole: Odbor za lokalno samoupravo in regionalni razvoj se
               strinja z mnenjem zakonodajno-pravne službe k pobudam Josipa Bajca, Antona Kokalja,
               Marjete Uhan in Mojce Kucler Dolinar, vsi poslanci državnega zbora, ter pobudam
               občinskega sveta občine Mozirje in Jožeta Antoniča, župana občine Bled, za začetek
               postopka za oceno oceno
               ustavnosti in zakonitosti po 4., 9., 10., 11., 12., 14. in 15. členu točke sklepa
               državnega zbora o ugotovitvi, da posamezna območja ne izpolnjujejo pogojev za
               ustanovitev občin oziroma za spremembo njenega območja z dne 15.12.2005 in odloka o
               razpisu referenduma in določitvi referendumskih območjih za ustanovitev občin ter za
               določitev oziroma spremembo njihovih območjih objavljeno v uradnem listu. Torej, s
               tem sklepom, če bi seveda sprejeli, lahko me pa vsi ostali popravite, če slučajno
               drugače razmišljam. V primeru odločitve za vse te pobude prenašamo na odločitev
               ustavnega sodišča. Če sem jaz prav razumel sklep. S tem, da je pa treba zadnji
               odstavek zakonodajno-pravne službe potem spremeniti. Torej, v predzadnjem odstavku
               imamo napisano, da je nedopustno različno obravnavanje objektivno enakih situacij.
               Državni zbor je zdaj, torej ta odbor je ugotovil, da to je seveda res, ampak da nismo
               odločali diskriminatorno oziroma v enakih situacijah različno. Torej, bo
               zakonodajno-pravna služba to popravila.</p>
            </sp>
            <sp xml:id="SDT4-OZLSIRR-Nujna-007-2006-01-17.sp45">

               <speaker>HELENA OGRINC:</speaker>

               <p>Skratka, gre za ugotovitev <gap n="..."/><stage>/nerazumljivo./</stage><gap n="..."/></p>
            </sp>
            <sp xml:id="SDT4-OZLSIRR-Nujna-007-2006-01-17.sp46">

               <speaker>PREDSEDNIK PAVEL RUPAR:</speaker>

               <p>Zato menimo, da bi v zvezi z vsemi podanimi pobudami, navedbami ponudnikov kazalo
               ponovno pretehtati, torej tudi to ne bo potrebno. V kolikor bi bila ponovna
               obravnava, torej te ponovne obravnave tudi ne bo, zato lahko ugotovimo, da odbor za
               lokalno samoupravo ne podpira mnenja v tej obliki.</p>
            </sp>
            <sp xml:id="SDT4-OZLSIRR-Nujna-007-2006-01-17.sp47">

               <speaker>HELENA OGRINC:</speaker>

               <p>Če dovolite, gospod predsednik. Torej, naše mnenje je zgolj s pravnega vidika
               podano. Ključna vprašanja tukaj so pa dejanske narave, vsebinska vprašanja in kako je
               bilo ocenjeno tako s strani vlade tako kot potem v celotni razpravi v državnem zboru,
               na odboru, na zboru seveda v to se pa mi ne moremo spuščati, to so vsebinska
               vprašanja. Tako, da v kolikor je ocena, da se ni postopalo tako kot običajno in v
               nekih primerih je ustavno sodišče opozorilo, da se je treba izogibati, da bi v
               podobnih ali enakih situacijah različno odločali oziroma uporabili različne
               kriterije, torej v kolikor situacija ni bila takšna, potem je treba pripraviti
               odgovor, ki bo šel v smeri utemeljevanja ustrezne odločitve državnega zbora in potem
               bo prepuščeno odločitvi ustavnemu sodišču. Hvala lepa.</p>
            </sp>
            <sp xml:id="SDT4-OZLSIRR-Nujna-007-2006-01-17.sp48">

               <speaker>PREDSEDNIK PAVEL RUPAR:</speaker>

               <p>Gospod Rokavec, prosim.</p>
            </sp>
            <sp xml:id="SDT4-OZLSIRR-Nujna-007-2006-01-17.sp49">

               <speaker>FRANCI ROKAVEC:</speaker>

               <p>Jaz se res zadnjič oglašam, samo ne razumem nekaj zakaj v tem mnenju se ugotavlja
               nekaj česar dejansko sploh ni bilo. V mnenju, ki je pa bilo v petek pred tem odborom,
               v katerem bi mogoče imel jaz kaj več pomislekov osebno, pa se je zakonodajno-pravna
               služba odločila, ne vem.
               </p>
            </sp>
            <sp xml:id="SDT4-OZLSIRR-Nujna-007-2006-01-17.sp50">

               <speaker>PREDSEDNIK PAVEL RUPAR:</speaker>

               <p>Ali bi bilo smotrno prekiniti sejo, pa počakati na drugo mnenje zakonodajno-pravne
               službe in potem o tem odločati v sklepu, vas sprašujem gospa Ogrinčeva.</p>
            </sp>
            <sp xml:id="SDT4-OZLSIRR-Nujna-007-2006-01-17.sp51">

               <speaker>HELENA OGRINC:</speaker>

               <p>Ja, če <gap n="..."/> Torej menim takole. Torej, sedaj ne vem, verjetno že očitno ni bilo dobro
               razumljeno naše mnenje. Res je zelo načelno, mnenje smo podali. To kar se tiče
               ugotovitev kaj ni bilo ustrezno v postopku, to ni ugotovitev zakonodajno-pravne
               službe.</p>
            </sp>
            <sp xml:id="SDT4-OZLSIRR-Nujna-007-2006-01-17.sp52">

               <speaker>PREDSEDNIK PAVEL RUPAR:</speaker>

               <p>To smo že ugotovili ja.</p>
            </sp>
            <sp xml:id="SDT4-OZLSIRR-Nujna-007-2006-01-17.sp53">

               <speaker>HELENA OGRNC:</speaker>

               <p>To je ugotovitev pobudnikov. Treba je v mnenju zapisati, v čem <gap n="..."/> zaključevanje,
               naše zaključevanje, naše videnje je seveda v tem predzadnjem in zadnjem odstavku, v
               kolikor bi bilo tako kot izhaja iz vseh navedb v pobudah, potem vidimo takšno
               izpeljavo, potem ne bi bilo potrebno niti, da ustavno sodišče odloča, ampak bi
               državni zbor lahko rešil situacijo sam.</p>
            </sp>
            <sp xml:id="SDT4-OZLSIRR-Nujna-007-2006-01-17.sp54">

               <speaker>PREDSEDNIK PAVEL RUPAR:</speaker>

               <p>Samo sedaj smo ugotovili, da to<gap n="..."/></p>
            </sp>
            <sp xml:id="SDT4-OZLSIRR-Nujna-007-2006-01-17.sp55">

               <speaker>HELENA OGRINC:</speaker>

               <p>V kolikor pa je ocena, da temu ni tako, potem je treba pa nekoliko natančneje
               navesti, zakaj je bila odločitev ustrezna. Zakaj je državni zbor ocenjeval, v teh
               primerih, ki so izpostavljeni, da dejansko niso podani pogoji. to je treba utemeljiti
               in potem odgovoriti v tem smislu ustavnemu sodišču. Hvala.</p>
            </sp>
            <sp xml:id="SDT4-OZLSIRR-Nujna-007-2006-01-17.sp56">

               <speaker>PREDSEDNIK PAVEL RUPAR:</speaker>

               <p>Gospod Trofenik.</p>
            </sp>
            <sp xml:id="SDT4-OZLSIRR-Nujna-007-2006-01-17.sp57">

               <speaker>VILI TROFENIK:</speaker>

               <p>Hvala za besedo. Najprej bi podprl ugotovitev državnega sekretarja. Jaz tudi tako
               mislim, da smo od petka do torka doživeli evolucijo mnenj. Na drugi strani še nisem
               videl te prakse, oprostite, v tej hiši, da bi naročali mnenje, da ga bomo lahko
               sprejeli. Mnenje smo sprejeli ali pa ga nismo. Sedaj pa je prišlo do postopka
               naročanja, tako da bomo ga lahko sprejeli v celem in se kaže, da z vsakim korakom, ki
               ga napravimo, se pogrezamo, ne bom rekel v kaj še, bolj globoko. Ne poznam primera v
               teh letih, da bi naročali, da bi spreminjali mnenje. Mnenje je strokovni izdelek, ki
               ga je stroka izdelala, politika je lahko z njim zadovoljna, manj zadovoljna ali pa
               nezadovoljna, ne pa, da se spreminja tako, da bo politika zadovoljna z mnenjem.</p>
               <p>Drugič pa. Saj nas ustavno sodišče ne sprašuje ali naj nadaljuje postopek ali ne. To
               je njihov posel. Sedaj pa izgleda tako, kot da bi mi tukaj bili kretničarji na
               železnici, pa bomo usmerili vagon na smer, da ne bo ustavno sodišče odločalo. To ni
               naša pristojnost. Hvala.</p>
            </sp>
            <sp xml:id="SDT4-OZLSIRR-Nujna-007-2006-01-17.sp58">

               <speaker>PREDSEDNIK PAVEL RUPAR:</speaker>

               <p>Sedaj pa povem Kontiču, da bom repliciral, če moram to edino v tem državnem zboru
               početi. Torej na vsak<gap n="..."/> Ne, tako se v praksi ne vodi. V vsakem primeru težimo k
               temu, da bi naredili tak sklep, da bi ustavno sodišče odločalo o teh sedmih pobudah.
               Za to gre. Trofenik ne, da bi naročil sedaj mnenja, ampak iščem enostavno rešitev, da
               bi to možnost tem vlagateljev dali. V primeru, če bomo, sklepa negativni, negativno
               oziroma negativno odločitev o tem mnenju zakonodajno-pravne službo bo pa potrebno
               sejo prekiniti, bomo napisali nov sklep, novo mnenje tako, da bomo zopet dali
               možnost, da  vendarle gre za
               ustavno sodišče. Če že iščem, pa samo možnost, da bi to naredili v čim krajšem času
               sedaj<gap n="..."/></p>
            </sp>
            <sp xml:id="SDT4-OZLSIRR-Nujna-007-2006-01-17.sp59">

               <speaker>VILI TROFENIK:</speaker>

               <p>Z odmori, brez odmorov ali kakorkoli. In vplivamo ali bo ustavno sodišče odločalo
               ali ne. Mogoče bi bilo več pozornosti treba tudi glede mnenja, da s tem mnenje ni
               možno pokriti, sedem primerov. Da so primeri šest plus ena. S tem se pa nihče ne
               ukvarja. Hvala.</p>
            </sp>
            <sp xml:id="SDT4-OZLSIRR-Nujna-007-2006-01-17.sp60">

               <speaker>FRANCI ERJAVEC:</speaker>

               <p>Na ta opozorila je verjetno, ne vem, točno mogoče sem že malo pozabil poslovnik
               državnega zbora, se opravičujem, ampak verjetno je res težko en izdelek
               zakonodajno-pravne službe popravljati, verjetno bi bila pot v tem smislu, da ali
               odbor sprejme to stališče ali ga zavrne, lahko pa seveda oblikuje svoje stališče k
               tem obravnavanemu mnenju.</p>
            </sp>
            <sp xml:id="SDT4-OZLSIRR-Nujna-007-2006-01-17.sp61">

               <speaker>PREDSEDNIK PAVEL RUPAR:</speaker>

               <p>Ja.</p>
            </sp>
            <sp xml:id="SDT4-OZLSIRR-Nujna-007-2006-01-17.sp62">

               <speaker>SAMO BEVK:</speaker>

               <p>Hvala lepa. Tudi meni se zdi malo čudno, da bi morali prilagajati mnenje
               zakonodajno-pravne službe neki odločitvi. To me spominja na eno zadevo, ko so
               ocenjevali vrednost nepremičnine in sta prišla naročnik in izvedenec inženir do
               objekta in je potem naročnik, tudi lokalni funkcionar, vprašal tega inženirja koliko
               pa misliš, da je vredna ta stavba. Inženir je potem rekel, ja, toliko kolikor bi boš
               povedal.</p>
            </sp>
            <sp xml:id="SDT4-OZLSIRR-Nujna-007-2006-01-17.sp63">

               <speaker>PREDSEDNIK PAVEL RUPAR:</speaker>

               <p>Ena rešitev je, torej, da odbor sprejme sklep, da v dosedanjem postopku ni ravnal
               različno do posameznih primerov, ter da podpira mnenje vlade v teh primerih. In potem
               imamo zadevo rešeno, ker je tudi mnenje vlade na ustavno sodišče. V redu? Torej,
               zaključujem razpravo. Na glasovanje dajem naslednji sklep: Odbor za lokalno
               samoupravo in regionalni razvoj <gap n="..."/><stage>/Medsebojno dogovarjanje./</stage> Glasovali bomo o dveh
               sklepih. Še enkrat povem, drug sklep: Odbor za lokalno samoupravi in regionalni
               razvoj ugotavlja, da v dosedanjih postopkih v vseh vloženih pobudah za ustanovitev
               občin ni ravnal diskriminatorno, ter da podpira mnenje vlade k vloženim pobudam za
               oceno ustavnosti in zakonitosti. O prvem sklepu pa bomo glasovali. Torej, ta sklep
               sem že prebral. V kolikor ta sklep sprejmemo, potem je drug sklep nesmiseln, zato
               moramo tega najprej zavrniti. Ali lahko glasujemo o sklepu, ali ga še enkrat
               preberem? <gap n="..."/><stage>/Oglašanje iz klopi./</stage> Mogoče se vam zdi vse res bedasto. Mislim, da če
               ne mislite glasovati bi bilo dobro, da bi napovedno obstrukcijo kar takoj naredili.
               Glasujemo. Izvolite.</p>
            </sp>
            <sp xml:id="SDT4-OZLSIRR-Nujna-007-2006-01-17.sp64">

               <speaker>GOSPOD ______:</speaker>

               <p>Hvala, predsednik za besedo. Kljub temu predlogu nekako razmišljam, poglejte,
               zakonodajno-pravna služba je podala mnenje, in sicer v zadnjem odstavku nam nalaga,
               da naj se odločimo o tem, ali damo še enkrat proceduro v državnem, tako je zapisano,
               v državni zbor ali ne. Jaz smatram, da bi bilo prav, da o tem glasujemo, če ne pa gre
               vse skupaj na ustavno sodišče. Tako je moje razmišljanje. Morda ni najboljše, ampak
               če pogledamo mi mnenje zakonodajno-pravne službe je to zapisano v tem zadnjem
               odstavku. Ampak v vsakem primeru pa gredo predlogi na odločanje na ustavno sodišče,
               ker je tudi v končni fazi pravilno, če še enkrat ne bomo odločali na državnem zboru.
                  
               </p>
            </sp>
            <sp xml:id="SDT4-OZLSIRR-Nujna-007-2006-01-17.sp65">

               <speaker>PREDSEDNIK PAVEL RUPAR:</speaker>

               <p>V kolikor bi podprli to mnenje, potem bi državni zbor še enkrat moral imeti izredno
               sejo in še enkrat ugotavljati. Imate čas? Glasujemo. Jaz sklepa ne bom še enkrat
               bral, imamo zapisanega v gradivu, zato o njem lahko odločamo. Še enkrat ga bom
               prebral: <q>"Odbor za lokalno samoupravo in regionalni razvoj se strinja z mnenjem
               zakonodajno-pravne službe k podanim pobudam Josipa Bajc itd.."</q> Ta sklep imate zapisan
               v gradivu, o tem odločamo.</p>
               <p>Kdo je za ta sklep? <stage>(Nihče.)</stage> Kdo je proti? <stage>(6 članov.)</stage></p>
               <p>Ugotavljam, da sklep ni sprejet.</p>
               <p>Sedaj glasujemo o sklepu odbora. A ga še enkrat skušam ponoviti? <q>"Odbor za lokalno
               samoupravo in regionalni razvoj v dosedanjem postopku ni ustanavljanja občin, ni
               odločal diskriminatorno, arbitrarno in podpira mnenje vlade k posameznim pobudam za
               oceno ustavnosti in zakonitosti."</q></p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>S tem zaključujem 7. nujno sejo in se vsem za sodelovanje zahvaljujem.</p>
               <stage type="time">(Seja je bila končana 17. januarja 2006 ob 13.30 uri.)</stage>
            </sp>
         </div>
      </body>
   </text>
</TEI>