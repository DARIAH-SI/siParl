<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-Skupna-2006-07-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT4-Skupna-2006-07-05.OZZEU">86207824DC3EEDA3C125719A003CFC9A</idno>
               <idno type="custom"
                     subtype="session"
                     corresp="#SDT4-Skupna-2006-07-05.OZZP">6E11E8B72461FD42C125719B002BF157</idno>
               <idno type="custom" subtype="day" corresp="#SDT4-Skupna-2006-07-05.OZZEU">2B2BE21BFA607777C12571A200436076</idno>
               <idno type="custom" subtype="day" corresp="#SDT4-Skupna-2006-07-05.OZZP">0976C697D9900668C12571A200433CDB</idno>
               <idno type="URI" corresp="#SDT4-Skupna-2006-07-05.OZZEU">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=2B2BE21BFA607777C12571A200436076</idno>
               <idno type="URI" corresp="#SDT4-Skupna-2006-07-05.OZZP">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=0976C697D9900668C12571A200433CDB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-Skupna-2006-07-05.OZZEU" n="055">
               <name>Redna</name>
               <date when="2006-07-05"/>
            </setting>
            <setting who="#SDT4-Skupna-2006-07-05.OZZP" n="045">
               <name>Nujna</name>
               <date when="2006-07-05"/>
            </setting>
         </settingDesc>
         <particDesc>
            <listOrg>
               <org xml:id="SDT4-Skupna-2006-07-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-Skupna-2006-07-05.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                     <org xml:id="SDT4-Skupna-2006-07-05.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZADEVE EVROPSKE UNIJE</stage>
            <stage type="session">55. seja</stage>
            <stage type="date">(5. julij 2006)</stage>
            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session"> 45. nujna seja</stage>
            <stage type="date">(5. julij 2006)</stage>
            <stage type="chairman">Sejo sta vodila Anton Kokalj, predsednik odbora za zadeve Evropske unije in Jožef
            Jerovšek, predsednik odbora za zunanjo politiko.</stage>
            <stage type="time">Seja se je pričela ob 11.03 uri.</stage>


            <sp xml:id="SDT4-Skupna-2006-07-05.sp1">

               <speaker>PREDSEDNIK ANTON KOKALJ:</speaker>

               <p>Pričenjam 55. redno sejo odbora za zadeve Evropske unije, ki bo potekala skupaj z
               odborom za zunanjo politiko in navzočnosti cenjenih gostov, ki jih lepo pozdravljam.
               Posebej predstavnico oziroma veleposlanico Republike Finske v Republiki Sloveniji,
               njeno ekscelenco, gospo Birgitto Cecilio Mario Stenius-Mladenov. Predstavnika
               veleposlaništva Republike Avstrije v Republiki Slovenije dr. Haralda Stranzla, vodja
               predstavništva Evropske komisije v Republiki Sloveniji, gospod Mihaelo Zupančič,
               predstavnika vlade, državnega sekretarja gospoda Lenarčiča, predstavnika državnega
               sveta, vse poslanke in poslance, in vse ostale goste, ter seveda tudi predstavnike
               medijev. Obveščam vas, da so zadržani in se seje ne morejo udeležiti naslednji člani
               odbora: Franc <stage>(Feri)</stage> Horvat, mag. Milan M. Cvikl, ter Bogdan Barovič.</p>
               <p>In prehajam formalno, kar na določitev dnevnega reda. S sklicem seje, dne 28.6. ste
               prejeli predlog dnevnega reda seje odbora. Ker do pričetka seje nisem prejel
               predlogov za razširitev dnevnega reda oziroma za umik, katere od predlaganih točk z
               dnevnega reda, je določen dnevni red, kot je bil predlagana s sklicem in sicer
               predstavitev prioritet predsedovanja Republike Finske Evropski uniji v času od 1.
               julija do 31. decembra 2006. Gradivo za današnjo sejo ste prejeli s sklicem. Člani
               odbora za zadeve Evropske unije, ste poleg koledarja finskega predsedovanja, pozneje
               prejeli tudi kratek povzetek delovanja finskega odbora za zadeve Evropske unije. Kot
               rečeno, vse prisotne lepo pozdravljam. Dovolite najprej nekaj tehničnih podrobnosti
               za današnjo sejo. Zagotovljeno je prevajanje in tehnični pripomoček za power point
               prezentacijo. Glede samega poteka, pa naslednje. Najprej bo odprl sejo tudi
               predsednik odbora za zunanjo politiko, gospod Jožef Jerovšek, nato pa bomo
               nadaljevali s pogovorom. Prosim, gospod Jerovšek.</p>
            </sp>
            <sp xml:id="SDT4-Skupna-2006-07-05.sp2">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Tudi v mojem imenu lep pozdrav ob pričetku 45. nujne seje odbora za
               zunanjo politiko, ki poteka skupaj z odborom za zadeve Evropske unije. Tudi naš odbor
               je sklepčen, moram pa omeniti, da imamo tri nadomeščanja; Franca Pukšiča zamenjuje
               gospod Grill, Mira Petka gospod Horvat in poslanca Aurelia Jurija gospa Potrata.</p>
               <p>Obveščam vas, da so na sejo povabljeni predstavniki vlade Republike Slovenije,
               predstavniki Republike Slovenije, slovenski poslanci v evropskem parlamentu in
               predstavnik državnega sveta. Tudi sam bi z velikim zadovoljstvom v imenu odbora za
               zunanjo politiko in v svojem imenu posebej pozdravil veleposlanico Republike Finske
               Republike Slovenije, njeno ekscelenco gospo Birgitto Cecilio Mario Stenius-Mladenov,
               namestnika veleposlanika Republike Avstrije Republike Slovenije, gospoda dr. Haralda
               Stranzla in vodjo predstavništva evropske komisije v Republiki Sloveniji gospo
               Mihaelo Zupančič in pozdravljam tudi državnega sekretarja gospoda Lenarčiča, vse
               ostale vabljene goste in seveda predstavnike medijev.</p>
               <p>Tudi naš odbor mora formalno določiti dnevni red. Torej, prehajam na določitev
               dnevnega reda seje odbora za zunanjo politiko. Ker do začetka seje nisem prejel
               predlogov za razširitev dnevnega reda o zadevah za umik točke, je dnevni red določen
               in torej, so vsi pogoji, da preidemo na 1. točko oziroma vi ste se dogovarjali...
               Izvolite.</p>
            </sp>
            <sp xml:id="SDT4-Skupna-2006-07-05.sp3">

               <speaker>PREDSEDNIK ANTON KOKALJ:</speaker>

               <p>Preden preidemo na glavno vsebino, to je predstavitev finskega predsedovanja, bi dal
               besedo na kratko predstavniku veleposlaništva Republike Slovenije Avstrije v
               Republiki Sloveniji, gospodu dr. Haraldu Stranzlu<stage>(?)</stage>, da na kratko predstavi
               zaključke avstrijskega predsedovanja, potem pa bi prešli na predstavitev finskega
               predsedovanja. Prosim.</p>
            </sp>
            <sp xml:id="SDT4-Skupna-2006-07-05.sp4">

               <speaker>DR. HARALD STRANZEL:</speaker>

               <p>Najlepša hvala, gospod Jerovšek, Kokalj, cenjenji člani parlamenta, ambasadorji.
               Najlepša hvala za to priložnost, da povzamem naše predsedovanje.</p>
               <p>Naše predsedovanje je že končano, zdaj je na vrsti Finska. V zadnjih šestih mesecih
               smo skušali predstaviti, okrepiti in izpeljati vse napore v smeri nadaljnjega
               projekta Evropske unije in konkretni napredek je bil dosežen. Naj omenim nekaj
               glavnih dosežkov, kot jih mi in evropski partnerji vidimo.</p>
               <p>Prvo evropski proračun, kjer smo se z evropskim parlamentom dogovorili za
               perspektivo finančno za leto 2007 do 2013 - kar je bilo pomembno za Slovenijo, da
               bomo lahko začeli črpati evropska sredstva.</p>
               <p>Drugo je dogovor o direktivi o storitvah. Gre za najbolj sporen projekt,
               zakonodajni, v zadnjih petih letih, kajti to gre za liberalizacijo storitev znotraj
               EU, kjer smo želeli zadovoljiti vse strani. Reakcije na to so bile v Sloveniji
               pozitivne. <stage type="mag"/> <stage>(nadaljevanje)</stage> Tretje, razgovori
               okoli ustavne pogodbe. Sprejeli smo program, kako bomo nadaljevali z določenimi
               datumi, to je leto 2008, ko bo potrebna dokončna odločitev o evropski ustavi in to je
               leto, ko bosta Slovenija in Francija predsedovali Evropski uniji.</p>
               <p>Naslednja točka je širitev. Začeli smo učinkovita pogajanja za pristopanje s Hrvaško
               in s Turčijo in prva poglavja z njimi smo že zaključili. Peta točka, zahodni Balkan,
               potrditev evropskih načrtov za Bosno in Hercegovino, Albanijo in Makedonijo. To smo
               sklepali v okviru splošne utrujenosti Evrope. V Tirani smo 12. junija sklenili
               določen dogovor, kjer je Slovenija igrala pomembno vlogo, vlogo, torej nekoga, ki
               skuša ohraniti odprta vrata za zahodni Balkan. Naslednja točka je evropska energetska
               politika, kjer želimo vzpostaviti enotno politiko, glede dobave energije in to bo
               vsebina naslednjega partnerskega dogovora z Rusijo, da ne bo prišlo do podobne
               situacije, kot je bila začetkom leta. Naslednja točka je bil dogovor o
               transparentnosti naslednjih srečanjih sveta, ki bodo temeljili na soodločanju, torej
               njihove odločitve bodo temeljile na soodločanju in bodo javne. Gre za pogovarjanje in
               dogovore z južno Ameriko in z drugimi državami, kjer Evropska unija deluje kot
               država, ki je odgovorna za globalno situacijo. V juniju je bilo določeno, da bo
               Slovenija 13. država, ki bo sprejela evro 1. januarja 2007. To je bilo na kratko,
               povzetek našega dela v času predsedovanja. To nam je uspelo doseči z našimi partnerji
               in institucijami. Rad bi se zahvalil Finski za odlično sodelovanje, tudi za
               organizacijo prejšnji teden prenosa predsedovanja. In želim našim finskim naslednikom
               uspešno delo. In Sloveniji želim uspešno predsedovanje leta 2008, ko bo zelo ključen
               trenutek v zgodovini. Hvala za pozornost.</p>
            </sp>
            <sp xml:id="SDT4-Skupna-2006-07-05.sp5">

               <speaker>PREDSEDNIK ANTON KOKALJ:</speaker>

               <p>Hvala lepa. Sedaj pa dajem besedo veleposlanici Republike Finske v Republiki
               Sloveniji, njeni ekscelenci gospe Birgitti Cecilio Mario Stenius-Mladenov, da nam
               predstavi to, kar se je že začelo, finsko predsedovanje. Prosim.</p>
            </sp>
            <sp xml:id="SDT4-Skupna-2006-07-05.sp6">

               <speaker>BIRGITTA CECILIA MARIA STENIUS-MLADENOV:</speaker>

               <p>Hvala gospod Kokalj, hvala predsednik Jerovšek, da nam dajete to priložnost, da lahko
               predstavimo program našega predsedovanja, s katerim smo pravkar začeli. <stage type="mag"/> <stage>(nadaljevanje)</stage> Najprej bi vas želela obvestiti, da
               sedaj, ko govorimo, pravkar naš ministrski predsednik v evropskem parlamentu tudi
               predstavlja glavne prioritete našega programa in imamo tudi kopje njegovega govora,
               kasneje jih lahko tudi razdelimo med vas.</p>
               <p>Za naše predsedovanje smo pripravili predstavitev v Power pointu za različne namene
               in bom na kratko s pomočjo predstavitve v Power pointu, za katerega mislim, da je
               dober način in jasnejši za takšne namene. Nekaj prosojnic je bolj splošnih in bom šla
               na hitro skozi njih, kako smo organizirali delo. To zadeva vsa predsedstva. Morda je
               za tiste bolj zanimivo za tiste, ki niso ne vem kako seznanjeni s tem kako deluje EU,
               torej evropski svet, svet ministrov in stalni odbori predstavnikov. Splošne smernice
               predsedovanja so naslednje. Kako nameravamo delati, to še niso prioritete, ampak
               načini našega dela, torej kakšne načine bomo uporabili pri svojem delu. Poudarili smo
               zlasti tri načela koherentnost, učinkovitost in transparentnost. In mislim, da so ta
               načela bistvena in želimo s tem poudariti tudi širši javnosti kateri so ti glavni
               principi. Tudi v okviru konkretnih aktivnosti, ki jih bomo izvajali. Proces
               sprejemanja odločitev želimo narediti čim bolj učinkovit in hitrejši pri obravnavanju
               različnih predlogov in zakonskih aktov, ki jih dobimo na mizo. S finskega stališča
               smo že tradicionalno močni podporniki evropskih institucij, komisije, parlamenta in
               tudi to bi želeli poudariti tudi med našim predsedovanjem. Torej, da gre tu za
               partnerstvo na tem področju. Skratka, moramo biti v enakopravnem položaju z
               institucijami in da moramo tudi sami dajati, ne samo sprejemati. Na Finskem smo
               določili štiri prioritetna področja, in sicer bodočnost Evrope, povečanje
               konkurenčnosti, zlasti na področju pravosodja in notranjih zadev in tudi zunanjih
               odnosov. Torej, to so štiri glavna prioritetna področja. Nato še nekatera druga v
               okviru teh glavnih vprašanj, ki smo jih navedli in ki so tudi prikazana na tej
               prosojnici. Zadnja štiri, in sicer podnebne spremembe, odnosi z Rusijo, zahodni
               Balkan in širitev EU, to je tudi del delovanja zunanjih odnosov, zunanje politike.
               Prihodnost Evrope ima dve dimenziji. <stage type="mag"/>
               <stage>(nadaljevanje)</stage> Sedaj bom vsako od njih posebej predstavila.</p>
               <p>Torej, ustavna pogodba, kot smo že slišali, je bila obravnavana na junijskem svetu.
               O tem se moramo konkretno pogovarjati in v času nemškega predsedovanja priti do nekih
               odločitev. Ne bomo samo čakali, ampak pripravljeni smo za to, da potekajo te razprave
               bilateralno na različnih nivojih in na različnih skupnih sestankih, da bomo videli
               kakšna so stališča držav članic glede tega. Obravnavali oziroma delovali bomo na
               obstoječi pogodbi, kajti te instrumente učinkovitega odločanja je treba uporabiti
               dokler veljajo in njihova uporaba je zelo pomembna in mislim, da na osnovi obstoječe
               pogodbe lahko veliko naredimo. Okrepitev zunanjega delovanja EU. Kajti, zunanji svet
               ocenjuje delovanje EU in mislim, da je to tudi zelo pomembno in zaradi tega moramo
               zagotoviti tudi transparentnost delovanja. Na zadnjem evropskem svetu je to področje
               bilo deležno neke prioritete in tudi nismo zavezani k temu, da zagotovimo čim večjo
               preglednost delovanja. Da javnosti razložimo delovanje EU in jo čim bolj približamo
               ljudem.</p>
               <p>Izboljšanje konkurenčnosti je naslednje področje. Tukaj smo navedli nekaj področij,
               kjer bi lahko izboljšali konkurenčnost EU. Notranji trg je seveda jedro EU na
               številnih področjih in moramo seveda si prizadevati, kar je tudi glavni cilj Finske
               na področju konkurenčnosti, je izboljšati politiko inovativnosti inovacij. V tem
               smislu spodbujati raziskave in razvoj ne samo na nacionalni ravni, ampak tudi na
               ravni EU. Katji politika inovativnosti je ena glavnih smernic pri izboljšanju
               konkurenčnosti. <stage type="mag"/> <stage>(nadaljevanje)</stage> To področje je
               pomembno ne samo za EU, ampak globalno in mislim, da bo to tudi ena od tem izrednega
               vrha v Lahtiju letos v jeseni oktobra. Ne gre tu samo za dobavo, za količine, ampak
               tudi za zanesljivost in trajnost dobave, ter uporabo obnovljivih virov energije. Tudi
               socialni vidik naše družbe bomo upoštevali in vse izzive s katerimi se spopadajo vse
               države, glede delovne sile, migracij in socialne varnosti. Tu gre za obširno
               problematiko. Je zelo pomembna za prihodnost EU in vse druge akterje na svetu,
               mislim, da je to osrednjega pomena.</p>
               <p>Tudi zakonodajno področje je pomembno. Tukaj je paket zelo obsežen, recimo,
               direktiva o storitvah. Mislim, da smo zelo blizu sprejemu te direktive. Obravnavana
               je že v drugem branju in mislim, da bo v zgodnji jeseni ta direktiva sprejeta.
               Zakonodaja na področju kemikalij je zelo kompleksna, vendar smo trdno odločeni, da se
               spopademo tudi s tem. Direktiva o delovnem času, seveda je pomembna za socialne
               vidike našega skupnega trga v Evropi.</p>
               <p>Na področju svoboščin in pravosodja ter varnosti so na mizi pomembne odločitve za
               svet. Torej, to je področje za katerega Finska meni, da bi lahko dosegli najbolj
               konkretne rezultate v času našega predsedovanja. To so področja, ki so blizu ljudem
               in ljudje so nanje zelo pozorni. Mislim, da bi lahko tu dosegli določen premik, da bi
               naredili ureditev bolj enostavno, da bi zagotovili skupni sistem o azilantih in tudi
               vprašanje zunanjih meja. In v tem smislu tudi podpora novih institucij za naše
               zunanje meje, ki so ga nedavno pripravili. Načela vzajemnosti, medsebojnega
               priznavanja je tudi v pripravi. Mislim, da bomo tudi na tem področju lahko dosegli
               določen napredek.</p>
               <p>Podnebne spremembe predstavljajo enega najbolj kompleksnih in težkih globalnih
               vprašanj. <stage type="mag"/> <stage>(nadaljevanje)</stage> Seveda je to povezano
               ne samo z okoljem, ampak tudi s številnimi drugimi področji v naši družbi, z
               industrijo, trgovino in s področjem biološke raznolikosti in seveda na vse to
               vplivajo podnebne spremembe do katerih prihaja.</p>
               <p>Sedaj pa prehajam tudi na cilje oziroma v okviru tega so tudi naši cilji v Kjotskem
               protokolu, torej po letu 2012. Sestanki s tretjimi državami bodo potekali tudi v
               okviru predsedovanja. Trgovanje z emisijami, torej ta sistem oziroma shema trgovanja
               z emisijami se bo začela. V to imamo veliko zaupanje in mislim, da bomo s tem
               sistemom lahko dosegli določena izboljšanja na področju podnebnih sprememb.</p>
               <p>Kar zadeva zunanje odnose bo seveda Rusija visoko na dnevnem redu. Letos bo potekal
               tudi vrh v novembru. In predsednik Putin je povabljen na neformalni sestanek sveta v
               Lahtiju v oktobru na Finskem. Izvajanje načrta za skupne prostore, kot ekonomija,
               notranja varnost, zunanja varnost, raziskave, razvoj in tako naprej. Svet za trajno
               partnerstvo je odgovoren za napredek pri delu na tem področju in bolj ko bo to
               sodelovanje konkretno in bolj ko bo obravnavalo vsakodnevna vprašanja boljši bodo
               odnosi med Rusijo in EU. Sporazum o partnerskem sodelovanju, ki že obstaja med Rusijo
               in EU bo potekal ob koncu naslednjega leta in mandat za pogajanja se bo začel med
               našim predsedovanjem in upamo, da bomo lahko poglobili in razširili naše sodelovanje.
               Med zadnjem predsedovanjem Finske leta 1999 je EU sprejela kot poseben del odnosov
               med Rusijo in EU severno dimenzijo, kjer gre za neke vrste regionalni del oziroma
               regionalno vejo sodelovanja med EU in Rusijo in vključuje države kot so Norveška in
               Islandija tudi v okviru tega sodelovanja. In pokriva širok spekter partnerstva na
               različnih področjih, tudi na področju zdravja, transporta, okolja, ki imajo bistveno
               vlogo v tem dokumentu. <stage type="mag"/> <stage>(nadaljevanje)</stage> Upamo,
               da bomo lahko to sodelovanje v okviru severne dimenzije še okrepili in ga naredili še
               bolj konkretnega. Zahodni Balkan je v zelo pomembni fazi razvoja trenutno. Vprašanje
               glede Kosova, kjer se zaključuje proces, ki ga vodi Evropska unija in tudi opredeliti
               vlogo Evropske unije na Kosovu v bodočnosti. V Srbiji, upamo, da bo Srbija izpolnila
               zahteve Evropske unije in da bo sodelovala s sodiščem v Haagu in da bomo lahko na ta
               način ponovno začeli s pogajanji. Torej, perspektiva vloge Evropske unije v Srbiji je
               ena najzahtevnejših trenutno.</p>
               <p>Širitev predstavlja enega pomembnih vprašanj in je tudi del celovite prihodnosti
               Evropske unije, poteka splošna razprava, ki se je že začela med avstrijskim
               predsedovanjem se bo še nadaljevala.</p>
               <p>Glede konkretnih vprašanj Bolgarije in Romunije pričakujemo poročila komisije v
               oktobru in bomo v skladu s temi poročili tudi sprejeli ukrepe, torej glede na to
               kakšni bodo rezultati tega poročila.</p>
               <p>V Turčiji in na Hrvaškem poteka proces skrininga o napredku v teh dveh državah. Tudi
               na sestanku sveta je naše stališče, da ne bi smeli sprejemati nobenih drugačnih
               kriterijev, ampak da morajo vse nove države izpolniti enake kriterije kot vse
               predhodne države in da ne sme biti nobenih izjem na tem področju. Torej, to je
               vsebinski del naših prioritet, bistveni del.</p>
               <p>Sedaj še nekaj pripomb glede praktičnih vidikov. Torej, svet bo potekal decembra v
               Bruslju, večina teh sestankov je v Bruslju, nekaj neformalnih sestankov bo potekala
               tudi na Finskem. Tukaj so navedeni datumi in tudi zemljevid. Kot vidite bodo lokacije
               različne po vsej državi odvisno od letnega časa in vremena. Voditelji držav se bodo
               srečali oktobra v Lahtiju, to je kakšnih 100 kilometrov od Helsinkov, to bo vrh med
               tretjimi državami in Evropsko unijo in najpomembnejši vrh pa bo azijski vrh septembra
               na Finskem v Helsinkih. To je naš logotip s katerim <stage type="mag"/> <stage>(nadaljevanje)</stage> želimo pokazati neko gibanje naprej, razvoj in pa
               transparentnost in odprtost s temi barvami, ki smo jih izbrali, to so različne
               adaptacije tega logotipa in pa nekateri izdelki. Torej, toliko na kratko glede našega
               predsedovanja.</p>
            </sp>
            <sp xml:id="SDT4-Skupna-2006-07-05.sp7">

               <speaker>PREDSEDNIK JOŽEF JEROVŠEK:</speaker>

               <p>Hvala za tako izčrpno predstavitev finskega predsedovanja in prioritet
               slovenskega...in bi preden preidemo na razpravo vprašal še vodjo predstavništva
               Evropske unije gospo Zupančičevo, če želi spregovoriti par besed? Izvolite.</p>
            </sp>
            <sp xml:id="SDT4-Skupna-2006-07-05.sp8">

               <speaker>MIHAELA ZUPANČIČ:</speaker>

               <p>Spoštovana predsedujoča in spoštovani zbrani. Hvala za besedo. Jaz bi zgolj ponovila
               kar je že na srečanju med predsedujočo ministrsko ekipo in evropsko komisijo pred
               dvema dnevoma v Helsinkih povedal predsednik evropske komisije Jose Emanuel Barrosso,
               ko je predvsem izrazil zadovoljstvo evropske komisije nad načrti finskega predsedstva
               s katerim Evropska unija po obdobju premisleka prehaja v bolj projektno in
               .../nerazumljivo./.. usmerjeno fazo. V komisiji nas predvsem veseli, da bo s tem v
               praksi izvajan dvotirni pristop, ki ga je na predlog evropske komisije potrdil tudi
               junijski evropski svet, ta bolj poenostavljeno predvsem to pomeni, da tudi če ustavna
               pogodba ni bila sprejeta in če odgovorov na to vprašanje še nimamo to ne pomeni, da
               mora biti Unija paralizirana, ampak, da se da v sklopu veljavnih pravil normalno
               napredovati. Zastavljen program je ambiciozen. Po mnenju evropske komisije tudi
               uresničljiv. Prednostne naloge Finske pa močno odsevajo prioritete, ki si jih je v
               svojem programu zadala tudi sama komisija. Jaz bi želela od teh prioritet posebej
               izpostaviti napoved predsedujoče, da si bo prizadevala doseči konkreten napredek na
               področju pravosodja in notranjih zadev. Gre za izjemno pomembno področje, ki se
               dotika samega vprašanja varnosti, na vse zadnje tudi vrednot, če pogledamo tudi vsa
               mnenja iz razprav, ki nam jih lahko dajo državljani. Spomnila bi, da je evropska
               komisija na tem področju minuli teden že sprožila nov val dela, ko je pripravila
               celovito oceno izvajanja haaškega programa. Verjetno se moramo pa tudi dobro
               spomniti, da je pred sedmimi leti prelomnico na tem področju dosegel prav evropski
               svet v Tampere-ju, ki je začel proces, ki je pripeljal k močni integraciji na tem
               področju, tako da mislim, da to dejstvo, da se bo Evropska unija o tem vprašanju kako
               napredovati na tem področju pravosodja notranjih zadev kmalu spet zbrala v
               Tampere-ju, upam, da je to en tak pozitiven znak za optimizem, da se bomo lahko hitro
               premaknili naprej. Dober znak za Evropsko unijo so nedvomno tudi vse ostale
               prioritete, ki so postavljene, inovativnost, konkurenčnost, boljša zakonodaja,
               energetska politika, klimatske spremembe, da jih naštejem samo nekaj tistih, ki
               verjetno resnično sevajo prave interese Evropske unije v danem trenutku.</p>
               <p>Jaz pa bi se, če mi dovolite, dotaknila tudi nadaljnje širitve. Kot je že povedala
               gospa veleposlanica tudi širitev bo močno zaznamovala agendo v drugi polovici letal.
               Že septembra bo evropska komisija predložila oceno o napredku Romunije in Bolgarije
               za vstop v Evropsko unijo. V komisiji upamo, da bosta obe državi opravili zadosten
               napredek, da bi lahko v EU vstopili že 1. januarja prihodnje leto. Seveda se bodo
               nadaljevala tudi pogajanja s Turčijo in Hrvaško. Evropska unija pa ostaja tudi
               zavezana svojim obljubam glede nadaljnjih širitev državam z evropsko perspektivo.
                  <stage type="mag"/> <stage>(nadaljevanje)</stage> Bi pa želela poudariti ob
               tem, da širitev EU, širitve niso nekaj avtomatičnega, mehanskega. Gre pravzaprav za
               zavestno izbiro. Širimo se zato, ker je širitev dobra tako za države, ki se uniji
               priključujejo, kot za EU kot celo, na kar mislim, da je precej dobro pokazala
               podrobna analiza rezultatov te zadnje širitve največje v zgodovini unije, ki je bila
               opravljena ob drugo obletnici. Se pa seveda EU lahko širi zgolj na način, ki
               zagotavlja nemoteno polno delovanje EU v prihodnosti. Kot sledi zaključku junijskega
               evropskega sveta bo evropska komisija za decembrsko zasedanje evropskega sveta
               pripravila posebno poročilo o absorbcijskih zmožnosti za nadaljnjo širitev. Komisija
               bo pripravila poročilo o vseh relevantnih aspektih zmožnosti unije, da asimilira nove
               države članice. V tem trenutku ne bi želela napovedovati kaj točno bo poročilo
               vsebovalo, zato ker je dokument v pripravi. Mislim pa, da je jasno, da se unija lahko
               širi le, če to dovoljujejo dovolj močne in fleksibilne institucije, če je
               zagotovljeno nadaljnje razvijanje evropskih politik, skladno s skupnimi cilji, ki jih
               ima zastavljena EU in če to dovoljuje finančni okvir. V prihodnjih šestih mesecih
               mislim, da imamo veliko skupnih ciljev in tudi skupno agendo. Evropska komisija upa
               in bo tudi naredila kar je v njeni moči, da bomo v tem času dosegli zastavljene
               cilje. Hvala.</p>
            </sp>
            <sp xml:id="SDT4-Skupna-2006-07-05.sp9">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zahvaljujem se tudi vodji predstavništva evropske komisije, gospe
               Župančičevi. Odpiram razpravo. Naj na začetku rečem, da so bila poročila zelo
               izčrpna, koristna in dobra, seveda, posebej sem vesel nad predstavitvijo finskega
               predstavništva, kjer se mi zdi program finskih prioritet zelo osvežen. Kljub temu, da
               so te evropske debate na nek način obdelane, pa kljub temu vidim v tem izredni trud
               Finske, da bo EU v času njihovega predsedovanja dobro delovala in bo zanimiva. Ker
               gre za to vaše drugo predsedovanje že to temelji seveda na velikih izkušnjah, v kar
               bodo uprte tudi slovenske oči. Kajti mi smo v intenzivni fazi priprav na slovensko
               predsedovanje v letu 2008. Meni je še posebej všeč, ker sem inženir, pa sem se z
               informacijsko dejavnostjo ukvarjal tudi sam oziroma z razvojem novih proizvodov, da
               je Finska postavila tako visoko v svoji Agendi informacijsko politiko. To je
               področje, kjer ima Finska mnogo za pokazati. Vi ste dosegli izreden napredek in
               mislim, da je to pravo mesto, prava lokacija za pospešitev evropskih rezerv na tem
               področju, kajti Evropa je pred silnimi zahtevami. In v tem kontekstu je tudi vaša
               prioriteta v povečanju konkurenčnosti evropskega gospodarstva eno od zelo pomembnih.
               Ker pa, kot sem že omenil, se intenzivno pripravljamo na slovensko predsedovanje,
               tudi v tej hiši, v parlamentu in ker smo se v preteklosti pravzaprav predvsem
               zgledovali po finskih modelih sodelovanja med vlado in parlamentom in smo marsikaj
               tudi kopirali iz vašega modela mi dovolite, da bi vas tudi v tej smeri povprašal, če
               boste lahko odgovorili, namreč, na teh relacijah med parlamentom in vlado v času
               predsedovanja. Vprašal bi, ali imate podatke kako je finska vlada vključila v
               priprave finski parlament? Kašna je bila vloga nacionalnega parlamenta pri pripravi
               programa finskega predsedovanja? Ali se v času predsedovanja, tudi na preteklih
               izkušnjah in sedanjih, to sodelovanje na kakršenkoli način nekoliko spremeni? Prav
               gotovo je takrat izredna obremenjenost vladnih predstavnikov. Kako ta koordinacija
               poteka? Zanima me tudi, ali so kakršnekoli izkušnje oziroma nam lahko kaj poveste
               kakšne so relacije v času predsedovanja med opozicijo in koalicijo. Ali obstaja
               kakršenkoli "gentlemen agreement" v zvezi s tem? Kajti, ob zelo opozicijski drži ali
               karkoli so lahko tudi ovirana prizadevanja predsedstva. Zanima me kako finske stranke
               v času predsedovanja med seboj sodelujejo, če obstaja <stage type="mag"/> <stage>(nadaljevanje)</stage> finski oziroma skandinavski model, ki so pravzaprav
               dokaj koristni na našem teritoriju.</p>
               <p>Besedo bi predal predsedniku Kokalju, ker se želi vključiti, pa bi v segmentih še on
               podal vprašanja, pa bi potem odgovarjali po paketih, če se strinjate. Izvolite.</p>
            </sp>
            <sp xml:id="SDT4-Skupna-2006-07-05.sp10">

               <speaker>PREDSEDNIK ANTON KOKALJ:</speaker>

               <p>Hvala lepa. Sam bi se želel uvodoma zahvaliti najprej predstavniku Republike
               Avstrije za to, kar so oni postorili v času svojega predsedovanja. Vsaka država se
               znajde v specifičnem momentu glede na situacijo v celotni EU in seveda ne more sama
               popolnoma krojiti toka predsedovanja in vsebine predsedovanja. Bi se pa zahvalil
               predvsem avstrijskemu predstavniku v imenu našega odbora za zadeve EU. Prosili smo,
               če lahko spremljamo na parlamentarni ravni njihovo predsedovanje in smo imeli možnost
               tja poslati svoje predstavnike. Predvsem v luči priprave našega parlamenta na
               predsedovanje. Iskrena hvala za to. Bilo je zelo koristno za nas.</p>
               <p>Seveda pa sedaj, ko sem poslušal poročilo gospe veleposlanice moram reči, da sem
               dobil občutek, da je ravno pravi čas Finska na vrsti. Mislim, da ima, to je moja
               ocena, Finska izjemno transparenten sistem sodelovanja med vlado in parlamentom na
               področju evropskih zadev. Mislim, da ima zelo optimiran sistem obravnave zadev EU in
               mislim, da bi, če bi z eno besedo označil predstavitev vašega programa bi lahko
               rekel, da je to transparentnost. Mislim, da EU na vseh nivojih potrebuje
               objektivizacijo tistih manjših dilem, ki so zelo pomembne za vsako dnevno delovanje
               vseh inštitucij in tudi za nadaljnje korake pri velikih temah. Zdi se mi, da je to
               obdobje zelo pomembno in mislim, da ga bo Finska zelo dobro opravila, glede na to, da
               sama tako funkcionira na nivoju evropskih zadev.</p>
               <p>Vse pomembne teme, ki ste jih navedli mislim, da bodo dobile po vašem predsedovanju
               nek bolj utečen ritem, se bodo razbremenile določenega balasta in bodo imele bolj
               jasne cilje in mislim, da je to zelo pomembno. Ker v vsakem predsedovanju ne moremo
               sprejemati samo nekih velikih odločitev, ki jih je potem treba reflektirati. In
               mislim, da je obdobje refleksije ravno v zvezi s prihodnostjo EU mimo in je sedaj
               treba na nek način umiriti ta proces, in ga, kot sem že rekel, razbremeniti balasta
               in pogledati katere zadeve so bistvene. Mislim, da finsko predsedovanje ravno to
               napoveduje. In s tega vidika imam jaz zelo dober občutek. Mislim, da bo zelo
               blagodejno to predsedovanje delovalo na nadaljnji potek dela EU in bo tudi zbližalo
               določene evropske inštitucije med seboj. Predvsem se mi zdi pomembno, da krepi namen
               evropske komisije, da se boj približa nacionalnim parlamentom in evropskemu
               parlamentu, mislim, da je to zelo pomembna neformalna povezava, ki spreminja način
               dela v EU. Sam bi pa izpostavil isto, kot je kolega Jerovšek, sodelovanje na
               parlamentarni ravni. Tudi mene zanima, če lahko kaj poveste, kakšna bo vloga
               parlamenta v času predsedovanja. Seveda bi si pa želeli od blizu tudi videti kako bo
               odbor za zadeve EU v finskem parlamentu deloval v času predsedovanja tudi z vidika
               učen ja za naš parlament in za naš odbor. Vemo, kot je že gospod Jerovšek omenil, da
               je tudi naša zakonodaja napisana na nek način po finskem modelu. To je moje
               vprašanje. Hvala lepa.</p>
            </sp>
            <sp xml:id="SDT4-Skupna-2006-07-05.sp11">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ker je pravzaprav isti sklop vprašanj, bi dal še tretjemu prijavljenemu
               kolegu Ziherlu besedo, potem bi vas prosil ...<stage type="mag"/>
               </p>
            </sp>
            <sp xml:id="SDT4-Skupna-2006-07-05.sp12">

               <speaker>MILENKO ZIHERL:</speaker>

               <p>Hvala za besedo. Lep pozdrav vsem prisotnim, posebej našim gostom iz Finske, ki so
               pred zahtevno nalogo predsedovanja. Pred samo predstavitvijo sem seveda imel
               vprašanje, na katerih nalogah bo temeljilo finsko predsedovanje, vendar sem iz
               obširne predstavitve izvedel zadosti o tem. Pri tem me je zelo navdušilo, da se bo
               finsko predsedstvo ukvarjalo z energetskim vprašanjem in upam, da bo podan zadostni
               poudarek na obnovljivih in alternativnih virih energije. To govorim zaradi tega, ker
               je bilo včeraj in predvčerajšnjim v prostorih državnega zbora, je bila konferenca o
               obnovljivih in alternativnih virih energije in ugotavljamo, da je v Sloveniji še
               veliko priložnosti, da naredimo precej na tem področju. Potem me veseli, da je na
               Agendi finskega predsedovanja tudi širitev in predvsem, da bo pač spremljala
               dogajanja na zahodnem Balkanu. Morda bi omenil tukaj še pomemben dogodek, ki se je
               zgodil v času avstrijskega predsedovanja in sicer uspešno izveden referendum v Črni
               gori, ki je pač zadovoljil vsa pričakovanja oziroma zahteve države Evropske unije
               oziroma je .../Nerazumljivo./... način, z zadostno večino, tako kot so pač države
               predpisale. Pozdravljam tudi pobudo na področju inovativnosti, kajti inovativnost bo
               verjetno samo eden od členov izvajanja in realizacije ciljev lizbonske strategije in
               inovativnosti ravno tisto, kar morda še evropskemu gospodarskemu prostoru manjka.</p>
               <p>Bi pa vprašal - Finska je že predsedovala in eno od vprašanj bi bilo, kakšnega so
               izkušnje prvega, predhodnega predsedovanja in kakšna so pričakovanja sedanjemu
               predsedovanju, ali bodo potrebne kakšne spremembe ali so izvedli kakšne spremembe,
               predvsem na odnosih nacionalni parlament institucije Evropske unije oziroma konkretno
               me zanima, zelo me zanima delovanje njihovega odbora za zadeve Evropske unije, saj je
               odbor za zadeve Evropske unije nekakšne vezni člen med evropskimi institucijami in
               nacionalnim parlamentom. Pri nas imamo tako prakso, da sprejemamo sklepe in stališča
               in sicer v pisni obliki, o katerih glasujemo. Pri tem včasih zaidemo v časovno
               stisko, saj pridejo dokumenti v angleščini, ker ni časa za prevajanja, in me zanima,
               informirani smo, da je veliki odbor finskega parlamenta na svojih sejah praviloma
               sprejema le ustne dogovore in me zanima, kako ta, bolj pragmatična oblika sodelovanja
               z vlado, kako se je pokazala v sami Finski oziroma ali nam lahko bolje predstavijo
               odnos njihovega odbora za zadeve Evropske unije napram parlamentu in napram vladi,
               glede na naše izkušnje. Hvala lepa.</p>
            </sp>
            <sp xml:id="SDT4-Skupna-2006-07-05.sp13">

               <speaker>DR. HARALD STRANZEL(?):</speaker>

               <p>Najlepša hvala, gospod predsednik. Prvo načelo za našo politiko Evropske unije v
               parlamentu je, da skušamo doseči konsenz. To je osnova našega dela s parlamentom in z
               vlado. Da se strinjata o izhodiščih, o glavnih ciljih naše politike. To je nekako
               odgovor na vprašanje, kako se lotimo vprašanj. <stage type="mag"/> <stage>(nadaljevanje)</stage> Sodelovanje med vlado in parlamentom je tesno ne le
               med obdobjem predsedovanja temveč na splošno in sprememb v načinu, v postopkih v času
               predsedovanja ne bo. Delo bo potekalo enako kot običajno. Priprave za predsedovanje
               so se začele skupaj s parlamentom lansko jesen z jesenskim zasedanjem parlamenta.
               Vlada je predstavila to kar smo pričakovali, da bomo podedovali, torej podedovan
               program in prve osnutke prioritet za naš čas predsedovanja. O tem smo razpravljali od
               septembra dalje in vsak mesec smo ta program dopolnjevali do meseca maja. Kar se tiče
               sprememb postopkov bi ponovila, da teh sprememb postopkov ni, da morda so ti postopki
               bolj intenzivni, da je sodelovanje med parlamentom in vlado tesnejše, toda postopki
               so takšni kot običajno. To je pravzaprav tudi odgovor na vprašanje, če ima parlament
               kakšne posebne prioritete. Oni posebnih prioritet nimajo, vse so pomembne. Tisto kar
               je nam blizu je, pravzaprav tisto kar bolj poudarjamo, to je sodelovanje v smislu,
               kot sem prej omenila, severne dimenzije sodelovanja z Rusijo kakor tudi okoljske
               zadeve. To vem, da parlament zelo poudarja, ko gre za spremembe podnebja. Kar se tiče
               jezika in pisnih postopkov v odborih naslednje. Sektorski odbori oddajo velikemu
               odboru pisna poročila, ni tako, da bi bil celoten postopek v ustni obliki, obstaja
               pisno poročilo in o tem pisnem poročilu, na osnovi tega se pogovarjamo, razprave v
               velikem odboru ne temeljijo nujno na evropskih dokumentih, lahko tudi na naših
               dokumentih, je pa vprašanje prevodov za nas tudi pomembno in včasih je prišlo zaradi
               tega do zastojev ali manjših problemov, vendar dokumenti o katerih razpravljamo so
               običajno poročila vlade, ki temeljijo na delu oziroma poročilih Evropske unije.
               Večina dokumentacije je takšne narave. Rekli so mi, da so bili prevodi na začetku
               takrat, ko je Finska postala članica 11 let nazaj rahlo problematični, vendar uspeli
               so vzpostaviti neposredno zvezo med parlamentom in prevajalsko službo in če je kakšna
               stvar pomembna in nujna lahko vplivajo na vrstni red opravljanja dela. Praviloma pa
               prevajanja v finščino nismo nikoli smatrali kot večji problem.</p>
            </sp>
            <sp xml:id="SDT4-Skupna-2006-07-05.sp14">

               <speaker>PREDSEDNIK JOŽEF JEROVŠEK:</speaker>

               <p>Hvala. .../nerazumljivo./.. vprašanja, če ni bom še sam postavil eno vprašanje.
                  <stage type="mag"/> <stage>(nadaljevanje)</stage> Vi ste v finskih
               prioritetah pomembno mesto dali tudi vprašanjem vzhodnega Balkana. Na to področje je
               Slovenija z izredno pozornostjo gleda, ne nazadnje je to naša soseščina in tudi
               območje, kjer smo nekoč živeli v skupni državi, in to z dveh vidikov. Eno je
               širitveni proces, ki se nanaša v tem trenutku ha sosednjo Hrvaško. Mi moramo
               poudariti, vedno poudarjamo, da je širitev na Hrvaško in celotni prostor vzhodnega
               Balkana v prihodnosti v strateškem interesu Slovenije in da je to tudi najboljši
               način evropska perspektiva, najboljši način za doseganje razvoja in miru na področju
               in na novo poudarjamo glede Hrvaške naš interes, kljub temu, da imamo probleme glede
               kredibilnosti in verodostojnosti Hrvaške glede dogovorov z Republiko Slovenijo. Morda
               zanimivost, najnovejši je glede mostu na nedefiniranem območju meje na reki Muri v
               Hotizi, kjer je bil dogovor, da bosta državi skupaj postavili most, pa je Hrvaška
               delovala mimo tega dogovora, vendar sedaj mislim, da so oči uprte tudi, če grem na
               področje Kosova, zelo močno uprte v finsko predsedstvo. Kajti, Finska je država, ki
               je brez zgodovinskih obremenitev glede odnosov z vsemi državami na tem področju in
               verjetno je to velika priložnost za pospešitev tega mirovnega sporazuma in tudi glede
               določitve statusa Kosova. Tu deluje kot posebni odposlanec finski diplomat, bivši
               predsednik Ahtisaari. To je še dodaten vir optimizma na tem področju.</p>
               <p>Vprašal bi vas: Ali menite, da je možno v času finskega predsedstva priti do
               predloga statusa Kosova, čeprav vemo, da poleg EU na tem področju delujejo tudi drugi
               elementi druge politike, da je tu vključenih še več mednarodnih faktorjev. Hvala
               lepa.</p>
            </sp>
            <sp xml:id="SDT4-Skupna-2006-07-05.sp15">

               <speaker>BIRGITTA CECILIA MARIA STENIUS-MLADENOV:</speaker>

               <p>.../Prevajalka nima vključenega mikrofona./ Kar pa se tiče našega predsedovanja
               sedaj ..../Prevajalka nima vključenega mikrofona./</p>
               <p>... odgovorila na vprašanje, kako vidimo ti dve predsedovanje, tisto prejšnje leta
               1999 in sedanje, ali smo morda naš pristop spremenili, naše postopke glede odnosa do
               parlamenta. Ponovno ponavljam, nič večjega. Postopki so enaki. Povedala sem že,da so
               postopki enaki kot v vmsenem obdobju med predsedovanji, morda le bolj intenzivni,
               morda je parlemant omogočil vladi malo več fleksibilnosti. Kajti ministri niso vedno
               prisotni, da bi odgovarjali na vprašanja<stage type="mag"/>
               <stage>(nadaljevanje)</stage> in s to spremembo na pragmatični osnovi smo skušali stvari rešiti.
               Parlament sprejme namestnike kadar minister sam ne more sodelovati na zasedanju.
               Praviloma pa sprememb ni bilo.</p>
            </sp>
            <sp xml:id="SDT4-Skupna-2006-07-05.sp16">

               <speaker>PREDSEDNIK JOŽEF JEROVŠEK:</speaker>

               <p>Ne vidim več nadaljnjih prijavljenih razpravljavcev. Zahvalil bi se za izčrpno
               predstavitev in za vse odgovore, vam gospa veleposlanica. Prav tako predstavniku
               Avstrije in vodji predstavništva evropske komisije. S tem bi v imenu odobra za
               zunanjo politiko zaključil sejo. Formalnosti prepuščam še kolegu Kokalju.</p>
            </sp>
            <sp xml:id="SDT4-Skupna-2006-07-05.sp17">

               <speaker>PREDSEDNIK ANTON KOKALJ:</speaker>

               <p>Hvala lepa. Tudi sam se zahvaljujem gospe veleposlanici in predstavniku avstrijskega
               veleposlaništva v Sloveniji za pojasnila. Prepričan sem, da bomo v času finskega
               predsedovanja lahko sproti dobivali odgovora na sprotna vprašanja, ker je očitno da
               je pač tudi način finaksega dela, da sproti rešuje probleme, ne na zalogo. In mislim,
               da je to zelo dobro, kot sem že prej v razpravi omenil. Vsem ostalim, tudi
               predstavnici evropske komisije v Ljubljani se zahvaljujem za prisotnost, predstavniku
               vlade in vsem ostalim. Tudi sam zaključujem 55. redno sejo odbora za zadeve EU in vam
               želim vsem lep dan.</p>
               <stage>(Skupna seja je bila končana 5. julija 2006 ob 12.07 uri.)</stage>
            </sp>
         </div>
      </body>
   </text>
</TEI>
