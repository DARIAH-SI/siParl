<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Nujna-033-2007-02-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4BB507C6FA2DB7FCC1257284004527BC</idno>
               <idno type="custom" subtype="day">C1DFFA9621E310C9C125728A004CD562</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=C1DFFA9621E310C9C125728A004CD562</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Nujna-033-2007-02-21.OZNPJUIP" n="033">
               <name>Nujna</name>
               <date when="2007-02-21"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Nujna-033-2007-02-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Nujna-033-2007-02-21.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">33. nujna seja</stage>
            <stage type="date">(21. februar 2007)</stage>
            <stage type="chairman">Sejo je vodila Mojca Kucler Dolinar, predsednica odbora.</stage>
            <stage type="time">Seja se je pričela ob 13.36.</stage>


            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Lepo vas pozdravljam na 33. nujni seji Odbora za notranjo politiko javno upravo in
               pravosodje. Obveščam vas, da so nam posredovali opravičilo za to sejo poslanec Matjaž
               Han in Maria Pozsonec, s pooblastili pa bodo sodelovali poslanec Milan Petek namesto
               poslanca Davorina Terčona, poslanec Bogdan Barovič namesto poslanca Boštjana Zagorca,
               poslanec Ciril Testen namesto poslanca Antona Kokalja in poslanka Majda Potrata
               namesto poslanca Matjaža Hana. K dnevnemu redu kot je bil predlagan s sklicem ni bilo
               predlogov za umik oziroma razširitev dnevnega reda, zato bomo kot je bil tudi
               predlagan s sklicem.</p>
               <p>Prehajamo na <title>1. TOČKO DNEVNEGA REDA - ZAHTEVA POSLANSKEGA KLUBA LDS ZA SKLIC
                  NUJNE SEJE ODBORA ZARADI DOMNEVNE PREKORAČITVE POLICIJSKIH POOBLASTIL V PRIMERU
                  POLICIJSKEGA NADZORA NAD DRUŽINO STROJAN.</title> Vabljeni na to sejo so bili
               Ministrstvo za notranje zadeve, generalna policijska uprava, pri čemer nam je bilo
               podano opravičilo gospoda Romška in bo na seji sodeloval gospod Šinkovec, generalna
               državna tožilka, ki je danes tukaj in tudi gospod Varuh človekovih pravic, ki pa se
               je tudi opravičil za to sejo. Gradivo ste prejeli. Zahteva poslanskega kluba LDS je
               bila priložena s sklicem in tudi dopolnitev zahteve s priloženim gradivom z dne
               15.2.2007. Pričenjamo z obravnavo. Navedena točka bo obravnavana v skladu z 58.
               členom Poslovnika v povezavi z 48. in 32. in uvodoma dajem besedo predlagatelju
               sklica nujne seje, da dodatno pojasni razloge oziroma če želi dodatno pojasniti
               razloge za sklic. Gospa Lavtižarjeva, izvolite.</p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa, gospa predsednica. V imenu predlagatelja sklica te nujne seje bi najprej
               povedala, da na nek način protestiramo oziroma da želimo povedati svoje nesoglasje s
               tem kako je bila ta seja sklicana. Namreč, sklicana je bila kot nadaljevanje takoj po
               končani prejšnji seji Odbora za notranjo politiko, pravosodje in javno upravo, pa smo
               bili potem tik ob koncu tiste seje seznanjeni, da je sklic te seje odložen za dve uri
               v drugih prostorih, pri čemer ni slučaj, da ta seja ni opravljena v veliki dvorani na
               Tomšičevi, kjer je neposreden prenos, očitno je tukaj zadaj neka želja, da se ta
               zadeva obravnava bolj komorno. To je ena zadeva. Druga zadeva je pa ta, da nam je
               zelo žal, da se danes očitno ni mogel udeležiti te seje gospod Hanžek, dosedanji
               Varuh človekovih pravic, ki je v veliki meri tudi prispeval k temu, da je tudi širša
               javnost in ne samo opozicijske poslanske skupine postala pozorna na to problematiko.
               Očitno ali pa ne je tudi bilo to na nek način obdelano z nekakšnim scenarijem, da je
               ta seja očitno v odsotnosti gospoda Hanžka. In žalosti nas, da niste sprejeli našega
               predloga, da bi na to sejo povabili tudi gospoda Gorana Klemenčiča, ki je ta čas
               vidnejši strokovnjak za področje pristojnosti in pooblastil policije v odnosu na
               varovanje človekovih pravic in temeljih svoboščin oziroma v odnosu na uveljavljanje
               standardov iz tega področja, ki so ta čas v civilizirani Evropi ne samo v rabi, ampak
               tudi že v navadi. No, jaz bi rada kljub temu povedala kaj je bil povod sklica te naše
               nujne seje Odbora za notranjo politiko in bi najprej povedala to, da je po tiskovni
               konferenci Varuha človekovih pravic Matjaža Hanžka, zato bi bilo pomembno, da bi bil gospod Hanžek tukaj,
               dne 23.1.2007 na kateri je ta predstavil ugotovitve o delu policije v primeru družine
               Strojan, je v javnosti pričel krožiti tudi dokument oziroma zapis iz dnevnika
               operativno-komunikacijskega centra policijske uprave Postojna kako policija sledi in
               opazuje državljane in državljanke Republike Slovenije. Matjaž Hanžek je takrat
               javnosti sporočil, da je med nadzorom na policijski upravi Postojna naletel na
               policijske zapiske, ki do minute natančno evidentirajo gibanje in aktivnosti družine
               Strojan med njihovim bivanjem v Postojni, vsebujejo pa tudi popis oseb, ki so družino
               obiskovale vključno z novinarji in predstavniki različnih nevladnih organizacij.
               Navedbe iz zapisa dnevnika, kot so na primer, citiram: <q>"V primeru odhoda jih je treba
               konspirativno pokriti s civilnimi patruljami, vozila in osebe je potrebno zadržati,
               ker Vlada in generalna policijska uprava še nič ne ve o tem dokler ne odločijo na
               generalni policijski upravi kako in kaj postopati ali"</q>, spet navajam <q>"nova komanda,
               in sicer, da je generalni direktor odredil, da se osebe zadrži v centru in se obvesti
               generalno policijsko upravo"</q>, kažejo na to, da je policija v veliki meri posegala v
               temeljne človekove pravice in svoboščine. Ob tem se poraja dvom ali policija pri
               svojem delu ni presegla svojih pooblastil, saj za slednje in omejevanje gibanja ni
               imela nobene za to potrebne odredbe tožilstva ali sodišča.</p>
               <p>Torej, na varuhove navedbe o domnevno spornem ravnanju policije se je z ostrim
               demantijem odzvalo vodstvo policije, ni zanikalo dejstev in avtentičnosti policijskih
               zapisov, ki so našli pot v javnost, nasprotovalo pa je varuhovi pravni kvalifikaciji
               dogodka. Da namreč ne gre za zlorabo policijskih pooblastil, ne gre za prekrite
               ukrepe, gre pa za povsem običajno in zakonito prakso policije in to je, kot rečeno,
               zatrdilo vodstvo policije. Nekaj dni za tem pa je dobil dogodek prvi institucionalni
               epilog. Vrhovno državno tožilstvo je namreč v neki novi maniri državotvornosti varuhu
               in javnosti sporočilo, da je policija v Postojni zakonito izvajala svoje naloge ter
               da pri tem ni podan sum storitve kaznivega dejanja niti ni policija s svojimi ukrepi
               posegla v človekove pravice.</p>
               <p>V poslanskem klubu LDS ne moremo pristajati na takšno osredotočeno zbiranje podatkov
               o določenih posameznikih, ki niso osumljenci kaznivih dejanj ter njihovo omejevanje
               gibanja. Mi smo namreč do nedavnega živeli v prepričanju, da slovenska policija nima
               pooblastil za kakršnokoli osredotočeno dalj časa trajajoče nadzorovanje in prikrito
               evidentiranje podatkov o določenem posamezniku, ki ni osumljenec kaznivega dejanja in
               še takrat, ko bi šlo za to, gre lahko samo v primeru, da ima za to ustrezno odredbo
               sodnika ali tožilca. Vsakršno drugačno ravnanje naj bi bilo v Sloveniji nezakonito in
               protiustavno, v nekaterih primerih celo kaznivo. V nekaterih, to je zelo točno
               določeno. Poglejte si zakone, Zakon o kazenskem postopku, kazenski zakonik, morda pa
               že kar Ustavo ali pa evropsko konvencijo o človekovih pravicah. Mislim, da za začetek
               boste imeli kar dovolj dela, če boste hoteli vse te norme preštudirati.</p>
               <p>Zadeva tudi sicer nikakor ni preprosta z vidika tudi Ustave in evropske konvencije o
               človekovih pravicah, kot sem že rekla, kajti tudi slednja, se pravi evropska
               konvencija o človekovih pravicah, ki je, kot vemo, sestavni del našega notranjega
               prava in naše notranje pravne ureditve in iz tega vidika jo je Slovenija dolžna
               spoštovati.  Naj v tej zvezi
               naštejem tudi nekaj sodb evropskega sodišča o človekovih pravicah, ki kot veste
               deluje na podlagi Evropske konvencije o zaščiti človekovih pravic in ki je v
               številnih sodbah, recimo, kot so Leander proti Švedski, Aman proti Švici, Roto proti
               Romuniji, Silver proti Združenemu kraljestvu, Plas proti Nemčiji, Malone proti
               Združenemu kraljestvu in tako naprej, odločilo, da gre v teh primerih, ki se na nek
               način povezujejo s tem primerom, ki smo mi tukaj priča, da gre za kršitve 8. člena te
               Evropske konvencije o človekovih pravicah. In, ko že govorim o Evropski konvenciji o
               človekovih pravicah in v tej zvezi seveda najpomembnejši 8. člen te konvencije. In
               celo v najbolj sveži odločbi Evropskega sodišča zoper Slovenijo, to je v zadevi
               Žubinski<stage>(?)</stage> proti Sloveniji, Evropsko sodišče med drugim zapiše, da pomeni vsako
               zbiranje podatkov o posameznih, vmešavanje v njihovo pravico iz tega 8. člena
               Evropske konvencije o človekovih pravicah. Torej, gre za nek precedens, ki smo tukaj
               priča. Precedens v tem smislu, da se moramo vprašati ali je slovenska država
               odstopila od nekih standardov, ki jih je zagovarjala že od vsega začetka od
               osamosvojitve naprej in ki jih je tudi zapisala v svojo ustavno ureditev. Namreč, da
               je ta država utemeljena na človekovih pravicah in temeljnih svoboščinah, na
               demokraciji in na vladavini prava. Potem, kakor je bilo v tej zadevi, s čimer smo
               soočeni v tej zadevi, je slika drugačna in opravičeno si zastavljamo vprašanje, kaj
               se dogaja z našo pravno državo, kako je z našo demokracijo in kako je s spoštovanjem
               človekovih pravic in temeljnih svoboščin v Sloveniji.</p>
               <p>Mi zaradi tega smo želeli s to sejo doseči to, da bi dobili pojasnila oziroma
               odgovore na naslednja vprašanja. Kakšna je bila vloga ministrstva za notranje zadeve
               oziroma ministra za notranja zadeve pri aktivnosti policije v primeru nadzora družine
               Strojan, kdo je dal vpletenim policijskim upravam navodila za takšno podrobno
               sledenje in nadzorovanje družine Strojan ali je Urad generalne državne tožilke zadevo
               odstopil pristojnemu državnemu tožilstvu in kakšno bo nadaljnje ravnanje pristojnih v
               zvezi z zapisi, ki so nastali ob policijskem sledenju in nadzoru družine Strojan? Jaz
               bi tukaj na koncu še dodala nekaj stvari, bolj v premislek oziroma bolj s tem
               namenom, da se nad nekaterimi stvarmi vendarle velja resno zamisliti. V članku v
               pravni praski, ki ga je napisal prej omenjeni strokovnjak gospod Goran Klemenčič, se
               na koncu denimo tudi sklicuje na <q>"marno carto libertatum"</q>, ki v 45. točki zapiše, je
               zapisala takrat 1215 leta, <q>"za sodnike, policiste, glavarje in uradnike bomo
               imenovali le možje, ki poznajo pravo dežele in imajo dobro namero vzdrževati ga"</q>. Naj
               ob tem povem, da sem bila zdaj članica delegacije dva dni Odbora za zunanjo politiko
               našega Državnega zbora v britanskem parlamentu in tam so nam z velikim ponosom
               razkazovali kopijo te <q>"marne carte libertatum"</q> iz 1215 leta in seveda ne pozabili
               poudariti, da je to temeljni akt, na katerem so utemeljene tudi naslednje listine, pa
               tja do deklaracije, splošne deklaracije o človekovih pravicah Združenih narodov
               Evropske konvencije o človekovih pravicah in tako naprej.</p>
               <p>In vete, da obstojijo tudi teorije, da Amerike Kolumb ni odkril šele 1492 leta, pač
               pa, da so v Ameriko pred njim že prišli tako Vikingi. Britanci pa pravijo, da je ena skupina, ena družina
               kvekerjev iz Velike Britanije prišla tudi že pred tem datumom v Ameriko z neko
               ladjico, ampak s seboj so imeli zelo malo prtljage in drugih osebnih reči, kopijo
               <q>"marne carte libertatum"</q>. In seveda v prepričanju, da v kolikor bodo naleteli na
               kakšne težke ovire, težke razmere se bodo sklicevali na <q>"marno carto libertatum"</q>, ki
               jim zagotavlja osnovne človekove pravice in temeljne svoboščine. Mi smo med tem
               dobili poročilo ECRI-ja, to je evropske komisije za boj proti rasizmu in netoleranci
               oziroma nestrpnosti, kjer je seveda to poročilo pokazalo, da Sloveniji ne gre
               najbolje na tej poti utrjevanja človekovih pravic in svoboščin, nasprotno to tretje
               poročilo ECRI-ja je za Slovenijo zelo porazno, pa čeprav smo zadnjič na predprejšnji
               seji tega odbora slišali trditev poslanke SDS, ki je brala in razumela to poročilo
               ECRI-ja, da poročilo Slovenijo kar zadeva boja proti rasizmu in nestrpnosti pozitivno
               ocenjuje. Zdaj je vsem dostopen tudi prevod v slovenščini in velja si ga zelo
               natančno prečitati. Prečitati tudi v tistih delih, ki se neposredno nanašajo na temo,
               o kateri se danes pogovarjamo, pa čeprav bi v tem delu poročilo bilo še veliko
               slabše, če bi zajelo tudi obdobje po koncu junija 2006, ko bi namreč zajelo tudi te
               primere vaških straž, prisilne preselitve družine Strojan iz Ambrusa v Postojno in
               potem tudi to je nezakonito po našem mnenju, globokem prepričanju nezakonito sledenje
               družini Strojan.</p>
               <p>In pri tem bi končala s tem, seveda pričakujem, da bo razprav tekla v predvidljivem
               tonu, tudi s predvidenim izidom glasovanja, ampak vendarle bi rada opozorila tako
               kolege, člane tega odbora in druge prisotne, da stvari niso tako enostavne.
               Predvčerajšnjim je policija sledila novinarko in zasledovala novinarko, včeraj in
               danes policija <gap n="..."/><stage>/Nerazumljivo, medsebojni pogovor./</stage><gap n="..."/></p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p><gap n="..."/> vašega sklica, je konkreten.</p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Gospa predsednica, jaz sem že ves čas zelo osredotočena in bom samo še en stavek
               dodala za zaključek. Torej danes in včeraj nadzira in spremlja policija družino
               Strojan, jutri bo nemara zasledovala in spremljala nezakonito, bojim se Janeza
               Novaka, ali družino Janeza Novaka, veste, da Janez Novak je najpogostejši ime in
               priimek v Republiki Sloveniji in pri tem seveda nam ne more biti vseeno. Za nas se
               zastavlja temeljno vprašanje, kako daleč sme iti policija pri tem, da nadzira in
               tajno sledi nekomu, pri čemer po našem mnenju se ne spoštujejo, ne samo Ustava,
               Evropska konvencija o človekovih pravicah, tudi ne, določbe Zakona o kazenskem
               postopku, ki v 149.a členu in naprej govorijo, o katerih primerih in kdaj je mogoče
               uporabiti metode tajnega sledenja. Jaz kolikor sem brala in tudi drugi mi povedo, da
               policija v tem primeru teh določb in teh <gap n="..."/><stage>/Nerazumljivo./</stage><gap n="..."/> Zakona o kazenskem
               postopku ni spoštovala in ni upoštevana.</p>
               <p>In še nekaj za zaključek. Tudi, ko Evropsko sodišče za človekove pravice govori o
               teh odločbah in v teh odločbah, ki sem jih prej omenjala,  vselej si zastavi tudi vprašanje, ali je tisti cilj,
               ki ga je policija v neki državi zasledovala, pa tudi če je bil legitimen in legalen
               cilj, ali so bili ukrepi za to, da bi dosegli te cilje v nekem normalnem sorazmerju?
               Torej načelo sorazmernosti teh ukrepov je tudi bistveni pogoj za to kako se presoja
               neko pooblaščeno in protipravno poseganje v človekove pravice s strani državnih
               represivnih organov in teles. Toliko za enkrat. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNIKA MOJCA KUCLER DOLINAR:</speaker>

               <p>Hvala. Ne vem kako naj vzamem tisti vaš prvi del, v zvezi z vprašanjem o sklicu te
               seje; kako resno oziroma neresno ste se tudi sami lotili priprave te zahteve, boste
               sami ocenili. Na odboru smo vas morali pozvati na dopolnitev vaše vloge, ker kljub
               temu, da ste v sami zahtevi navedli, da dajete zraven priloge, prilog ni bilo. Vašo
               dopolnitev smo dobili koncem prejšnjega tedna in sami najbolj veste, poslanci, da
               ponedeljki niso čas, da bi sklicevali seje in smo iskali prvi ustrezen termin, da
               lahko sejo opravimo. Zakaj pa smo pričeli ob uri, kot sem jo kasneje predlagala, pa
               glede na potek seje, ki smo jo danes dopoldne že imeli, bilo to najbolj optimalna
               rešitev, ki smo jo lahko zagotovili, da bomo normalno brez prekinitve lahko sejo, ki
               smo jo ravnokar začeli, peljali naprej. Toliko v zvezi s tem.</p>
               <p>V nadaljevanju bi že odprla razpravo in dala besedo tistim, ki želite o tem
               govoriti. Najprej se je že gospod Barovič prijavil. Izvolite.</p>
               <p>Zakaj pa ne v veliki dvorani, na Tomšičevi; ker tam že poteka Odbor za finance.</p>
               <p>Gospod Barovič, izvolite.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Hvala lepa. Tam bi tudi moral sam biti. Hvala, da ste napeljali v uvod. Kljub temu,
               da je tam televizija sem raje tu, tako, da nič hudega če me vidijo ali ne vidijo.</p>
               <p>Spoštovane kolegice in kolegi. Ko so posamezniki iz klana, če ga lahko tako
               imenujem, Ciganskega klana družine Strojan, storili kaznivo dejanje je bila policija
               kriva, ker ni ukrepala. To so dejstva, dokazano. Ko policija ukrepa je policija
               kriva, ker ukrepa. Če želite vam povem eno krasno reklo, ki ga imajo naši sosednje,
               na jugu, včasih smo živeli dolgo časa skupaj, pa ga ne bom. <q>"Jebi da ne u..."</q> pa
               pikce ne.</p>
               <p>Naprej, 8. člen, ne govoriti na pamet, 8. člen Konvencije o varstvu človekovih
               pravic in temeljnih svoboščin piše takole, vsi govorite nekaj na pamet, pa ga ne
               preberete. <q>"Vsakdo"</q> govori <q>"pravica do spoštovanja zasebnega in družinskega
               življenja, vsakdo ima pravico do spoštovanja svojega zasebnega in družinskega
               življenja, svojega doma in dopisovanja"</q>, pika, <q>"javna oblast se ne sme vmešavati v
               izvrševanje te pravice"</q>, vejica, <q>"razen, če je to določeno z zakonom in nujno v
               demokratični družbi, zaradi državne varnosti, javne varnosti, ekonomske blaginje
               države, zato"</q> vejica, <q>"da se prepreči nered ali zločin"</q>; se je preprečil nered ali
               zločin? Se je, ker imamo dokazano zločinsko oziroma kaznivo dejanje. <q>"da se zavaruje
               zdravje ali morala in da se zavarujejo pravice in svoboščine drugih ljudi"</q> v tem
               primeru so drugi ljudje, Slovenke in Slovenci te države, ki so v večini pokazali, da
               se z ravnanjem neke družine o kateri govorimo, ne strinjajo.</p>
               <p>Tretjič, cel Državni zbor, vsi odbori, ki danes zasedamo, naj bi se ravnali po
               gospodu Hanžku. Krasno! Lepo vas prosim! Kot da gospod Hanžek ne more jutri narediti
               primopredaje ali v petek. Ne! Mi se moramo po njemu ravnati; naj bi se. Kako si to
               predstavljate? Delo Državnega zbora, zdaj se bo Državni zbor ravnal po načelu,  tu bom kritiziral tudi Vlado. Če
               si bo Vlada nekaj izmislila, bomo ravnali tako, kot bo Vlada delala. Če si bo Hanžek
               izmislil, bomo ravnali tako, kot bo on hotel. Ja, pa mi smo vendar prva veja oblasti!</p>
               <p>Naprej. Obvestilo za javnost, ki ga je dalo Vrhovno državno tožilstvo. Kakršenkoli
               odnos imamo do Vrhovnega državnega tožilstva, njihov odnos je v tem sporočilu zelo
               jasen, če ga niste prebrali, ga preberite! In točno in jasno govori, v prvem, drugem,
               tretjem, četrtem, petem, v šestem odstavku še posebej: <q>"V nasprotju s prikritim
               ukrepom tajnega opazovanja je šlo za splošno opazovanje območja, ki ne posega v
               zasebnost posameznikov in ne gre za prikrite preiskovalne ukrepe."</q> In zadnji
               odstavek: <q>"Policija je dolžna ukrepati, ko je ogrožen javni red in mir, ko so
               ogrožena življenja, varnost in premoženje. To je njena naloga, ki je določena v
               zakonu."</q> Pa vendar je Vrhovno državno tožilstvo, gospe in gospodje, to napisalo! Pa
               saj tega si ni izmislila novinarka ali novinar! Še enkrat, v imenu Slovenske
               nacionalne stranke smo prepričani in ocenjujemo, da je v dobrobit Slovenk in
               Slovencev, slovenskega naroda policija ravnala, kakorkoli že, v sodelovanju in ob
               pregledu državnega tožilstva pravilno, in absolutno podpiramo takšno ravnanje. Hvala
               lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. V nadaljevanju se je javil gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Predpostavljam, da večina nas normalno sliši in bom poskušal tudi
               normalno glasno govoriti. Ker mislim, da se z jakostjo glasu v tem primeru nič ne
               rešuje.</p>
               <p>Svojo razpravo gradim na dveh predpostavkah; če nista točni, pričakujem, da bosta
               ovrženi ali da jima bo ugovarjano. Prvič, da so človekove pravice in temeljne
               svoboščine po Ustavi pravice, ki se uresničujejo neposredno, na podlagi Ustavi, to je
               15. člen, da jih je mogoče omejevati izjemoma, v posebnih razlogih, ki morajo biti v
               zakonu navedeni. Da je ena od teh pravic in svoboščin tudi pravica do nedotakljivosti
               oziroma do svobode gibanja. In da je treba iz teh izhodišč na eni strani upoštevati
               celotno situacijo. In drugič, mislim, da je treba vse razmere upoštevati tudi iz
               izhodišča, da pa obratno, kot velja za človekove pravice, velja za delovanje državnih
               organov in policije. Zato, da lahko delujejo, morajo imeti izrecna pooblastila,
               zapisana v zakonu in izhajajoča iz Ustave. Če ni izrecnih pooblastil, pravice
               delovanja ni, ker bi to pomenilo potem prekoračenje pooblastil in tudi prekoračenje
               načel, ki so zapisana v Ustavi.</p>
               <p>Zaradi tega po tem, kar sem prebral, nimam odgovorov na naslednja vprašanja: Prvič,
               kje, v katerem členu, ne v kateri praksi, v katerem členu ali Zakona o kazenskem
               postopku ali Zakona o policiji ali kakšnega drugega je imela policija pooblastilo za
               ravnanja, kakršna so bila v času spremljanja, za mene seveda tajnega oziroma
               nepooblaščenega spremljanja, ne samo družine Strojan, ampak vseh, ki so tudi
               eventualno k njej ali h komu drugemu v tistem času prihajali v postojnski center, da
               je lahko tako ravnala. Drugič, kdo je takšno ravnanje odredil, z imenom, priimkom,
               pooblastili, ki jih ima. In tretjič, s kakšnim ciljem je bilo takšno ravnanje
               odrejeno. Ko bom dobil zelo konkretne podatke - povem še enkrat, s sklicevanjem na
               člene, z imeni in vsebino teh odredb, praviloma pisnih, lahko pa bo kdo rekel,  da je dal tudi ustno, če bo tako
               izjavil -, potem bom lahko rekel, da je bilo delovanje zakonito, da delovanje ni
               predstavljalo kršenja človekovih pravic in da je bilo skladno s pooblastili, ki jih
               ima policija kot državni represivni organ v skladu z Ustavo in zakoni. Dokler tega ni
               in se oblikujejo načelna mnenja, brez takšnih konkretnosti, jaz v ta načelna mnenja,
               neodvisno od tega, kdo jih je oblikoval, ne morem verjeti, ker mi ne dajejo opore, da
               bi lahko sam to pogledal, prebral in ocenil. Hvaležen bom, če bo kdorkoli od gostov
               pripravljen na vprašanja, kot so bila postavljena, tudi konkretno odgovoriti. Hvala
               lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Ste izpostavili vprašanja, sprašujem predstavnike Vlade, torej, če se boste
               javili? Gospod Šinkovec, izvolite.</p>
            </sp>
            <sp who="SDT4:ŠinkovecMatjaž">

               <speaker>MATJAŽ ŠINKOVEC:</speaker>

               <p>Hvala lepa za besedo. Lep pozdrav vsem! Najprej bi rad poudaril, da slovenska
               policija v tem primeru ni izvajala nobenega tajnega sledenja ali pa drugih prikritih
               preiskovalnih ukrepov za obravnavanje te varnostne problematike, ki je tema
               današnjega sestanka.</p>
               <p>Gospodu Potrču bi pa rad odgovoril, členi, ki dajejo pooblastila slovenski policiji,
               so navedeni v Zakonu o policiji. Govorimo o 34. členu Zakona o policiji, kjer imamo
               opozorilo, imamo ukaz, z ukazom policisti dajejo posameznikom, državnim organom,
               gospodarskim družbam in seveda vsem ostalim naštetim v tem členu zahteve za ukrepe in
               dejavnosti, ki jih morajo opustiti, da bi se zavarovalo življenje ljudi, varovalo
               premoženje pred uničenjem, poškodovanjem, tatvino in oblikami škodljivega ravnanja,
               zagotovila varnost prometa, preprečili neredi, nemiri in druge podobne kršitve
               javnega reda, in tako naprej. Seveda, ukaze je pa dovoljeno dajati le za ukrepe in
               dejavnosti, od katerih je neposredno odvisno uspešno opravljanje nalog, in za toliko
               časa, kolikor je potrebno, da so te naloge opravljene.</p>
               <p>Kar se tiče omejitve gibanja, ima policija pooblastilo v 39. členu Zakona o
               policiji, kjer ta 39. člen govori o tem, če je mogoče pričakovati, da bo na določenem
               območju ali določenem objektu prišlo do ogrožanja življenja ali varnosti ljudi ali do
               ogrožanja premoženja večje vrednosti oziroma je do tega že prišlo, ali iz razlogov
               zagotavljanja varnosti določenih oseb in objektov smejo policisti izprazniti to
               območje, objekt, prepovedati dostop, ga pregledati, gibanje v njegovi neposredni
               bližini.</p>
               <p>Seveda je vse izvajanje ukrepov povezano z varnostno situacijo, o kateri smo se
               znašli. Ključne strateške usmeritve pa je dalo slovenski policiji vodstvo, se pravi,
               Generalna policijska uprava. 16.11. smo naslovili na vse policijske uprave v
               Republiki Sloveniji navodilo, v katerem smo jim naročili, da je z oblikami in
               metodami dela treba poskrbeti, da se varnostne dogodke pravočasno zazna; da se pri
               izvajanju ukrepov zagotavlja javni red, varnost ljudi in premoženja; da je treba
               izvesti vse predpisane ukrepe, da se zagotovi celovita obravnava, to se pravi, sum
               storitve kaznivega dejanja ali prekrška, zbiranje dokazov zoper osebe in podobno. In
               seveda, da morajo biti zelo pozorni na točne informacije. Pri tem smo izvajali tudi
               pooblastila, ki so navedena v drugih zakonih. Se pravi, obravnavali smo kazniva
               dejanja, obravnavali smo prekrške zoper javni red, obravnavali smo prekrške po Zakonu
               o varnosti cestnega prometa in podobno, in seveda po Zakonu o javnih zbiranjih.
               Ukrepali smo zoper vse osebe, ki so se pojavile ob teh dogodkih, ne samo zoper člane
               družine Strojan. Odločanje o konkretnih ukrepih je bilo v delu sprejeto na nivoju
               Generalne policijske uprave, del na nivoju policijskih uprav, se pravi, Postojna,
               Ljubljana in tako naprej, kjer so se zadeve odvijale. Tako da  zagotavljam, da je slovenska policija delovala v
               okviru zakonov.</p>
               <p>Ko pa že govorimo tudi o izvajanju prikritih preiskovalnih ukrepov, bi pa želel samo
               opozoriti na Zakon o kazenskem postopku, s komentarjem, ki ga je izdala založba
               Gospodarski vestnik leta 2004, na strani 326 piše: "Zgolj opazovanje določenih
               objektov, zasede in druge klasične metode policijskega dela, pri katerih se ne
               uporabljajo navedena tehnična sredstva <stage>(gre za tehnična sredstva za prenos in
               snemanje glasu)</stage>, še ne pomenijo izvajanja prikritega preiskovalnega ukrepa po
               določbah tega člena, tudi če se opravljajo prikrito, zato zanje ni potrebno
               dovoljenje državnega tožilca."</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Želi še kdo razpravljati? Gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Konkretno, kar sem slišal doslej, je bilo vezano na 54., 39. člen in
               komentar v zvezi z izvajanjem prikritih ukrepov. Na ta način, gospe in gospodje, bomo
               težko dobili objektivne in točne podatke, ki kažejo, kdaj ima in na podlagi česa ima
               policija pooblastila. Če si jih razlaga tako, kot je bilo pravkar povedano, potem jih
               ima vedno in jih ima vsa, ne glede na to, ali so v zakonu zapisana ali ne. 54. člen,
               ki je bil najprej naveden, govori o zbiranju osebnih podatkov, nima veze s tem. 39.
               člen, ki je bil citiran, govori o omejitvi gibanja. Ampak poglejte, kaj glede
               omejitve gibanja piše - gospod ni prebral, kar piše v členu: <q>"Če je mogoče
               pričakovati, da bo na določenem območju ali v določenem objektu prišlo do ogrožanja
               življenja ali osebne varnosti ljudi, ali do ogrožanja premoženja večje vrednosti
               oziroma je do tega že prišlo, ali iz razlogov zagotavljanja varnosti določenih oseb
               in objektov,"</q> recimo, da kakšen element od tega lahko bil, ampak so pooblastila, kaj
               sme narediti. Smejo policisti izprazniti to območje - tega niso naredili; ali objekt,
               prepovedati dostop - tega niso naredili, ljudje so se tam gibali, samo zabeleženi so
               bili; ga pregledati - ne vem, da bi to naredili; in omejiti gibanje v njegovi
               neposredni bližini - tudi tega niso naredili. Ampak samo tako je mogoče razumeti
               policijska pooblastila - da se prebere tisto, kar policija sme delati, ne pa iz zelo
               preciznih ali pa relativno preciznih določb zakona delati samostojne sklepe. Mislim,
               da se to ne sme.</p>
               <p>In jaz zaenkrat nisem dobil odgovora na moje vprašanje oziroma nisem dobil za sebe
               zadovoljivega odgovora. Bil bi hvaležen, če bi Generalna policijska uprava in
               policija eventualno dala na moje vprašanje tudi pisni odgovor, takrat bi bil
               precizen, takrat ne bi bilo <q>"z brda z dola"</q> vse povedano v enem stavku. In zaradi
               tega bom v razpravi ali pa zaključku razprave predlagal, da tudi mi sprejmemo podoben
               sklep, kot ga je sprejela Komisija za nadzor nad delom varnostnih in obveščevalnih
               služb, da se dobi točna in precizna razlaga in ta razlaga da v strokovno presojo, da
               bi imeli poslanci podlago, ne pa da se na pamet politično odločamo. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Se še kdo javlja? Gospa Brezigar, izvolite, oziroma gospod Šinkovec, ja.</p>
            </sp>
            <sp who="SDT4:ŠinkovecMatjaž">

               <speaker>MATJAŽ ŠINKOVEC:</speaker>

               <p>Če dovolite. Govoril sem o 34. členu Zakona o policiji, ne o 54. členu.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>A, se opravičujem, sem narobe slišal. Če smem?</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Izvolite, gospod Potrč. 
               </p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Če je 34. člen, je ravno tako prav, da ga slišimo, ker tudi v njem ni ničesar o
               pooblastilih, ki bi jih na tej podlagi policija imela. Z opozorilom policisti
               opozarjajo osebe, se pravi, opozorilo je tu policijski ukrep. In ta je možen, ampak
               pove se, kaj - opozarjajo osebe, državne organe, gospodarske družbe, samostojne
               podjetnike posameznike, organe, organizacije in samoupravne lokalne skupnosti na
               okoliščine ali ravnanja, ki ogrožajo življenje, osebno varnost ali premoženje, kot
               tudi na splošno nevarnost. Kdo je bil s temi - kdo je sploh opozorilo dobil, komu je
               bilo dano, zakaj je bilo dano, enostavno tega ni. Z ukazom, kot naslednji ukrep,
               policisti dajejo posameznikom, državnim organom, gospodarskim družbam in tako naprej
               navodila in zahteve za ukrepe in dejavnosti. Komu od teh je bilo sporočeno in dan
               kakšen ukaz? Saj nobenega ukaza ni bilo. Ljudje, ki so se tam gibali, misleč, da se
               gibljejo svobodno, so bili zapisani in o njih je bila vodena evidenca, dokler se niso
               sprejele tudi odločitve, da gibanje ni več svobodno, ampak se ga usmerja ali pa
               onemogoča.</p>
               <p>Tako da bi bilo res koristno, gospod Šinkovec, da bi dobili pisno stališče, ker na
               ta način se ne da enostavno, vsaj ne pri izvajanju policijskih pooblastil, ki morajo
               biti eksaktno določena, iskati pravne podlage.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Mislim, da bomo stališče lahko dobili, danes imamo tu vse prisotne in bomo o
               tem lahko tudi o tem razpravljali in odločali na podlagi tega, kar so po eni strani
               pripravili predlagatelji zahteve, kar se bo odprlo še tekom današnje seje in na
               podlagi potem odgovorov, ki nam jih bodo podali predstavniki tako policije,
               Ministrstva za notranje zadeve oziroma danes prisotni na seji. Gospod Šinkovec,
               izvolite.</p>
            </sp>
            <sp who="SDT4:ŠinkovecMatjaž">

               <speaker>MATJAŽ ŠINKOVEC:</speaker>

               <p>Hvala lepa za besedo. Želel bi opozoriti mogoče na eno stvar, ki je bila že tudi prej
               dosti odprta. Slovenska policija je v okviru te problematike, ki se je v povezavi z
               družino Strojan izvajala, bom rekel, ukrepe ali pa budno spremljala dogajanje že
               daljše časovno obdobje. Tako je bilo na območju Ambrusa in tudi potem, ko se je
               družina preselila v Postojno. Vse, vsa pooblastila, ki jih slovenska policija lahko
               izvaja, so povezana z varnostno problematiko, in samo pod pogoji, ki so določeni v
               zakonu, lahko izvajamo ta pooblastila. Sem pa zasledil v razpravah, pa ne v današnji,
               da se je velikokrat pojavilo, ko so se metode policijskega dela, to je opazovanje
               določenega območja, zasede in podobne klasične oblike policijskega dela, tolmačile
               kot pooblastila. Slovenska policija, tako kot zdajle vsi policisti, ki so na terenu,
               eni patruljirajo, drugi opazujejo. In slovenski policisti seveda beležijo varnostne
               dogodke, ki so pomembni, da jih imamo, da imamo zadeve zabeležene in vemo, kaj se
               dogaja, da lahko pravočasno odreagiramo. V okviru teh oblik ali pa metod policijskega
               dela pa slovenska policija izvaja pooblastila, ki so pa predpisana z zakonom. Samo
               beleženje in spremljanje dogajanja na določenem območju ne pomeni nobenega
               pooblastila in nobenega poseganja v nobeno človekovo pravico. Ko pa policist izvaja
               kakršenkoli ukrep, pa naj bo to opozorilo, na primer, članom družine Strojan, da jih
               bomo ustavili v prometu, če se bodo vozili z neregistriranimi vozili, ali pa ukaz, da
               morajo narediti neko določeno dejanje, dokler je pač to potrebno, imamo pa to podlago
               v zakonu.  Metode policijskega
               dela pa niso pooblastila. Komandirji, direktorji policijskih uprav se odločajo ali
               bodo varnostno problematiko na določenem območju zagotavljali z opazovalno službo, s
               patruljiranjem, s poostrenim nadzorom in tako naprej. Velikokrat se srečujemo tudi z
               očitki, da je premalo policistov na terenu in ti policisti, ki so na terenu
               opazujejo, patruljirajo, vse kar pa počnejo poleg tega, ko pridejo do konkretne
               osebe, ko začnejo postopek, pa morajo imeti podlago v zakonu. Toliko. Hvalam
               lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa generalna državna tožilka, Brezigarjeva, izvolite.</p>
            </sp>
            <sp who="SDT4:BrezigarBarbara">

               <speaker>BARBARA BREZIGAR:</speaker>

               <p>Gospa predsednica, hvala lepa za besedo.</p>
               <p>Najprej bi pojasnila kdaj se je Vrhovno državno tožilstvo nekako začelo ukvarjati s
               problemov, ki ga vaš odbor danes obravnava. Prejela sem dopis Varuha človekovih
               pravic 22.1.2007 s prošnjo, da preverimo ali je pri nadzoru, ki ga je policija
               izvajala nad družino Strojan, šlo za sum kaznivega dejanja.</p>
               <p>Moram povedati, da tak dopis ne pomeni kazenske ovadbe, šlo je za vprašanje in
               prošnjo, da varuhu sporočimo ali so morda kakšni znaki kaznivega dejanja podani in da
               ga v tem razumnem roku obvestimo. Na podlagi dopisa Varuha človekovih pravic smo na
               Vrhovnem državnem tožilstvu od policije zahtevali vse podatke in zahtevali tudi
               njihovo poročilo. Poročilo in podatke smo dobili in v tem poročilu, ki smo ga
               preverili tako s pregledom dnevnika dogodkov policijske uprave Postojna, kot tudi z
               nekaterimi preverjanji na naših okrožnih državnih tožilstvih, ki so obravnavali
               konkretne zadeve, smo ocenili, da je povsem razumno pojasnilo policije, da je svoje
               delo opravljala v obliki klasičnih policijskih pooblastil po Zakonu o policiji in še
               nekaterih drugih zakonih. Na podlagi tega smo ugotovili, da ni razlogov za sum, da bi
               šlo za kaznivo dejanje s strani policistov in smo o tem varuha tudi obvestili.
               Namreč, pojasnjeno je danes že bilo kaj pomeni ukrep tajnega opazovanja. Za tak ukrep
               glede na podatke s katerimi smo takrat tudi že razpolagali nikakor ni šlo, šlo je za
               splošno opazovanje območja in ne za prekriti preiskovalni ukrep. Vsi poznamo kaj se
               je dogajalo v teh dogodkih, šlo je za resna trenja med prebivalstvom in družino
               Strojan in policija je bila na podlagi 3. člena Zakona o policiji dolžna zagotavljati
               javni red in mir, dolžna je bila poskrbeti za varnost ljudi, dolžna je bila poskrbeti
               za varovanje premoženja. Takšno pojasnilo policije, kot sem že rekla, je bilo povsem
               razumno, moram posebej poudariti, da je državno tožilstvo tisto, ki ocenjuje ali so
               podani sumi, da je bilo storjeno kaznivo dejanje, da je državno tožilstvo tisto, ki
               je organ pregona v tej državi. Na podlagi podatkov policije, ki smo jih preverjali,
               ni bilo razlogov za sum. Torej, državni tožilec lahko ukrepa le če so podani razlogi
               za sum, da gre za kaznivo dejanje. Zaradi tega, kot sem že rekla, je bil o tem
               obveščen tudi varuh. Ob enem
               je bilo nekako v povezavi s problemi in z obravnavanjem družine Strojan s strani
               varuha izpostavljen tudi problem, da naj bi državno tožilstvo, ko odloča o teh
               zadevah odločalo enkrat tako, enkrat drugače in izrečen je bil očitek o političnem
               delovanjem državnih tožilcev. Ker je prišel tak očitek iz ust varuha človekovih
               pravic, sem ga sama tudi vzela zelo resno, preverila sem pri okrožnih državnih
               tožilcih, ki so obravnavali zadeve, ki jih je omenil varuh in ugotovila, da je šlo za
               dva povsem različna primera, čeprav je šlo za istega osumljenca. V prvem primeru je
               šlo za to, da ni bilo v ravnanju osumljenega znakov kaznivega dejanja. Rada bi
               opozorila, da je v pravni državi državni tožilec dolžan ukrepati le če so znaki in če
               je podan utemeljen sum kaznivega dejanja. Če neko dejanje nima znakov kaznivega
               dejanja državni tožilec ne sme ukrepati, ne sme začeti kazenskega postopka. Obe
               tožilki, ki sta zadevi obravnavali sta svoje delo opravili profesionalno in
               korektno.</p>
               <p>Kasneje se je pojavila v javnosti trditev, da je policija spremljala intimno
               življenje članov družine Strojan. Če bi ta trditev držala, potem bi to pomenilo, da
               je policija izvajala prikriti preiskovalni ukrep ne samo tistega o katerem ste gospa
               poslanka in gospod poslanec govorila danes, ampak celo enega od hujših, namreč ukrep
               po 151. členu Zakona o kazenskem postopku, to je prisluškovanje in opazovanje v tujem
               stanovanju ali drugih tujih zaprtih prostorih, ker namreč v dnevniku dogodkov bi se
               trditve o intimnem življenju lahko pojavile samo v primeru, če se prisluškuje in
               opazuje v tujem zaprtem prostoru. V takšni situaciji, če bi se to res zgodilo bi šlo
               za kaznivo dejanje nevestnega dela v službi po 262. členu kazenskega zakonika. Ta
               očitek je bil izrečen na neki javni tribuni in ker je varuh nekako vztrajal, da je
               šlo za prikrite preiskovalne ukrepe sem vendarle ocenila, da je potrebno to zadevo
               preveriti, namreč, trditev in podatki o intimnem življenju ni izhajala iz zapisov
               dogodkov s katerimi je državno tožilstvo razpolagalo. Zato sem v tej situacijo ti
               smatrala kot sum o kaznivem dejanju, zadevo smo začeli obravnavati kot kazensko
               ovadbo, ponovno opozarjam, da tisti dopis,  ki ga je pisal Vrhovnemu državnemu tožilstvu varuh ni bila
               kazenska ovadba bilo pa je opozorilo in prošnja za odgovor, korekten dopis, vendar ne
               kazenska ovadba. To, kar se je dogajalo kasneje se pravi trditve o tem, da so v
               zapisnikih Policije navedbe o intimnem življenju ljudi smo, potem obravnavali kot sum
               kaznivega dejanja na podlagi 66. člena Zakona o državnem tožilstvu, sem nato
               odredila, da zadevo iz pristojnosti Okrožnega državnega tožilstva prevzame Vrhovno
               državno tožilstvo in začeli smo predkazenski postopek. Preverili smo trditve,
               opravili nekaj razgovorov v sodelovanju s Policijo, na teh razgovorih je bila
               prisotna vrhovna državna tožilka in ugotovili, da podatki ne izhajajo iz nobenega
               zapisnika oziroma, da tisti, ki so trdili, da to izhaja iz policijskih zapisov tega
               podatka niso mogli potrditi. Glede na to je vrhovna državna tožilka, ker ni bil podan
               utemeljen sum, da bi bilo storjeno kaznivo dejanje kazensko ovadbo zoper policiste,
               se pravi, ta sum kaznivega dejanja se je obravnaval kot kazenska ovadba zavrgla.
               Ponovno opozarjam, da je ocena dejanskega stanja in subsunkcija tega dejanskega
               stanja pod abstraktno normo kazenskega zakonika stvar državnega tožilstva. Državni
               tožilec je zavezan zakonu in Ustavi in to se je v konkretni situaciji tudi dogajalo.
               Državni tožilec je takšno ovadbo zavrgel. O tem zavrženju je bil obveščen oškodovanec
               in njegov pooblaščenec s pravnim poukom, da ima ta možnost nadaljevati kazenski
               oziroma poskusiti nadaljevati kazenski postopek, če se z odločitvijo tožilstva ne
               strinjata.</p>
               <p>Državni tožilci smo uporabljali v tej zadevi svoja pooblastila in profesionalno in
               korektno ukrepali, nismo znašli znakov kaznivega dejanja, nismo našli nobenih
               dokazov, ki bi kazali na to, da so bili uporabljeni prikriti preiskovalni ukrepi.
               Tako da, odločitev, če spoštujemo zakon v tej situaciji ne bi mogla biti drugačna.
               Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Gospa Bebler, izvolite. Replika.</p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Samo repliko imam na to, kar je sedaj gospa generalna državna tožilka povedala. Mi v
               naši zahtevi za sklic nujne seje nikjer ne govorimo o sumih, da je šlo za poseg ali
               pa nadzorovanje intimne dejavnosti, intimnega področja družine Strojan pa četudi smo
               in brali Dnevnik in če tudi smo slišali informacijsko pooblaščenko, itd. Zakaj?
               Zaradi tega, ker v tistem zapisu Dnevniku Policijske uprave Postojna nikjer nismo
               naleteli na takšno trditev, tako da ne bi bilo tukaj nesporazuma, se pravi, da mi za
               tisto, kar trdimo tukaj pa imamo neke argumente oziroma osnove iz tega Dnevnika.
               Zato, zanima nas samo to, kaj pomeni, v primeru odhoda jih je potrebno konspirativno
               pokriti z civilnimi patruljami, ali to gre za prikrito sledenje ali ne gre za
               prikrito sledenje? Kajti, če bi šlo za prikrito sledenje, potem je potrebno te
               zakonske določbe upoštevati, ki so v Zakonu o kazenskem postopku pa tudi če hočete v
               Zakonu o policiji, itd.</p>
               <p>Nato. Nas zanima tak izpis iz tega Dnevnika, Policijska uprava še nič ne ve o tem,
               dokler ne odločijo na 
               Generalni policijski upravi kako in kaj postopati, nova komandna in sicer, da je
               generalni direktor odredil, da se osebe zadrži v centru in se obvesti GPU. Da se
               osebe zadrži v centru. To po moji zdravi kmečki pameti pomeni, da jim je bilo na neki
               način omejeno gibanje oziroma, da so jim na neki način onemogočili, da gredo iz tega
               centra, tako da, jaz tudi to razumem, za vse kar policija stori mora imeti v zakonu
               podano osnovo in mora biti to izrecno dovoljeno. Zato, samo sprašujemo, povejte nam
               prosim, na kateri osnovi ste te policijske akte oziroma dejavnosti izvajali? Če nam
               boste to normalno utemeljili, bomo rekli, OK., dobro, ampak doslej tega odgovora
               nismo dobili.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Sedaj v nadaljevanju je že razprava, so prijavljeni, če želite pa tudi
               odgovoriti na to vam lahko dam prednostno besedo. Gospod Petan.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Hvala za besedo, gospa predsednica. Spoštovani. Jaz mislim, da smo mi sedaj v fazi,
               ko smo že izgubili nič zakaj, kaj je osnova tega. Mislim, da se pogovarjamo o strehi
               brez hiše. Vzrok za vse to je napad na domačina, ki se je zgodil že pred meseci in
               posledica tega je pač bila, da se je ta človek boril za življenje in mesec bil v komi
               in sedaj mislim, da je na rehabilitaciji in kot smo lahko slišali iz medijev, ki so
               poročali, hvala bogu, da bodo verjetno posledice določene ostale trajne. Se pravi, to
               je bistvo vsega, sedaj pa mislim, da se lahko potem pogovarjamo naprej.</p>
               <p>Imamo v zadnjem času zanimiv pristop predlagateljev do podobnih ali pa enakih
               problemov. Ravno v tej sobi smo sedeli za primer Plut. Takrat ste ravno ti očitali
               Policiji, da ni preventivno nič naredila, da bi pač nekoga morala že preventivno
               zapreti, za to, ker je pač naredil določeno kaznivo dejanje, tako da, v redu, ste
               zastopali. Zadnji primer Karizagi, je podobno, s tem, ker tukaj še ni toliko dolgo
               verjetno še niste imeli časa, da bi razvili celo teorijo. Podobno. Zakaj ga je bilo
               potrebno izpustiti? Se pravi, preventivno bi ga morali imeti kar zaprtega. Sedaj smo
               pri tej družini, tukaj pa očitno preventive za vas ne bi smelo biti, stvar bi pač
               morali prepustiti toku, da bi se pač zgodilo, kar bi se pač zgodilo, potem bi pa
               zopet verjetno modrovali. Potrebno je pošteno priznati, da so mediji te dohodke zelo
               izčrpno spremljali in poročali o dogajanju vsak korak družine Strojan pa tudi njihove
               izjav pa tudi tisti, ki so pač hote ali nehote ali po lastni želji prišli v stik
               njihove izjave. Če je nekdo izbral te podatke se da marsikaj razbrati in jaz bi nekaj
               od tega vam naštel. Tudi tiskovne konference so bile, sporočila za javnost s strani
               Policije tako da, tam je marsikaj napisano.</p>
               <p>Če mi dovolite bi začel s tem, kar je tudi neki predmet obtožbe, da je šlo za neko
               tajno sledenje neki prikriti ukrepi. 149a. člen Kazenskega zakonika v komentarju
               pravi: "Način sredstev, beg in druge modalitete izvajanja ukrepa tajnega opazovanja
               so vsebinsko opredeljeni v tretjem stavku člena. Pri tem ukrepi gre za načrt na dalj
               časa neprekinjene in ponavljajoče so opazovanja osumljenca ali določene oseb z
               uporabo tehničnih naprav za prenos in snemanje glasu ter slikovno snemanje v katerem
               se pridobijo materialni dokazi za potrebe kazenskega postopka. Zgolj opazovanje
               določenih objektov, zaseda 
               in druge klasične metode policijskega dela, pri katerem se ne uporablja navedena
               tehnična sredstva, ne pomenijo izvajanje prikritega preiskovalnega ukrepa in tako
               naprej. To ne pomeni. Sedaj približno vemo kaj je v zakonu, kaj v komentarju tega in
               v obrazložitvi.</p>
               <p>Se pravi, ukrepi policije, ki so bili izvajani, očitno ne pomeni kršenje nobenega
               zakona in ne pomeni posega v človekove pravice, ampak jaz bi rekel prej obratno.
               Ukrepi so bili potrebni, kajti problematika v zvezi z omenjeno družino, zaradi
               kaznivih dejanj, ki jih je evidentirala tudi policija, pa jih je evidentirala nekaj
               čez sto, zaradi česar je prišlo do resnih trenj z lokalnim prebivalstvom, to je
               seveda kulminiralo s tistim, kar sem povedal na začetku, z napadom na domačina in vse
               tisto, kar je povezano in nenazadnje s temi ukrepi, ki jih je policija izvajala,
               govori Zakon o policiji v svojim, začenši kar s 3. členom, kaj je naloga policije. Že
               v prvem odstavku piše <q>"varovanje življenja, osebne varnosti in premoženja ljudi"</q>. Kaj
               pa je drugega kot varovanje življenja, glede na to kaj je bil osnovni vzrok vsega?
               Zato sem začel s tem. V 3. odstavku pravi <q>"vzdrževanje javnega reda"</q>; mislim, da ni
               potrebno posebej komentirati kaj to pomeni. Ostalih odstavkov niti ne bom našteval,
               ker je že to več kot dovolj. Seveda tudi Zakon o policiji v 30. členu govori o 128.,
               130., da tudi tega ne bi našteval, vse te ukrepe.</p>
               <p>Če se malo oddaljimo od tega osnovnega dogodka, so se zgodile tudi barikade. Nanje
               so pozivali tudi župani po radijskih postajah; tudi to bi lahko prišteli h kakšnemu
               kršenju, pa to je že druga zgodba.</p>
               <p>Po preselitvi družine v Center v Postojni so se sicer za določen čas strasti
               umirile, ampak glede na izjave, ki so jih dajali ti člani in s tem tudi, da bodo
               odšli, ne glede na dogovor. Se je pa v vmesnem času marsikaj dogajalo. Namreč
               policija je hočeš, nočeš tudi morala biti navzoča, kajti jaz bom navedel mogoče samo
               tri stvari, ko so, ker treba je to povedati; družina Strojan v tem centru v Postojni
               ni bila zaprta. Oni so se lahko prosto gibali. Obstajajo podatki, ki so tudi javni,
               da ko so odhajali v Postojno, v naselje, v trgovino, so marsikdaj tudi poklicali, če
               je policija, naj jih zaščiti, češ, da se bojijo za lastno varnost. Kaj jih je do tega
               pripeljalo, to je drugo. Ampak poklicali so in policija je seveda takšno grožnjo
               morala vzeti resno. Brez policije tam potem ne more biti. Če to smatrate za sledenje
               je lahko tudi, ampak to je stvar nečesa drugega. Omenil bi tudi zadevo, ko je nekdo
               od članov te družine klical policijo, da je k njemu v center prišla neka oseba, ki se
               izdaja za novinarja in ga nagovarjala naj gre v Ljubljano na neko srečanje nekega
               njihovega društva. Kasneje ko so policisti prišli se je izkazalo, da ni novinar
               ampak, ne vem kako bi to opredelil, ali je provokator ali karkoli. So prihajali
               ljudje, ki so želeli, da bi člani družine zapustili to začasno bivanje in odšli v
               mesto. Zdaj kaj je bil njihov namen, to je drugo in ta oseba se očitno ni želela
               naprej pogovarjati s tem tako imenovanim novinarjem in je poklicala policijo, in
               policija je seveda kasneje ugotovila, da gre za provokacijo.</p>
               <p>Drugo, kar je, to je bilo še posebej, v vseh medijih objavljeno, mislim, da je bilo
               okrog 20. decembra, grožnja enega od članov, da bodo zažgali Zagradec in da bo tak
               požar, kot ga še niso videli. In seveda tudi grožnja nekaterim članom Vlade z ubojem.
               Zdaj pa, ne vem, če to tudi ne spada pod 3. člen Zakona o policiji, <q>"varovanje
               življenja"</q>, če gre za grožnje. To mislim, da je že resna zadeva; in zato takšno
               spremljanje ali prisotnost tudi na njihovo zahtevo, je verjetno povsem normalna in ne
               spada v tisto kategorijo, ki jo
               želijo predlagatelji prikazati.</p>
               <p>V tem času je bilo tudi veliko kršitev s strani te družine, vezanih na vožnjo z
               avtomobili, brez prometnega vozniškega in tako naprej. Tudi vse to je vknjiženo na
               policiji in kot kaže je takšna aktivnost bila nujna in jaz tu ne vidim nobenega
               vzroka, da bi zadevo obravnavali tako, se da prikazati tudi z drugih zornih kotov.
               Glede na to, da je policija imela tudi tiskovno konferenco ali sporočilo za javnost;
               to se da najti, z internega se da dobiti; tam piše, da je bila policija <q>"v stalnih
               stikih z družino Strojan, v katerih smo jih seznanili s predvidenimi ukrepi
               povezanimi z zagotavljanjem njihove varnosti in ukrepanjem v primeru ugotovljenih
               kršitev v cestnem prometu"</q>. Se pravi, da so bili obveščeni. Jaz temu ne bi rekel
               <q>"tajno sledenje"</q>, če te obvestijo to verjetno ni tajno sledenje. So, tako je zapisano
               tudi v tem poročilu za javnost, da <q>"so izredno pozornost policije utemeljevale
               grožnje posameznikov družine Strojan občanom Zagradca"</q> to je tisto, kar sem prej
               omenil, da bodo zažgali Zagradec <q>"in predstavnikom Vlade"</q>, ki so jim grozili z
               ubojem. Če takšna zadeva ni vzrok za spremljanje situacije, potem pa jaz ne razumem
               in glede na to, da sem na začetku začel, kaj pa je tajno sledenje, kaj pa ni, potem
               mislim, da ni niti enega najmanjšega povoda in najmanjšega vzroka, da bi lahko
               govorili o kakršnemkoli kršenju človekovih pravic, kajti človekove pravice, kar je
               bilo ob tej priložnosti že večkrat tudi povedano, ob podobni razpravi, da človekove
               pravice v neki državi veljajo za vse enako. To je verjetno jasno, in če ima en
               pravico do te pravice, potem jo imajo tudi drugi. Ampak človekova pravica je tudi
               takšna, da velja tako dolgo, dokler ne zadane ob človekovo pravico drugega. To je
               potrebno vzeti v kombinacijo, in nekdo si ne more privoščiti, da bi počenjal karkoli,
               drugi pa ne bi smel sploh ne odreagirati. Če je prebivalec v bližini tega naselja,
               kjer je prebivala ta družina, bil napaden in se je mesec boril za golo življenje, bil
               v komi, potem jaz mislim, da je potrebno poskrbeti za varovanje človekovih pravic
               tudi drugih. Tudi tistega, ki je bil tako napaden, vendar dobro, preventivno se vedno
               ne da, ampak po vsem tem, kar se je zgodilo, pa tudi o tem, kar ste vi govorili v
               zvezi s Plutom je pa bilo to popolnoma upravičeno in na osnovi vseh teh groženj, ki
               so jih podali, bi vam lahko še našteval te stvari, ker tega je bilo res ogromno v
               medijih, mislim, da ni bilo nič, česar ni bilo objavljeno, ampak mislim, da bi
               izgubljali čas, ker zadostuje ena takšna zadeva, tako, da mislim, da je to vse skupaj
               malo za lase privlečeno. Imate dvojna merila za enake ali podobne dogodke in podobne
               stvari. Prav bi bilo, da bi se že enkrat uskladili, ali ščitite, imate enaka stališča
               do podobnih problemov, da so vedno enaka, ali pa tako kot komu ustreza. Enkrat mi
               ustreza da je črno, pa sem za črno, drugič pa ko mi ustreza belo, bolj belo, sem pa
               za tisto belo, tako, da to je že malo neverodostojno in jaz tistega vašega drugega
                  sklepa ne mislim podpreti,
               ker nima nobene zveze z realnostjo in z realnimi dogodki. Še enkrat bi pa povedal
               tisto, kar sem čisto na začetku. Kaj je bila osnovna, to je bil pa napad tega
               prebivalca, tega domačina, ki bo imel verjetno trajne posledice, en mesec pa se je
               boril za življenje. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Beblerjeva je v imenu predlagateljev zaprosila za repliko. Izvolite.
           </p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa. Jaz bi izrekla vam hvaležnost, gospod Petan, ker ste obljubili, da nam
               več ne boste naštevali in ne več razlagali, zlasti ne členov Zakona o kazenskem
               postopku, namreč, ko ste govorili, ko ste se sklicevali na ta tretji odstavek 149.a
               člena in ste tako rekoč povedali, da je vse dovoljeno, bi vam vendarle povedala še
               to, da je treba prebrati potem še <gap n="..."/> odstavek, pa šesti denimo, kjer je izredno
               rečeno, da je pa tovrstne ukrepe možno izvajati samo na podlagi ali odredbe pisnega
               dovoljena tožilstva ali odredbe sodišča. Se pravi, ne tukaj razlagati nečesa, kar pač
               ne drži in ne zavajajte ljudi.</p>
               <p>Kar pa zadeva zadevo Plut, pa ravno nasprotno. Mi smo pa takrat trdili, da je Plut
               bil še v kazenski evidenci, da je medtem slovenska policija dobila obvestilo o tem,
               da je verjetno zagrešil podobno kaznivo dejanje, kot ga je že poprej v Sloveniji, da
               smo imeli tudi DNK in tako naprej in takrat je pa bil odgovor tako policije, kot tudi
               Ministrstva za pravosodje, da v našem pravnem redu ni bilo nobene osnove za to, da bi
               vedeli, kje se Plut sploh nahaja, ob tem da so ga imeli priložnost videti tudi na
               televiziji dvakrat ali trikrat v tistem času. Torej, prosim lepo ne mešajte stvari,
               ki ne sodijo skupaj. In mi ne govorimo danes o tej nesrečni žrtvi, ki je po vašem bil
               nekako povod ali vzrok vsega tega dogajanja, govorimo samo o tem in zgolj slučajno
               gre za družino Strojan, da je po našem mnenju policija tukaj prekoračila pooblastila
               in da smo soočeni z nevarno situacijo, z vidika spoštovanja človekovih pravic in
               temeljnih svoboščin za vse državljane te države. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod Petan.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Samo prebral bom, nič drugega. <gap n="..."/><stage>/Oglašanje iz klopi./</stage><gap n="..."/> Komentar 149.a člena,
               zgolj opazovanje določenih objektov, zasede in druge klasične metode policijskega
               dela, pri katerih se ne uporablja navedena tehnična sredstva ne pomenijo izvajanja
               prikritega preiskovalnega ukrepa po določbah tega člena, tudi če se opravljajo
               prikrito, zato zadnje ni potrebno dovoljenje državnega tožilca. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Potrata ima besedo.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala lepa. Gospa predsednica, jaz bi se najprej na tisto pripombo kolegice
               Beblerjeve navezala, ki je bila v začetku izrečena. Jaz mislim, da je res dobro, da
               take seje prenašajo, po naših medijih in da je dvorana na Tomšičevi 5 primernejša za
               snemanje, potem pač ne bodo snemalci poslankam ali poslancem govorili, kako naj se
               pri mizi držijo, zato da bo slika v prenosu lahko ustrezna. Gre preprosto za to, da
               je neka kultura ravnanja in vedenja v tej dvorani le potrebna.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Morda, če lahko, da potem teče naprej verjetno beseda o vsebini. Jaz sem povedala,
               lahko greste preveriti tam poteka seja Odbora za finance, včeraj popoldne sta tudi
               potekale dve seji in prosim, če lahko nehate s temi insinuacijami, da smo želeli sejo
               zapreti. Seja je odprta za javnost, med nami imamo tudi snemalce in si želimo torej
               skozi ves potek današnje seje. Zdaj pa izvolite naprej.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Gospa Kucler, to ni bila insinuacija, to je bilo samo priporočilo, kako je bolje
               ravnati ob takih primerih, ko so seje zanimive za širšo javnost in teče razprava o
               problemih, ki so v javnosti prisotni in za katere opozicija nima nobene možnosti, da bi javnosti predstavila svoja
               stališča, glede na to, da si koalicija s svojo večino vedno omogoči izglasovanje
               sklepov iz katerih je videti, da je vse, kar je storjeno, storjeno dobro, prav in
               brez kančka dvoma. In poglejte, jaz sem dobila v roke tudi predlog sklepa, ki je za
               to sejo pripravljen in so ga podpisale tri koalicije poslanske skupine. Jaz upam, da
               bodo vsaj trije poslanci največje in ena poslanska največje koalicijske stranke enak
               vik in krik zagnali zaradi tega, kakor so ga zadnjič na Komisiji za peticije ter za
               človekove pravice in enake možnosti, ko so dobili na začetku seje predlagane sklepa,
               pa je bil predlog sklepov označen za metodo partizanskega presenečenja. Jaz to
               govorim samo zaradi tega, da bi vam dokazala, kako je v resnici v tem Državnem zboru,
               metoda dvojnega ravnanja in presojanja nenehno navzoča, samo da se nekateri moramo
               nenehno braniti<gap n="..."/></p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Samo<gap n="..."/></p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p><gap n="..."/> drugim je pa vse dovoljeno in je vse prav.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala<gap n="..."/></p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p><gap n="..."/> zdaj pa, če dovolite<gap n="..."/></p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p><gap n="..."/> gospa Potrata za te pomisleke. Ko boste vi vodili vašo komisijo, jo boste vodili na
               način, ki se vam bo zdel ustrezen vam. Jaz jo vodim na način, ki je v skladu s
               Poslovnikom, zato bi vas prosila, da se v nadaljevanju osredotočite na razpravo o
               vsebini.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala gospa Kucler. Jaz bom govorila tisto, kar mislim, da moram govoriti. Jaz tudi
               mislim, da sem ravnala takrat na seji komisije v skladu s Poslovnikom, tako kot vi
               trdite, da zdaj ravnate. Jaz samo želim, da je to v zapisniku, v magnetogramu
               zapisano, zaradi tega, ker nenehno doživljam napade, da ne ravnam v skladu s
               Poslovnikom, ravnam pa vsaj tako dobro kot vi.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p><gap n="..."/> <stage>/Nerazumljivo./</stage><gap n="..."/></p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Zdaj pa k tistemu, kar je predmet sklica današnje seje. Ta seja je namenjena točki
               prekoračitve policijskih pooblastil v primeru policijskega nadzora na družino Stojan
               in ker tako sklepa<stage>(?)</stage>, da si prizadevati ravnati po Poslovniku in nekatere opozarjate
               naj se točke dnevnega reda držijo, bi pričakovala, da bi omejili razpravo pri
               marsikomu, ki je zašel daleč od obravnave točke. Jaz pa bi najprej podprla predlog
               poslanca Potrča, da bi vendarle dobili natančno in pisno pojasnilo in zapis odgovora
               policije na tista vprašanja, ki jih je poslanec gospodu Šinkovcu zastavil. Kajti tudi
               jaz sem slišala, da je citiral 54. člen, on pravi, da je citiral 34., ker gre za zelo
               pomembne detajle in razlike bi bilo res dobro, če bi dobili kdaj v roke zapis, iz
               katerega bi se dalo natančno razbrati na kaj kdo opira argumentacijo za ravnanje
               policije. Jaz nisem dobila še odgovora ali nisem slišala odgovora na vprašanje, kdo
               je odredil takšno ravnanje policije in s kakšnim ciljem je bilo to ravnanje policije
               odrejeno, čeprav sem v sredstvih javnega obveščanja slišala izjavo policista,
               oprostite ne spomnim se ne imena in priimka, ne njegove funkcije, ki je rekel, da so
               to, kar so delali in o čemer ne najdemo enakega poimenovanja<stage>(?)</stage> z obeh strani mize,
               takrat v centru v Postojni, da so  delali, zato da bi zagotovili varnost Strojanovim in da bi
               varovali pred Strojanovimi, torej, sta bila pri tem ukrepi vsaj dva cilja. Tisto, ker
               mene moti in o čemer bi morali razpravljati je, da je znova družina obravnavana kot
               potencialna nevarnost in to kar družina kot celota z otroki vred. Nekajkrat je bilo
               že povedano, da to družino sestavljajo odrasle ženske, odraslo moški in otroci.
               Tisto, kar sem sama tudi iz posnetkov videla je bilo omejevanje gibanja in to zelo
               natančno, močno omejevanje in preprečevanje gibanja, čeprav je znova ob obravnavi na
               Komisiji za peticije ter za človekove pravice in enake možnosti takrat ob navzočnosti
               gospoda ministra in gospoda državnega sekretarja bilo povedano, da tistim, so bival v
               centru v Postojni gibanje ni bilo omejevano. Gre torej za zelo različno pojmovanje
               tega kdaj je svoboda gibanja zagotovljena in kdaj svoboda gibanja ni.</p>
               <p>Res je, gospod Šinkovec, ko je pojasnjeval tudi govoril o varnostni problematiki in
               o daljšem časovnem obdobju, v katerem so nadzorovali družino Strojan, sedaj jaz
               njegovo dikcijo uporabljam in je bilo govora tudi o neregistriranih vozilih. Jaz se
               ne spomnim, da bi na tisti poti iz Ambrusa proti Postojni, takrat, ko so policisti
               spremljali Strojanove na poti v center, ker baje Strojanovi niso poznali poti do
               Postojne in jim je Policija priskočila na pomoč, da jih je do pravega kraja
               pripeljala, tam ni bilo videti nobenega vozila brez registrskih tablic torej gre
               vendarle za neko nadzorovanje od prej, da pa radi zadeve sestavljamo iz različnih
               časovnih obdobij v novo zgodbo je bilo pa tukaj danes nekajkrat že mogoče zaslediti.</p>
               <p>Jaz torej vendarle še vedno pričakujem, da bomo dobili pisno poročilo in da se bomo,
               potem po pisnih poročilih tako Policije kot pojasnilih še koga drugega tudi lahko
               dokopali do nekega sklepa, ki bo za mene relevanten in ki bo prenesel kritično
               presojo. Zaradi tega, ker kot povedano, če vsi nismo bili na kakšni okrogli mizi ali
               javni tribuni, kjer je bilo govora o takšnih in drugačnih posegih v zasebnost je bilo
               kaj mogoče prebrati tudi javnih občilih. Tisto, kar je bilo mogoče prebrati, najmanj
               kar lahko rečem me je zaskrbelo, če bi se slehernemu med nami za zagotavljanje
               varnosti pred nami in zato, da bi druge varovali pred nami lahko to dogajalo in bi na
               tak način posegali v našo zasebnost. Jaz lahko sprejmem pojasnilo gospe generalne
               državne tožilke, da preučujejo zadeve, da jih spremljajo, ampak za enkrat odgovora,
               jasnega odgovora na to, kaj je bilo ali kaj ni nimam in zagotovo ne nameravam
               podpreti sklepa, ki nam je bil s podpisi treh koalicijskih poslanskih skupin ponujen
               v razpravo, domnevam, in sprejem tega sklepa zagotovo ne mislim podpreti, zaradi
               tega, ker ga je prehitro kar takole, kar prehitro  zanj dvigniti roko, da je to vse tako kot tukaj v tem sklepu
               stoji zlasti ne, zaradi tega, ker če ga berem natančno, da je bila aktivnost Policije
               usmerjena v zagotavljanje varstva javnega reda in miru kdaj, kje in kako in
               preprečevanja ogrožanja varnosti ljudi in premoženja. Sedaj, ogrožanja čigave
               varnosti in čigavega premoženja, kdaj, na katero premoženje. Kolikor vem so v centru
               v Postojni bili ljudje naseljeni ne na svojem domu, ampak v nekem začasnem bivališču,
               jaz ne vem, če je ravno začasno bivališče kdo ogrožal njihovo premoženje, se ja pa z
               njihovim premoženjem kaj zgodilo. To pa res. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Barovič, izvolite.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Hvala lepa. Za uvod bi rad povedal, da sem zelo vesel, da nadomeščam poslanskega
               kolega v odboru, v katerem sem bil štiri leta v preteklem mandatu.</p>
               <p>Danes je zadeva tega sklica Odbora za notranjo politiko naslednja: <q>"Zahteva za sklic
               nujne seje Odbora DZ RS za notranjo politiko, javno upravo in pravosodje, zaradi
               domnevne prekoračitve policijskih pooblastil v primeru policijskega nadzora nad
               družino Strojan."</q> Drži. Gospa Bebler, vi ste malo prej povedali, ne vem, koga imate
               za norca, da tukaj ne gre za družino Strojan, da je zgolj slučajno, ampak gre za
               policijski nadzor, zakaj potem niste v zadevi spustili nad družino Strojan? Gre zgolj
               in samo za družino Strojan.</p>
               <p>Drugič. Gospe in gospodje, ne nas imeti za norca, človek pride, krši javni red in
               mir, trešči s kolom nekoga po glavi, spravi ga v bolnico, prav imate, Policija ni
               ravnala prav, tega bi morali zapreti takoj in mu odvzeti pravico do svobode gibanje
               in ne bi prišlo do tega.</p>
               <p>Drugič, vam dam prav. Policija nima prav, ker varuje Strojanove namesto, da bi
               varovala Slovenke in Slovence. Če nekdo grozi s požarom, z ubojem vi pa danes na klop
               za govora postavljate Policijo in sodstvo. Lepo vas prosim, kje pa živimo. Nekdo
               nekoga po glavi udari, je v komi, grozi z ubojem, grozi s požarom kriva je pa
               Policija, ki na žalost varuje Cigane namesto Slovence. Mene, gospe in gospodje ne
               morete prepričati pa zavajate javnost tako ali drugače. Ne govoriti, da gre za
               družino Strojan, gre za družino Strojan, Policija drugič ljudi, ki kršijo javni red
               in mir tako kot vse Slovence zaprite in jim vzemite pravico pa ne bo problema, ali
               imajo pravico svobode gibanja ali ne.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>V nadaljevanju gospod Kovačič.</p>
            </sp>
            <sp who="SDT4:KovačičDimitrij">

               <speaker>DIMITRIJ KOVAČIČ:</speaker>

               <p>Hvala lepa za besedo, gospa predsednica. Sklep, ki je predložen pred samo sejo zelo
               jasno govori za kaj se gre, popolnoma za kaj gre, popolnoma jasno je, da se stvar
               nanaša na varstvo javnega reda in miru v primeru, o katerem govorimo, za kar je tudi
               sklicana seja, gospa Potrata, na način drugega se ne more nanašati kot na to, na kar
               se ta sklep nanaša torej na točke dnevnega reda. Seveda tudi, ko govorimo o
               preprečevanju ogrožanja varnost ljudi in premoženja se zadeva nanaša na ljudi, ki
                   so se nahajali v tem
               prehodnem začasnem prebivališču kot tudi na ostale, ki pridejo na tem območju v stik
               s temi ljudmi. Jaz moram reči, da sem vesel, da današnja razprava potema v tem
               prostoru in ne v dvorani dol, kajti mislim, da je pogovor bolje tako, da sedimo in da
               se nekako lažje medsebojno pogovarjamo kot tam, ko sedimo vsak v svoji vrsti in
               gledamo oder kjer sedi predsedujoči, kdorkoli že je. In meni se ne poraja noben dvom,
               da je v tem konkretnem primeru, ki se nanaša na policijski nadzor, da je prišlo do
               kakšnega morebitnega domnevnega prekoračenja policijskih pooblastil, kajti glede na
               informacije, ki jih imam, glede na predpise, ki urejajo to zadevo, glede na današnja
               pojasnila, ki so bila zelo jasna in konkretna se mi ne more porajati nikakršen dvom.
               In sem tudi zelo vesel, da je v tem primeru policija dobro odigrala svojo nalogo,
               kajti nič tudi zaradi tega, prepričan sem, tudi zaradi takšnega delovanja ni prišlo
               do kakšnih hujših kršitev, ki bi sicer lahko prišli, nekaj manjših kršitev javnega
               reda, do nekaj manjših je sicer prišlo, ampak nič večje omembe vrednosti ni bilo
               storjeno. Če tega policija ne bi delala kar je delala, delala je pa predvsem
               preventivno delo policije, potem je obstajala, po mojem mnenju, velika možnost in
               verjetnost, da bi prišlo do večjih kršitev. Ne nazadnje izkušnje so pokazale, da so
               se dogajale v zvezi s samo družino, v zvezi z delovanjem posameznikov tiste družine
               in v zvezi s stikom med posamezniki iz družine in drugimi prebivalci, da je prihajalo
               do precejšnjih kršitev javnega reda in miru, prihajalo je do prekrškov, ki so se
               dogajali, prihajalo je do kaznivih dejanj in iz samega tega je jasno, da je policija
               dolžna zaradi takšnega stanja opravljati preventivno delo. Policijsko delo ni samo
               represija in celo usmeritev te Vlade na podlagi koalicijske pogodbe je, da se
               bistveno večji poudarek pri delu policije daje preventivi. In mislim, da je to kar je
               bilo v tem primeru storjeno ravno to o čemer govorimo, kar vsi pozdravljamo, da
               policija deluje preventivno in preprečuje morebitne storitve kaznivih dejanj,
               morebitne storitve prekrškov, morebitne druge kršitve javnega reda in miru. Hvala
               bogu, da v tem primeru se je tako zgodilo. In zato zelo težko razumem takšen salto
               mortale, ki se je zgodil pri predlagateljih, ki v tem primeru očitajo, da je policija
               delovala v nekih drugih primerih, ki so bili tudi danes omenjeni kot je primer Plut,
               kot je primer Casiraghi, pa zakaj policija tega kar je slej storila v tistih primerih
               ni storila. Tega enostavno ne razumem. Zakaj ni nadzirala delovanje in mobilnost
               Pluta, zakaj ni nadzirala delovanje in mobilnost Casiraghija, ki je bil izpuščen iz
               zapora? Tudi v tem obdobju, ki ga imamo v gradivu in ki ga obravnavamo je bil član
               družine Strojan izpuščen iz zapora in je prišel  v ta prehodni dom v Postojno. Torej, v tem primeru pa,
               kako da je bila stvar nadzorovana na ta način, da je policija ugotovila kdaj je ta
               človek prišel iz zapora v Postojno. Mislim, skratka to so popolnoma nasprotujoče si
               trditve in nasprotujoče si zavzemanje za to. Enkrat najhujše kritike za to kar
               policija nekaj ni naredila, drugič najhujše kritike policiji zato, ker je ravno to
               naredila kar prej ni naredila. Tako, da mislim, da na tak način se zelo težko
               konstruktivno pogovarjamo.</p>
               <p>Dejstvo je, da so vsi navedeni ukrepi o katerih govorimo zakonito ravnanje policije,
               ko omeji gibanje, ko opozarja in ko ukazuje, pa ne v tistem smislu, ki ga vi hočete
               predstaviti, da gre za prikrite preiskovalne ukrepe, to je bilo tudi že pojasnjeno,
               ampak gre za običajne naloge policije, ko se dogajajo stvari, ki bi lahko pripeljale
               do kršitev javnega reda in miru, do storitev prekrškov ali do storitve morebitnih
               kaznivih dejanj. In v tem primeru so to običajne metode dela policije. In na ta način
               se potem zagotavlja varnost tako enih kot drugih kot tretjih, ki se na tem območju
               nahajajo. Če tega ne bi bilo, potem se ta varnost ne zagotavlja in varnost se
               zagotavlja v večji meri preventivno kot represivno. Kajti, če policija ne bi delovala
               tudi preventivno, potem si težko predstavljam učinkovitost policije, policija mora
               biti v veliki meri preventivna in to ni zadosti, kajti kljub preventivi se dogaja
               marsikaj, se ravno tako dogajajo kazniva dejanja, prekrški in tako naprej, ampak v
               tem primeru pride na vrsto tudi represija. Ampak, če ti s preventivo preprečiš toliko
               in toliko kaznivih dejanj, toliko in toliko kršitev javnega reda in miru si upravičil
               svoje delo. Tako, da predlogov drugega predloga sklepa, ki ga predlagatelji
               predlagate, da bi bil sprejet na današnji seji ne bom podprl, vsekakor bom pa podprl
               predlog sklepa, ki smo ga skupaj z drugima dvema koalicijskima strankama predlagali.
               Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Tudi sama sem se vključila oziroma prijavila na razpravo. Danes se ponovno
               vidi kako zapletena je bila situacija v času reševanja primera družine Strojan in da
               je imela policija res zahtevno nalogo. Moram ponoviti to, da tudi sama imam občutek,
               da po eni strani je bilo v tem primeru policiji očitano, da je storila premalo. Če se
               spomnite tudi razprave na preteklih sejah tega odbora, ko je bilo policiji celo
               očitano zakaj je ukinila eno od policijskih postaj v bližini romskega naselja, sedaj
               pa po drugi strani govorimo oziroma govorite, nas hočete prepričati, da je bilo njeno
               ravnanje prekomerno, torej da je bila preveč aktivna.</p>
               <p>Gotovo se moramo vsi skupaj zavedati, da odreagirati takrat na krajo dogodka ni bilo
               enostavno in to zahteva odgovorne policiste, odgovornost vsakega člena v tej verigi,
               ki je tukaj sodeloval predvsem pa tudi vodstva. Vendar, jaz se moram strinjati s
               tistimi, ki pritrjujejo oziroma ki menijo, ds so bile zabeležke oziroma zaznamki
               glede na zapletenost situacije potrebne zlasti šele, če bi se stvar končala manj
               ugodno. Takrat pa bi hitro zahtevali sejo zakaj nekaj ni bilo storjeno in kakšna je
               bila sploh aktivnost v tej zvezi. Danes se je pojavilo vprašanje posega v varstvo
               osebnih podatkov. Jaz se precej sprašujem kako je ta seznam v zvezi z romsko
               problematiko prišel sploh ven.  Tukaj se sprašujem o varstvu osebnih podatkov tistih, ki so tudi tukaj
               navedeni; in da je celo objavljen na spletu in tako dalje. Tukaj mislim, da smo
               razpravo začeli nekje na sredi, bolj poglobljene razprave so pa te prvotne poteze
               pomembne. Seveda, čim se z zadevo ukvarja Vlada, naš odbor Državnega zbora potem tudi
               predsednik Vlade, predsednik države, je zadeva politična in to smo si verjetno
               enotni, vendar pa je, v tej zadevi moramo paziti, v tej razgretosti, da se ohranijo
               pristojnosti, ki se tičejo posameznih vej oblasti oziroma institucij. Spet res, v tem
               primeru se je pokazala ta škodljiva potreba po tem, da se rešujejo vprašanja izven
               delokroga, izven pristojnosti, ki jih neka institucija ima; tukaj sem vesela, da je
               bilo danes tudi s strani predstavnikom, ki smo jih vabili, tako državnega tožilstva,
               kot tudi policije, poudarjeno kdo je pristojen, da odloča o čem. Iskati rešitve in o
               tem govoriti je mnogo enostavneje iz pisarne, iz tele naše sejne dvorane. Prav je da
               se stvari prediskutirajo, vendar pa se mi zdijo, da so v tem postopku bile zelo
               neodgovorne izjave nekaterih predstavnikov, tudi izjava varuha, ki je pravzaprav
               stvar pripeljala do te mere, da je prišlo do obsodbe nečesa, kar sploh ni bilo
               raziskano oziroma predhodno preverjeno dejansko stanje. Zato lahko tudi sama ocenim,
               da v tej smeri ne vidim, da je prišlo do kršitve človekovih pravic in kot rečeno smo
               tudi sopodpisniki predlaganega sklepa, ki ga bomo podprli.</p>
               <p>Gospa Potrata, nisem vas konkretno omenjala, tudi se v vašo razpravo nisem spuščala,
               vas bom prijavila v nadaljevanju v razpravo. Sedaj pa, gospod Gantar, izvolite.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Ne bo držalo, da se v mojo razpravo niste spuščali, ker ste me najmanj dvakrat
               odločno prekinili. Jaz pa imam vprašanje za vas, na vašo razpravo.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Boste dobili besedo.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Vprašanje, če vas bom hotela vprašati.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>To se boste odločili. Gospod Gantar, izvolite.</p>
            </sp>
            <sp who="SDT4:GantarPavel">

               <speaker>DR. PAVEL GANTAR:</speaker>

               <p>A lahko začnem? Dobro. Zdaj, če se malo pošalim, samo, nas je malo tu, mogoče na
               način kaj so čestitke in pozdravi v nedeljo, <q>"naj za trenutek odloži delo naš
               spoštovani kolega Bogdan Barovič in prisluhne"</q>, kajti povedal bom najprej njemu, da
               seveda ne gre več samo za družino Strojan v tem primeru, ampak gre za zadeve s temi
               dnevniki ali zapiski, ki imajo bistveno širše implikacije in bistveno globlje
               družbene, politične, kulturne učinke, kot se zdi na prvi pogled. In da so tu
               Strojanovi samo en primer in če bi bili samo to, bi lahko to zadevo zaključili in če
               bi bilo to samo kaznivo oziroma prekršek, bi jaz, kot sem rekel, pravniki se s tem ne
               bodo nikoli strinjali in me ne bodo nikoli podprli, če bi bil to samo prekršek ali
               zloraba policijskih zadev, bi jaz bil zelo srečen, ker bi to ugotovili, izrekli bi
               neke kazni, nekdo bi mogel odstopiti ali kaj podobnega, ampak ker kot kaže poizkuša
               to prezentirati kot nekaj drugega, bom seveda sam poizkušal povedati zakaj se mi zdi
               to, kar je prišlo na dan s temi dnevniki, zelo nevarno za usodo slovenske družbe in
               za njeno prihodnost ampak dobesedno.</p>
               <p>Najprej bi rekel tole, kaj
               najprej vsa ta natančna poročila, spremljanja opazovanega območja dokazujejo, v tem
               našem primeru. Seveda dokazujejo najmanj kar dokazujejo, in to je zelo jasno, da je
               bila izselitev, preselitev iz Dečje vasi v Postojno izvedena prisilno, da je dejansko
               bila izvedena prisilna preselitev. Predvsem je vse to spremljanje, če ga vzamemo,
               bilo z enim namenom, da se vendarle prepreči, onemogoči, razbije to, da bi se del
               družine, družina ali tako naprej, vrnili nazaj v Dečjo vas. To je, da bi izpodbili
               to, kar je policijski minister obljubil, da ta Strojanova familija nikoli več ne bo
               prišla v Dečjo vas. To je dejstvo.</p>
               <p>Druga zadeva, ki je, je ta, kar moram spoštovanemu kolegu Bogdanu Baroviču
               odgovoriti; ko je prišlo do kaznivega dejanja fizičnega napada na osebo, s
               poškodbami, je odgovor na to, v pravni državni, ni kolektivni pogrom za neko skupino
               ljudi. Se vzame tistemu, ki je to storil, prostost, se ga pelje pred sodišče in danes
               so pred sodiščem in tako naprej. Zdavnaj so družbe, v katero spadamo tudi mi,
               opustilo idejo kolektivnega kaznovanja in ne znam si predstavljati, da če bi nekdo iz
               Zagorja pomotoma udaril nekoga iz Trbovelj, da bi potem vsi Trboveljčani šli
               prebutati Zagorjane, ali pa poskušali doseči njihovo izselitev. Če je temu tako, bi
               rekel mene zelo skrbi. In vem da ni. Čeprav je mogoče to gospodu Baroviču všeč, meni
               pa ni. Ampak to je nam vsem jasno, ampak malo pedagoške dejavnosti tu ne prepričuje,
               ni slabo.</p>
               <p>Drugič, ali gre za posege v intimnost? To je odgovor, na katerega je državna tožilka
               jasno in javno povedala, da ne gre za nikakršno intimnost, ampak tu se ne moremo z
               njo strinjati. Ne vemo kako ona opredeljuje pojem intimnosti, zasebnosti in
               intimnosti, kot bi rekli, vse višje stopnje intimnosti. Pravniki pravijo, da
               pravzaprav ne vedo kaj je to intimnosti. Na tej okrogli mizi sem jaz bil, kjer se je
               govorilo. Pravniki so povedali, da ne znajo povedati, da ne vedo kaj je to in zasebno
               in intimno; meni je sicer to zelo čudno, ampak recimo sociologi znamo to zelo jasno
               povedati. In vam povemo tudi čisto različne teorije, kaj je prispevala konvencija,
               kaj je zasebno in kaj je intimno in tako naprej. Pri nas ni nobene dileme; intimno je
               to, kar se nanaša na primarne medčloveške odnose, na primarne odnose, na odnos, če
               hočete mož - žena, kot mož - žena, otrok - oče in tako naprej, in tako naprej,  da ne bom navajal vseh teh zadev.
               To so primarni odnosi, ki vsebujejo element intimnosti, in tu ni nobenih zadev. In
               zdaj vas jaz vprašam, "ob 12.46, Strojan se nahaja v ZD Postojna, odšla na poseg v
               Klinični center Ljubljana, sama gre v nastanitveni center po očeta, ker bo moral z
               njo<gap n="..."/> <stage>/izgovarja nerazumljivo/</stage><gap n="..."/> v Klinični center. Je vzel napotnico za Klinični
               center, odšel iz zdravstvenega doma, nekoga kliče po telefonu. Rekel je, da bo hčer
               sam peljal v Ljubljano, nima vozila. Opazovalka sporoči, da sta skupaj prišla v
               center. Vsem patruljam naročeno, naj vozila ustavijo. Strojan pravi, da mu ne pustimo
               peljati otroka v Klinični center." Kaj ima zvezo ta zgodba o neki Strojanovi, ki je
               šla v zdravstveni dom po potrdilo, po napotnico in jo potem hoče odpeljati v Klinični
               center. Kaj ima to zvezo? To značilno, bi rekel, zasebno razmerje znotraj neke
               družine, kaj ima iskati v tem zapisniku? Jaz vam res povem, in s čim to prispeva k
               večji varnosti ljudi, ali v Postojni ali nastanitvenem centru ali v Ambrusu?</p>
               <p>Rekla je gospa državna tožilka, da je bilo ogrožanje javne varnosti v konfliktu med
               družino Strojan in prebivalci. Ampak to je bilo v Ambrusu. Oni so bili že zdavnaj v
               Postojni. V čem je bilo zdaj to ogrožanje? V čem je spremljanje in nadziranje do
               zasebnih in celo intimnih zadev v Postojni povezano z varovanjem javne varnosti v
               Ambrusu? Teh že zdavnaj tako rekoč ni bilo tam, razen pozneje so prišli dva, trije,
               Jelka Strojan in tako naprej. To je popolnoma nelogično.</p>
               <p>In naprej, splošno opazovanje območja, da ni šlo za neko zavestno ciljano
               nadzorovanje posebej določenih ljudi, ampak je šlo za splošno opazovanje območja. Jaz
               bi bil zelo hvaležen, če mi lahko predstavniki ministrstva ali pa državnega tožilstva
               povedo, ali lahko definirajo to območje. Ali so definirali to območje od splošnega
               opazovanja? Center, Postojno, Ambrus, Ljubljano, ali pa je bilo območje preprosto
               tam, kjer se je gibal eden od pripadnikov Strojanovih. Zdaj vam pa jaz povem, ker sem
               pač tudi prostorski sociolog, da med prvimi lekcijami, ki jih dajemo, povemo, da je
               ena izmed značilnosti človekove teritorialnosti ravno to, da se ljudi nadzoruje prek
               nadzorovanja teritorija. Zato lahko razumete, zakaj lahko 50 policistov nadzoruje
               10.000 ljudi, drugače tega ne bi mogli početi. Se pravi, točno to je značilnost. In
               ravno to, kar rečete kot neko tako občo kvalifikacijo, da je šlo za splošno
               opazovanje območja, vam povem, da je ravno to način, preko katerega lahko nadzorujete
               ljudi.</p>
               <p>Zato menim, da je na osnovi teh zadev, ki so tu notri navedene, da je po mojem
               mnenju prišlo do prekomerne uporabe določenega sredstva, ki se lahko imenuje, ne vem,
               zbiranje podatkov in tako naprej, karkoli se že pravniško opredeljuje. Definitivno pa
               je še nekaj drugega. Zaradi takšnega pristopa so opazovanci postali tudi vsi ostali,
               ki so nehote, naključno ali pa zavestno prišli v stik z območjem, na katerem so se
               gibali tudi Strojanovi. Novinarji, ki so hoteli reportažo, humanitarni delavci,
               drugi, tretji, četrti in peti, vsi so navedeni, spremlja se, Krivica, onega, tretjega
               in četrtega. To je pa  izjemno
               alarmantno za neko pravno državo. In dejstvo je, da moram reči, da nisem pričakoval,
               da gre policija tako daleč. Sem že pričakoval, da bodo imeli nek nadzor, bi si
               predstavljal, kaj se dogaja, da se ja ne bi kaj zgodilo. Ampak to, da civilni in
               drugi opazovalci vsako uro sporočajo, kaj se dogaja, če se nič ne dogaja, če pa se
               kaj dogaja, pa morajo seveda poročati vmes, da se poroča o intimnih zadevah družine
               Strojan, da <q>"ima bolečine v trebuhu, jo je že včeraj pregledala zdravnica, ki je dala
               napotnico za Klinični center. Danes je doktorica poklicala in preverila, ali je bila
               deklica odpeljana v Klinični center, in če je doktorica to preverila, pomeni, da je
               stanje resno."</q> Zdaj mi pa recite, da to ni poseg v intimne zadeve. Ampak to, kar je
               za mene kot sociologa v primerjavi s pravnikom nekaj drugega, bolj problematično.</p>
               <p>Tudi če se strinjam s svojimi kolegi, da je šlo za prekoračitev pooblastil, da je
               šlo za prekršek policije, ki ga tožilstvo ni hotelo priznati, kakorkoli že, pa
               mislim, da je to, kar pravi generalna državna tožilka, še huje - da je to normalno.
               To je za mene šele hudo! Če pravi, da je to normalno, je to za mene res hudo, ker v
               tem primeru pa je normalno vzpostaviti eksces. In mi živimo v ekscesu in se imamo za
               normalne. V tem trenutku ne vem, ko je parkiran policijski avto tamle nekje, ali bo
               zabeležil tudi, ne vem, ta in ta je šel mimo avtomobila, ali ne. V tem trenutku
               nadzorujejo območje in vse tisto tam gor. Zato mislim, da je zadeva dosti širša,
               dosti bolj problematična. In če bomo morali to priznati kot normalnost, pomeni, da
               živimo v družbi, ki že zdavnaj ni več normalna in ima povsem sprevrženo oblast.</p>
               <p>Kar zadeva vprašanje, kako je to prišlo ven, ko se ne sprašuje po dokumentu, ampak
               po tem, kako je to prišlo ven, bi vas spomnil, da leta 1988 je bilo glavno vprašanje,
               kako je to prišlo ven, ob nekem dokumentu, in so bili štirje ljudje, trije ljudje
               takoj zaprti. In potem se je začelo dogajati marsikaj. Zato seveda se moramo vprašati
               ne samo, kako je to prišlo ven, ampak kaj je v tem dokumentu. Sam pa menim, da<gap n="..."/>
               <stage>/Oglašanje iz ozadja./</stage> Nič takega, ne. Ne, jaz se strinjam z gospodom Petanom, da
               notri ni nič takega, kar se dogaja v običajnem, normalnem življenju vsakega od nas;
               nas kaj boli, smo bolni, gremo v Klinični center, se peljem z avtomobilom tja,
               poberem onega, gremo sem in tako naprej. Edino, kar je razlika, je v tem, da mi ne
               pričakujemo, da to potem nekdo beleži in piše! Zakaj pa? Jaz hočem imeti svoje javno
               življenje javno in privatno življenje ločeno. To pravico imam. Nočem, da mi posega
               policija v to privatnost. In nočem, da sem vpisan v zgodbo, v katero sem lahko
               vpleten po naključju že samo, če prečkam, ne vem, Prešernov trg. In če tega ne boste
               razumeli, če boste to potrdili, potem boste potrdili, lahko bi rekli, pristop, ki nas
               bo pripeljal v obliko družbe, ki jo lahko opiše in pojasni samo avtor kakšnih zelo
               negativnih utopij. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Vaša razprava je sprožila replike. Po vrsti, gospa Brezigar, izvolite.</p>
            </sp>
            <sp who="SDT4:BrezigarBarbara">

               <speaker>BARBARA BREZIGAR:</speaker>

               <p>Hvala lepa, gospa predsednica. Torej, gospod Gantar je omenil, da Vrhovno državno
               tožilstvo ni hotelo priznati posega in da trdimo, da so posegi v intimo normalni.
               Prebrala bom, kaj je prikrit preiskovalni ukrep tajnega opazovanja: <q>"Tajno opazovanje
                   se izvaja z neprekinjenim
               ali ponavljajočim opazovanjem ali sledenjem z uporabo tehničnih naprav za
               ugotavljanje položaja in gibanja ter tehničnih naprav za prenos in snemanje glasu,
               fotografiranjem ter video snemanjem in je osredotočeno na spremljanje položaja,
               gibanja ter aktivnosti osebe iz prejšnjih odstavkov. Tajno opazovanje se sme izvajati
               na javnih ter javno dostopnih odprtih in zaprtih prostorih ter krajih in prostorih,
               ki so vidni z javno dostopnega kraja oziroma prostora. Pod pogoj iz tega člena se sme
               tajno opazovanje izvajati tudi v zasebnih prostorih, če v to privoli imetnik
               prostora."</q></p>
               <p>Komentar k temu členu. Zgolj opazovanje določenih objektov, zasede in druge klasične
               metode policijskega dela, pri katerih se ne uporabljajo navedena tehnična sredstva ne
               pomenijo izvajanje prikritega preiskovalnega ukrepa po določbah tega člena tudi, če
               se opravljajo prikrito za to zanje ni potrebno dovoljenje državnega tožilstva. V
               konkretni situaciji je Državno tožilstvo preverjalo ali je podan sum, da je Policija
               izvaja katerega od prikritih preiskovalnih ukrepov kot se je Policiji očitalo.
               Preverjali smo do teh podatkov, ki bi na to kazali nismo prišli, zaradi tega nismo
               smeli začeti kakršnekoli kazenskega postopka in to ne pomeni, da tožilstvo ni hotelo
               priznati posega. Tožilstvo je dolžno ukrepati po Ustavi in zakonih. Ponovno
               poudarjam. Če obstajajo kakšni dokazi, ki bi kazali na nasprotne ugotovitve jih bi
               tudi danes Državno tožilstvo upoštevalo in temu ustrezno ukrepalo. Teh dokazov do
               sedaj nismo dobili, pridobiti smo jih poskušali, ugotavljali smo in ni bilo nobenega
               takega dokaza, zato ne dovolim, da kdorkoli trdi, da državni tožilci niso hoteli
               priznati posega. Državni tožilci, kot sem povedala na začetku, ukrepajo, če so za to
               podani dokazi. Ponavljam, še enkrat. Glede na to, da državni tožilci sodelujemo s
               Policijo pri pregonu storilcev kaznivih dejanj, da se zavedamo, da mora imeti
               Policija svoje pristojnosti, da pa mora te pristojnosti tudi odgovorno in zakonito
               izvajati ter, da pomeni zloraba teh pristojnosti pravzaprav tudi zelo hud problem
               lahko za državne tožilce, ker je porušeno zaupanje. Tega se tožilci zelo dobro
               zavedamo. V tej situaciji kakor je do sedaj ugotovljena pa opozarjam na to, da je
               potrebno Policiji tudi priznavati njene pristojnosti, zato če ni kjerkoli kakršnikoli
               dokazov, za katere državno tožilstvo ne ve, potem bi ponovno opozorila na to, kar sem
               enkrat že opozorila. Da je preprečevanje izvajanja nalog in obtoževanje brez
               konkretnih podatkov, ki lahko da ima za posledico slabo funkcioniranje policistov v
               kritičnih situacijah najmanj toliko nevarno kot je nevarno nereagiranje na morebitne
               zlorabe pooblastil. Ko državni tožilci zlorabe ugotovimo na njih reagiramo, zato še
               enkrat ponavljam, očitkov tožilcem, da ne reagirajo, če ugotovijo zlorabe, če so
               podatki za zlorabe, ne sprejemam in jih v celoti zavračam. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Najprej krog replik še na vašo razpravo. Gospod Barovič. 
               </p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Hvala lepa. Spoštovani kolega Gantar. Jaz vam načelno iz spoštovanja do vašega
               vedenja in znanja vedno verjamem, ampak 90%, ne 100%. Če bi bilo res, kar ste vi
               povedali, sedaj bom povedal zakaj, če bi bilo res tisto, kar ste vi povedali, da je
               danes vsebina tega dogovora domnevna prekoračitev policijskih pooblastil v primeru
               policijskih nadzorov, potem bi mirno v zadevi, ki je pa vsebinsko zelo natančno
               izpustili nad družino Strojan. Ne mahati, to je tako, piše nad družino Strojan,
               torej, ne govoriti, da ne gre za družino Strojan, če piše, policijski nadzor nad
               družino Strojan, izpustili bi nad družino Strojan in bi se pogovarjali na sploh o
               policijskem nadzoru. Prvič.</p>
               <p>Drugič. Z vami se popolnoma strinjam, vedno sem se to naučil iz vaše razprave, vi
               ste odličen teoretik, doktor znanosti, ogromno študentov ste dali veliko znanja,
               samo, gospod Gantar, pri nas v Zasavju smo pa navajeni, da ima poleg teorije šola
               tudi prakso, sedaj vam bom povedal primer. Ko je Janez v pretepu, do česar pride,
               premaga Mirota iz neke družine, pa ni to Strojanove, je pač bil močnejši, ampak drug
               ima 10 tistih Mirotov pride nad Janeza, nad njimi pa niste zaskrbljeni, to se je
               zgodilo namreč, ne enkrat, večkrat. Dokazano, lahko vprašate policiste? Eden proti
               enemu zmaga naš, 10 drugih pride nad našim vi pa pravite, da ni prav, da tistih 10
               nadziramo, samo enega naj nadziramo, kaj pa drugih 9, gospod Gantar, to je pa praksa
               v šolstvu, ni samo teorija, včasih je tudi praksa. Zato, niso grozili s požarom in
               ubojem tistih, ki so bili že v pretepu udeleženi, ampak drugi, ali to smejo delati,
               gospod Gantar? Ne smejo, vi ne smete, jaz ne smem. Midva bi bila sedaj že za
               rešetkami ali pa v preiskavi, če bi to naredila, najbrž že, ampak midva sva toliko
               najbrž že kulturna, da ne bi grozila z ubojem. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod Petan, replika. Izvolite.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Jaz bi gospoda Gantarja pomiril, ko je vprašal, če bo šel na Prešernov trg, če bo
               tudi v takšnih zapiskih. Jaz bi rekel, da takšna kot je situacija sedaj ne bo, bo pa
               in bi moral biti, če bo izjavil, da bo <q>"karuril"</q> <gap n=".."/><stage>/Nerazumljivo./</stage><gap n=".."/> in da to takšen
               plamen kot ga še niso videli. In, če bo koga s kolom po glavi bi prav, da bi bil v
               takih <gap n=".."/><stage>/nerazumljivo./</stage><gap n=".."/>, potem če bo šel čez Prešernov trgu. In, tudi če bo imel
               kakšnega, ki je na stanovanja ali pa tam blizu, da on ve za to, ki je to naredil,
               koga s kolom po glavi, da je tudi on v tem. Je tudi prav, da bi bil v takšnem
               zapisniku notri, če bi grozil z ubojem ne vem članov Vlade ali koga drugega v drugem
               primeru ne, ampak gospod Gantar, ker vi tega niste naredil in vem, da ne boste
               naredil, potem lahko mirno greste čez, jaz vsaj predvidevam, čez Prešernov trg pa ne
               boste v <gap n=".."/><stage>/Nerazumljivo./</stage><gap n=".."/> Če boste pa to naredil, potem se pa ne čuditi, da bi se
               znašel.</p>
               <p>Tako da, stvar je potrebno jemati ne samo črno belo ali pa samo črno tudi še belo
               zraven. So razlike kdaj pride do kakšnega postopka kaj pa ne. 
               </p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod Gantar, izjemoma vam dovolim zdaj repliko.</p>
            </sp>
            <sp who="SDT4:GantarPavel">

               <speaker>DR. PAVEL GANTAR:</speaker>

               <p>To, kar so rekli, da ne dovolite, to recite, jaz si bom pač dovolil trditi, da je to
               problem, da me vaše razlage niso zadovoljile, gospa vrhovna državna tožilka. Namreč,
               tajno opazovanje, ampak tukaj imeti tudi, kaj pet, ukrep tajnega opazovanja s pisno
               odredbo dovoli državni tožilec, to je na pisni predlog policije. Ali je bilo to
               narejeno ali kaj? <gap n="..."/><stage>/Medsebojni pogovor./</stage><gap n="..."/> Bilo je tudi tajno, saj piše, da je
               tajno tudi. Je tudi, ljudje so bili, so se maskirali, da niso policisti, da niso,
               policisti so bili v civilu, z običajnimi tablicami in tako naprej. Oni so pazili na
               to, da niso se predstavili kot policist, tako, da so izgledali tako kot gospod Petan
               in jaz, ko greva preko Prešernovega trga in tako naprej, če smem temu reči. Gospodje,
               zdaj je<gap n="..."/></p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p><gap n="..."/> prehod naprej, na razpravo. Mislim, da je prišlo do nesporazuma pri vašem
               razumevanju. Gospod Šinkovec, replika, potem pa naprej.</p>
            </sp>
            <sp who="SDT4:ŠinkovecMatjaž">

               <speaker>MATJAŽ ŠINKOVEC:</speaker>

               <p>Rad bi tole, kar se tiče navedb gospoda poslanca o maskiranju policistov in podobne
               stvari. Kot prvo bi rad poudaril, da člani družine Strojan so bili seznanjeni s tem,
               kakšne ukrepe bomo izvajali, opozarjali smo jih na to, kakšne ukrepe bomo izvedli, če
               bi prišlo do kakršnegakoli prekrška. In to smo počeli z uniformiranimi policisti in s
               policisti kriminalisti, ki delamo na policijskih postajah in na policijski postaji
               Postojna. Člani družine Strojan, konkretno gospod Mirko Strojan je poklical našega
               inšpektorja na upravi uniformirane policije generalne policijske uprave, gospoda
               Branka Novaka in ga prosil, če bi lahko zaradi otrok opravljali te naloge v civilu.
               In kolikor smo jim lahko ugodili, toliko smo jim, samo toliko. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Potrč, izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Jaz mislim, da je razprava kljub temu koristna, ker po koščkih tukaj in
               tam kakšno informacijo dodatno dobimo, ki jo doslej nismo. Tudi ta, ki jo je ravnokar
               gospod Šinkovec je zanimiva. Jaz nimam razloga neverjeti, samo vsaj kar mene
               zadevajo, prvič slišim.</p>
               <p>Rad bi samo nekaj stvari, bolj na kratko ugotovil, kot pa ne vem koliko razpravljal.
               Prvo jaz pri delu in ocenah generalne državne tožilke in tožilstva, nisem, mislim,
               niti ene besede spregovoril. In zdaj vsa ta razprava, hočem reči
               <gap n="..."/><stage>/Nerazumljivo./</stage><gap n="..."/> ne nanaša, počasi pa jo kljub vsemu razumem. Namreč, razumem v
               tej smeri, da so bile zahteve in vprašanja dana generalni državni tožilki na ta
               način, da je lahko takoj odgovorila, da tajnega policijskega spremljanja po 149.a
               členu, čeprav člena ni citirala, ampak to vsak od nas, če malo pogleda, pa se spomni,
               ve, ni bilo. In od tukaj naprej je njen odgovor potem lahko razumljiv in jasno, mi
               smo pa spraševali ali pa tisti, ki so spraševali, so spraševali kaj več - ali je šlo
               za kakšen poseg, ki lahko pomeni kršenje človekovih pravic. Danes gospod Šinkovec
               pravi, naprošeni smo bili, da to delamo v civilu, Strojanovi, jaz govorim o
               Strojanovih, ker v tem primeru je šlo pač za to družino in za teritorij, na katerem
               se je ta družina nahajala ob spremljanju vseh drugih. So nas <q>"malte ne"</q> naprosili,
               tako kot smo bili v neki fazi obveščeni, da je bila Vlada in minister za notranje
               zadeve naprošen, da ne varuje Strojanove pred<stage>(?)</stage> grožnjami, ki so objektivno obstojale, ampak da jih na
               njihovo voljo in željo prostovoljno preseli. Ampak to je bolj dodatno k temu, kar je
               bilo rečeno. Drugače bi pa rad povedal, da jaz, lahko tudi ne znam, upal bi pa
               trditi, da res ne zlonamerno, resnično ne zlonamerno, trudim se razumeti, še zdaj
               nisem dobil odgovora, kje so bila pooblastila za ravnanje policije. Obratno, razumel
               sem nekaj drugega, da policija nobenih pooblastil ni izvajala, ampak da je
               uporabljala svoje običajne metode, po katerih morda kdaj, potem ko pride do
               določenega trenutka tudi kakšno pooblastilo zakonito uporabi. Če sem to prav razumel,
               potem moram reči, da sem razumel na ta način kot je razlagal gospod Gantar. Te metode
               so lahko dobronamerne, pravih varnostnih, da jaz zdaj tako rečem, ocenah ugotovljene
               ali pa napačne in jih lahko policija uporablja. In lahko spremlja tega, drugega ali
               tretjega, ta teritorij drugi iz 100% objektivnih razlogov ali pa tudi iz mnogo, mnogo
               bolj subjektivnih razlogov. In moram reči, to mene tudi skrbi, ker do sedaj nisem
               pričakoval, da so metode razlaganj in uporabljane<stage>(?)</stage> na ta način. Kar zadeva moje
               vprašanje, kdo je to odredil, gospod Šinkovec, sem dobil splošen odgovor. Bilo je
               dano pooblastilo z generalne policijske uprave, približno takšen mislim, da je bil
               odgovor. Kdo ga je dal - jaz mislim, da v generalni policijski upravi so ljudje in
               najbrž je nekdo bil tisti, ki je to pooblastilo in jaz sem prosil, če se da povedati,
               kaj je bilo pooblastilo, kaj je bila odredba, kaj se je zahtevalo, da bi se približno
               to uvedlo<stage>(?)</stage>. In tretje, kakšen je bil cilj, ni bilo nič pojasnjeno in bom
               zadovoljen, če bo kaj teh pojasnil še danih.</p>
               <p>Zdaj pa dvoje, troje vprašanj, glede katerih pa mislim, da smo med seboj nekorektni
               in da zavestno delamo nepotrebne nesporazume. Jaz zelo soglašam, da je bil napad na
               civilista oziroma na človeka, državljana, ki je moral biti potem mesec, dva ali več v
               bolnici in v komi in je na rehabilitaciji še danes, nedvomno hudo kaznivo dejanje.
               Ampak to povezovati z razmerami v Postojni, bi rekel, ni najbolj korektno, zaradi
               tega, ker tam tega človeka ni bilo. Tam tega človeka ni bilo. In če se ugotovi in ko
               se bo ugotovilo, jaz ne vem ali se je že ali se ni, da je bil to ta človek in da je
               storil kaznivo dejanje, jaz verjamem, da bo procesiran in da bo dobil, da rečem, kot
               rečemo radi, zasluženo kazen. Samo povezovati njega in njegovo ravnanje z razmerami v
               Postojni ni korektno. Ravno tako kot ni korektno povezovati gospoda Pluta in gospoda
               Casiragh-ija. Pri gospodu Plutu je šlo samo za vprašanje ali so obstojala pooblastila
               po zakonu ali ne in mi smo nekateri trdili v neki fazi, sem jaz razumel, da to
               dopušča ali pa trdi tudi generalna državna tožilka, da nekaj pooblastil je bilo.
               Ampak so bila uporabljena napačno pooblastila. Ne tista, ki so dajala podlago, da se
               lahko ukrepa tudi v primeru, če je znano, da je storjeno kaznivo dejanje v tujini in
               v tujini je bilo narejeno, ker je bila vsa aktivnost policije in pravosodja takrat
               usmerjena v pridobivanje potrebnih podatkov iz Srbije, da bi se eventualno lahko
               sprožila določena ravnanja. Tukaj smo imeli različne ocene, ampak eni in drugi smo
               želeli opozarjati na zakonite možnosti delovanja policije.  Kolikor jaz vem pri Casiraghiju, pa sploh ne vem
               za delo policije. Pri Casiraghiju pa gre za to ali imamo vzpostavljene takšne
               evidence, da se enostavno lahko zagotovi, da nekdo, ki je pravnomočno oziroma ki je v
               novem kazenskem postopku in ima izrečeno sodbo, bo dobil to sodbo tudi v dom za
               prestajanje kazni ali pa bo ta dom vsaj obveščen, ne pa da bo tam izpuščen pod
               predpostavko dobrega ravnanja, zglednega obnašanja, istočasno pa bo sodba že
               izrečena, ne pravnomočno izrečena, njemu pa ne bom mogla biti izročena, ker ni na
               stalnem prebivališču. Tu gre najbrž za nekaj popolnoma drugega in reči, da tu ni
               problem najbrž ni prav, samo ni problem, ki se tiče niti policije niti tožilstva, to
               je problem, ki se tiče prestajanja kazni in pravosodja in kolikor jaz vem je gospod
               minister rekel, da je v doglednem času tudi preko ustrezne evidence in medsebojnega
               obveščanja ta problem treba rešiti, zato na ta način jaz tega ne bi povezoval. Jaz
               mislim, da bi bilo prav le opozoriti in povedati, da ni dobro, če se policijska
               pooblastila lahko uporabljajo na način, da ni treba tudi javnosti kadar gre za sporne
               primere povedati kdo je to odredil, na kakšni podlagi je odredil in kakšen je bil
               cilj takšnega ravnanja, ker samo to je tisto, ki potem daje podlago za oceno ali je
               bilo takšno ravnanje tudi kot metoda ne pa še z uporabo pooblastil korektno
               uporabljen ali ne, sicer je lahko uporabljena tudi nekorektno in ne bi se zgodilo
               prvič. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Jeraj, izvolite.</p>
            </sp>
            <sp who="SDT4:JerajAlenka">

               <speaker>ALENKA JERAJ:</speaker>

               <p>Hvala za besedo. Jaz razumem omejeno gibanje tako, da ti nekdo reče, da ne smeš tja
               in tja, da te nekdo mogoče spremlja, hodi za tabo v civilu ali pa v uniformi. V
               delavnih nalogih in v teh gradivih, ki ste nam jih posredovali tega nikjer ni in iz
               vsega tega izhaja tudi da so člani družine Strojan v bistvu se prosto gibali, hodili
               so tudi v Ambrus, prihajali in odhajali v mesto, si ogledovali lokacije in logično
               je, da je policija morala odreagirati, če so jih nekje ljudje opazili in klicali,
               govorili, da jih je strah, za osnovni nadzor so najbrž morali policisti vedeti ali se
               nahajajo še vedno v Postojni ali so nekje drugje na enem drugem kraju. Samo en primer
               kaj se morda ne bi zgodilo, če bi bilo to res kar trdite. 14.11.206 je policist med
               6. in 14. uro poročal o tatvini v trgovini tej in tej. Gospa iz trgovine je prijavila
               tatvino, katere sta osumljena en moški in ženska, ki sta po videzu Roma. V
               nastanitvenem centru Postojna sta bila izsledena moški in ženska, ki sta izročila del
               ukradenih predmetov. Tudi ko so otroke Strojanovih peljali na izlet v Postojnsko jamo
               jih je spremljala policija, kar je po moji logiki normalno, da se jim ne bi karkoli
               zgodilo, kar bi lahko pričakovali. Predstavniki policije so pojasnili, in to tudi
               izhaja iz zakona in iz pravil, da je opazovanje način dela, na ta način verjetno
               najdejo pogrešane, če nekdo nekoga nekje opazi in se potem to tudi zapiše, da se na
               primer nek otrok nekje sprehaja brez staršev ali kaj podobnega ali da je bil nekje
               opažen mogoče razbit avto, iz druge policije postaja javijo, da je bila nekje
               nesreča. In najbrž te stvari niso čudne, če se dogajajo vsak dan oziroma se morajo,
               ker drugače ne moreš ničesar nadzorovati in to je naloga policistov, tako oni
               opravljajo svoje delo o katerem tudi dnevno poročajo v  teh svojih nalogih in poročajo nadrejenim in lahko na
               podlagi tega potem tudi kakšno stvar ugotovimo. V teh poročilih tudi izhaja, da so
               bili ves čas kontakti z vodstvom centra, da so jim zagotavljali zdravstveno oskrbo,
               da so komunicirali ves čas tudi z družino Strojan. Je pa logično, da so policisti v
               Postojni bili pozorni na dogodke v okolici nastanitvenega centra, da so skrbeli, da
               ne bi prišlo do kršitev tako do Strojanovih kot do prebivalcev, ki tam živijo. Končno
               ne govorimo o eni družin ali pa tudi če bi govorili o kar eni družini o kateri ne
               vemo nič in s katero se ni nikoli nič dogajalo, tudi prej je bilo treba malo več
               pozornost nameniti tej družini ravno zaradi kršitev javnega reda in miru in še
               kakšnih hujših kršitev, ki smo jih že prej omenili, torej do premoženja in podobno.
               In zaradi groženj in aktivnosti in varnosti tako Strojanovih kot tudi zaradi varnosti
               prebivalcev je bilo prav, da je policija reagirala in da se je odzivala in da je
               spremljala kaj se dogaja, sicer bi ji v primeru, da bi se kaj morda bolj drastičnega
               zgodilo, vemo sami, da so bili ljudje zelo nastrojeni proti Strojanovim, kaj bi v tem
               primeru rekli, če bi morda prišlo do kakšnega zločina ali malo bolj resnega
               kriminalnega dejanja, bi bila ponovno policija kriva, da ni zaščitila tiste, ki bi
               jih morala.</p>
               <p>Jaz iz tega vašega sklica za izredno sejo tudi ta drugi sklep, ki ga predlagate, se
               mi zdi zelo abstrakten. Očitno bi bilo le prehudo obtožiti policiste direktno, da so
               prekoračili svoja pooblastila in ste zato napisali en tak zelo abstrakten sklep. Jaz
               ga ne bom podprla, ker mislim, da je iz te razprave in iz tistih dokumentov, ki sem
               jih sama lahko videla, jasno, da je policija delala tako, da je zagotavljala javni
               red in mir, kar pa je tudi njena naloga in zato jo imamo.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Gospa Kucler, jaz se zdaj ne spomnim natančno, ker je že preveč časa minilo o tem,
               kako ste rekli, zato bom parafrizirala tisto kar ste rekli in kar vas mislim
               vprašati. Vi ste rekli, da se je danes pokazala škodljiva potreba po tem. Naprej je
               šlo nekako tako, da se nekaj obravnava zunaj inštitucij, ki so pristojne. Tisto, kar
               mene vznemirja in po čemer sem vas hotela vprašati je to: na kaj ste merili, ko ste
               govorilo o škodljivi potrebi po tem, ali ste to menili na to nujno sejo ali ste o čem
               drugem razmišljali, zaradi tega, ker če ste tako mislili, potem bi oznako
               škodljivosti kaj drugega prej zaslužilo kot pa razprav o tem kar se dogaja, zaradi
               tega, ker razpravljati o rečeh, ki nas zadevajo, ampak očitno zadevajo iz različnih
               razlogov na različne načine, je zelo težko si dokazovati.  Poglejte, ko se je del družine Strojan, s staro materjo
               ali materjo in nekaj otroki vrnil v Dečjo vas so otroke obiskale tudi socialne
               delavke in tudi ustrezno poskrbele za otroke. V nastanitvenem centru v Postojni so
               vsaj z eno učiteljico za obveznosti šoloobveznih otrok poskrbeli ustrezno. Ne morem
               pa reči, da je za otroke ustrezno, če so omejeni v gibanju in če so nadzorovani. Zato
               to, kar je rekel gospod Šinkovec, da je pripadnik družine, ne vem kateri od odraslih
               moških, pač opozoril, ko so jih opozorili, kakšni ukrepi bodo zoper njih vpeljani, če
               bodo naredili prekrške, to ste rekli gospod Šinkovec, torej je bil le nek pogoj
               postavljen, kdaj bodo nadzorovani in tako naprej. Ampak, da je rekel, naj bi vendarle
               jih v takem primeru nenadzorovali uniformirani. Saj, kaj pa je hotel drugega reči,
               zdaj bi morali skoraj tako zadevo razumeti, kot da so si sami želeli, da so opazovani
               in spremljani. Jaz nekaterih reči preprosto ne more razumeti, da jih spoštovani
               kolegici in spoštovani kolegi iz koalicije ne uvidijo v čem je problem. Problem je v
               tem, da so ob teh ljudeh, o katerih govorimo, bili nadzorovani, opazovani in v
               policijske dosjeje vpisani tudi drugi ljudje in to je poseg. Če drugega ne, v
               svobodno združevanje, če v nič drugega ne. Zato, ker zdaj imamo pa že omejene
               pravice, kdo se s kom lahko pogovarja, ker tako je bilo tudi razumeti; da je marsikaj
               bilo posledica tega, da so tja k Strojanovim v Postojno prihajali ljudje, ki so potem
               nanje slabo vplivali. To so stvari, ki mene vznemirjajo.</p>
               <p>Zdaj se na vse okoli nanašati in vse drugo še vpletati v to zgodbo je seveda mogoče.
               Ampak, enako kot kdo drugi reče, da ne dovoli, potem bi tudi jaz lahko rekla, da ne
               dovolim, da me hočejo prepričati, da je treba razumeti 8. člen konvencije o varstvu
               človekovih pravic in temeljnih svoboščin, tako kot kdo to razume in citira. Tako pač
               je s temi rečmi. A veste, v nekem zakonu je bilo zapisano, da policija ravna do koga
               po tistem kakšnega videza je kdo, pa je Ustavno sodišče tisto določbo razveljavilo.
               Samo toliko glede tega, kaj se sme samo po videzu, pa kaj se ne sme samo po videzu.
               In jaz verjamem, da je vznemirjanje med ljudmi bilo, zaradi marsičesa veliko. Ampak
                   zato, da si nataknemo
               plašnice pred stvarmi in da ne uspemo nobene kritične distance do stvari vzpostaviti,
               to je pa nekaj, zaradi česar sem resno zaskrbljena. Zlasti zaradi tega, ker kot
               rečeno ni mogoče se dokopati do nekaterih najbolj osnovnih podatkov. Kdo je tisti, ki
               je kaj odredil, s kakšnim ciljem je kaj odredil? Jaz pa zdaj ne vem, ali sem jaz
               narobe videla, ko so bili na nacionalni televiziji pokazani posnetki, da so ponoči v
               temi, otroci spali v avtu, zato ker niso smeli tja, kamor so se namenili. In bi se
               dalo še iz tega kakšno vprašanje zastaviti ali to je omejitev gibanja ali to ni
               omejitev gibanja. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Ljubeljšek imate besedo.</p>
            </sp>
            <sp who="SDT4:LjubeljšekMitja">

               <speaker>MITJA LJUBELJŠEK:</speaker>

               <p>Hvala lepa za besedo. Uvodoma bi rad povedal, da mi ni, bi rekel, ravno prijetno
               razpravljati o tej problematiki, zaradi tega, ker menim, da je bilo o tem do sedaj že
               preveč razprave. Preveč razprave o problemu družine, romske družine in verjetno se bo
               ta razprava ponavljala in obnovila tudi, ko bomo imeli v proceduri in razpravi
               osnovni romski zakon. Verjetno tudi ne bom povedal nič novega, kar ni bilo
               povedanega, vendar pa kljub temu bi rad povedal svoje mnenje in kako gledam na ta,
               kako sam razumevam to razreševanje problema družine Strojan.</p>
               <p>Rad bi tudi, da bi po današnji razpravi le nekako našli neka skupna stičišča in bi
               prišli do nekega skupnega pogleda na razreševanje te problematike. Res poskušam
               slediti in razumeti argumente kolegov in kolegic iz LDS in Socialnih demokratov<stage>(?)</stage> in
               kako oni gledajo na reševanje tega problema. Vendar pa verjetno ne bomo prišli do
               skupnih zaključkov, ker vsaka stran izhaja iz drugih izhodišč. Jaz sam oblikujem
               svoje zaključke in oblikujem svoje zaključke le na osnovi argumentov, dokumentov, ki
               jih imam na razpolago, dokumentov, ki sem si jih imel možnost ogledati, pa tudi iz
               dosedanjih izjav v javnih medijih. V večini bi se strinjal tudi z razpravo kolega
               Baroviča in kolega Petana, ker menim, da je treba le pogledati, ne samo ta zaključek
               v Postojni, ampak je treba iti od izvora in do rešitve, če hočemo razumeti to
               problematiko. In sklic te nujne seje je poslanski klub Liberalne demokracije vložil
               6. februarja na osnovi tiskovne konference Varuha človekovih pravic, na kateri je ta
               predstavil ugotovitve o delu policije, v primeru te družine in sicer, kako policija
               sledi in opazuje državljane Republike Slovenije, pri čemer se mu je porajal dvom ali
               ni policija pri svojem delu presegla svojih pooblastil, ker je sledenje in omejevanje
               gibanje ni imelo nobene za to potrebne odredbe tožilstva ali sodišča. To tudi kolegi
               danes o tem govorijo. Od 6.2. se je v javnosti že marsikaj razjasnilo, o tej za
               poslanski klub Liberalne demokracije, tako problematični, nezaslišani in nezakoniti
               zadevi, zato sem sam upravičeno pričakoval, da bo poslanski klub Liberalne
               demokracije pred začetkom današnje seje predlagal proceduralni sklep, da se prekliče
               zadeva za sklice te izredne seje. V to sem bil toliko bolj prepričan, ko je poslanski klub
               dopolnil svojo zahtevo z dodatnim gradivom in sicer z obvestilom za javnost, ki da je
               dalo Vrhovno državno tožilstvo 26. januarja z odzivom varuha na sporočilo glede na to
               obvestilo Državnega vrhovnega tožilstva in pa s sporočilom za javnost s strani
               Vrhovnega državnega tožilstva za 30.1.2007. V obeh dokumentih Vrhovnega državnega
               tožilstva je zelo jasno zapisano, da ni nobenih razlogov za sum varuha, da bi
               Policija nezakonito izvajala prikrite preiskovalne ukrepe ali kako drugače kršila
               človekove pravice, da je Policija dolžna ukrepati, ko je ogrožen javni red in mir, ko
               so ogrožena življenja in varnost in premoženje, to je njena naloga, ki je določena z
               zakonom in v tem primeru je Policija imela podlago v zakonu za ukrepanje. To je
               izjava, pisna izjava, Vrhovnega državnega tožilstva.</p>
               <p>Urad generalne državne tožilke je celo zapisal v tem dokumentu, da je preprečevanje
               izvajanja teh nalog in lahkotno obtoževanje brez konkretnih podatkov, ki želi imeti
               za posledico slabo funkcioniranje policistov v kritičnih situacijah najmanj toliko
               nevarno kot je nevarno nereagiranje na morebitne zlorabe pooblastil. Da je temu tako
               kot navaja Vrhovno državno tožilstvo je potrdil tudi bivši varuh človekovih pravic,
               gospod Hanžek, sinoči v Odmevih na Televiziji Slovenija, kar je lahko slišala vsa
               slovenska javnost, vendar pa s pripombo, da on že ve, kaj je kršenje človekovih
               pravic in preštevanje otrok sredi noči.</p>
               <p>Na osnovi vsega tega navedenega pregleda dokumentov, ki so nam poslancem na
               razpolago, po mojem, logičnih dejstev in postopkov Policije pri zaščiti družine
               Strojan sem resnično pričakoval preklic te izredne seje, vendar ne, vedno znova in
               znova se odpira Liberalna demokracija razprave in polemike v zvezi z družino Strojan
               brez pravih dokazov, zakonskih kršitev Policije, ampak na osnovi svojega videnja
               insinuacij in obtoževanja ter s tem obremenjuje nas, ostale poslance predvsem pa
               slovensko javnost, ki je že do dobra zasičena s temi polemikami tako v Državnem zboru
               kot tudi v javnosti. Vlada je z napori rešila to problematiko, pomirila razdražene in
               sprte strani. Družina Strojan je dobila primerno začasno bivališče, s katerim je
               zadovoljna, pri zaključku pa je tudi trajna rešitev bivališča. Pri vsem tem pa je
               Policija opravila dobro delo, pri zagotovitvi varnosti družine Strojan in pri
               zagotovitvi javnega reda in mira tudi v primeru poostrenega nadzora v Postojni,
               katerega edini nam je bil varnost družine in posameznikov ter javni red in mir, da ne
               bi prišlo ponovno do nepredvidljivega fizičnega obračuna kot se je zgodil v Ambrusu.</p>
               <p>Tu pa je moja glavna  kritika
               namenjena tako varuhu kot opozicijskim poslancem, LDS in Socialdemokracije, ves čas
               se pozablja na izvirni greh in to je bilo tudi danes slišati, da to ni stvar današnje
               razprave, jaz mislim, da je, da je izvirni greh problema Strojan in se ne omenja
               največjega kršenja človekovih pravic v primeru problema Strojan fizični napad na
               človeka, ki je imel za posledico dolgotrajno komo je sedaj na dolgotrajni
               rehabilitaciji in jih bo imel tudi zmanjšanje življenjske funkcije. Ta napad na
               človeka in ogrožanja njegovega življenja je največje ogrožanje človekovih pravic, ta
               napad je izbil sodu dno, s tem se je začel protest pri Ambrusu in od takrat opravlja
               Policija svoje naloge korektno, uspešno in učinkovito, predvsem pa ves čas na osnovi
               dokumentov, ki so na razpolago zakonito in v skladu s svojimi pravili v primeru tega
               problema, družine Strojan. To sem že na prejšnji seji povedal, zakaj se ni nikoli
               izpostavljalo in omenjalo tega nesrečnega in pretepenega človeka, tukaj je bil vir
               vseh problemov. Zakaj se je to po moje zavestno pozabljalo, kje je bila tukaj ta
               opozicija s svojimi kritikami, ali mar niso kazniva dejanja posameznih članov tudi
               kršitev človekovih pravic? Primer življenjsko nevarnega napaka, ki se je zgodil v
               Ambrusu in tukaj je ta poanta, se strinjam, da je potrebno pogledati v
               <gap n=".."/><stage>/Nerazumljivo./</stage><gap n=".."/>, bi se lahko zgodil tudi v Postojni z ene ali pa z druge strani.
               Jaz mislim, da ste na to, spoštovani kolegi in kolegice, sklicatelji te izredne seje
               na to pozabili ali pa to me tudi usmerjate, da v tej smeri razmišljam želeli ravno to
               nemire, proteste, pretepe in še kaj kar bi bilo neobvladljivo z nepredvidljivimi
               posledicami. Policija je v zapletenih in resnih varnostnih razmerah skladno z Zakonom
               o policiji in pravili Policije preventivno opazovala določena območja, tam
               patrulirala, beležila predvsem pa zagotovila varnost družine Strojan in zagotovila
               tudi javni red in mir, za to jim gre, po mojem, pohvala in ne kritika. Zato tudi ne
               bom podprl sklepa sklicateljev pod številko 2. 
               </p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Sedaj ste se k repliki prijavili gospod Gantar, gospa Lavtižar Bebler in gospa
               Potrata. Gospod Gantar, izvolite.</p>
            </sp>
            <sp who="SDT4:GantarPavel">

               <speaker>DR. PAVEL GANTAR:</speaker>

               <p>Jaz sem ravno o tem govoril. Glejte, to kar je povedal kolega Ljubeljšek, da ves čas
               zanemarjamo glavni, izvirni greh, namreč, da je šlo za napad na človeka, da je ta
               napad imel zelo tragične posledice, da bi lahko imel celo popolnoma tragične, da je
               bil prizadeti v komi, da bo imel življenjske posledice in tako naprej, da je to
               kršitev človekovih pravic in da to mi pozabljamo in da govorimo samo o Strojanovih,
               ki da imajo človekove pravice, drugi pa jih nimajo. Poglejte, to razumevanje, kot ga
               vi kažete kolega Ljubeljšek, to je tisto, kar predstavlja verjetno veliko in
               nepremostljivo razliko med vami in nami. To je tista razlika kjer so Slovenci lahko
               srečni, in Slovenke, ker imajo izbiro. Lahko izberejo ali eno ali drugo stališče in
               podobno. Namreč nobenega dvoma ni, da je fizični napad na človeka dejanje, ki je v
               Kazenskem zakoniku definirano, kot kaznivo dejanje, ki ga je treba, ko je storjeno,
               seveda odkriti in tako naprej in izpeljati vse postopke tako kot je in seveda
               pripeljati človeka, ki je takšno zadevo storil, pred sodišče, kar se je tudi zgodilo.
               Še boljše bi bilo, če bi lahko kaj takšnega preprečili, kot smo rekli; ja, preprečili
               pa bi lahko, če točno tega ne bi naredili kar so naredili, naredili pa ste, da ste
               ukinili poostreno policijsko nadzorovanje v tem predelu, ki ga je prejšnja Vlada
               uvedla, pa ste ga ukinili. Ravno to je ta problem, ki ga vi dejansko ne znate; točno
               to ste naredili, točno to; ampak tam, v Postojni, ta zadeva se nanaša na Postojno
               dragi moji. Dajte malo pogledati o čem govorite. Torej, če gremo naprej, tisto kjer
               je pa ta razlika izjemno pomembna je pa to, da mi, vsaj jaz in po mojem tudi večina
               kolegov, govorim o Liberalni demokraciji, če ne vsi, odklanjamo idejo kolektivne
               krivde. Ne razumemo zakaj bi zaradi tega napada, ki je bilo kaznivo dejanje in je
               človek, ki je to storil sedaj pred sodiščem, morali trpeti posledice štiriletni,
               šestletni, dvanajstletni otroci iz te družine Strojanovih. Tega pa ne razumemo in to
               nam boste morali znati povedati. Zakaj so oni kolektivno soobtoženi za ta napad? To
               nam boste morali znati povedati. Kateri zakon daje vam, državi, policiji to pravico
               da to naredi? To je vprašanje na katerega bi jaz želel odgovor.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospa Lavtižar Bebler, izvolite.</p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa. Torej gospod Ljubeljšek je rekel, da je on pričakoval, da bomo danes sem
               prišli z oznanitvijo, da se odpovedujemo sklicu nujne seje. Bilo nam je tudi očitano,
               da smo to sejo zahtevali samo zaradi, tako smo tudi utemeljili oziroma obrazložili,
               sklica seje tiskovne seje varuha človekovih pravic; ja res je, dokler varuh
               človekovih pravic ni sklical tiskovne konference mi nismo vedeli, da obstojijo zapisi
               oziroma izvlečki iz nekega dnevnika Policijske uprave v Postojni, kjer je detajlno
               opisano sleherno gibanje katerega od družine Strojan. In logično je, da nas je to
               zaskrbelo kajti do sedaj sem, kot sem že prej rekla, razumeli, da smo bili
               prepričani, da če je policija smatrala, da je nekoga iz družine Strojan treba tajno
               nadzorovati, zato ker je ali osumljenec kaznivega dejanja, ali pričakuje, da bo prav
               on storil kaznivo dejanje, potem je bilo logično, da bi za tak ukrep morala policija
               dobiti, odvisno kako je 
               okarakterizirala to početje oziroma ta sum, ali odredbo tožilca ali odredbo sodišča.
               Zdaj nekateri tukaj berete 149a člen, tretji odstavek in poveste, da pravzaprav
               tajnega sledenja sploh ni bilo. Potem pa povejte kaj to je bilo. Namreč mi smo
               sodelovali pozneje na nekaterih okroglih mizah, poučili smo se tudi s strani
               nekaterih priznanih strokovnjakov za to področje in povedali so nam, da je pravzaprav
               v tem primeru policija uporabila ukrepe in pooblastila, ki jih po zakonu sploh nima.
               Kajti, če bi imela ta pooblastila bi morala ravnati tako, kot zakon veleva, bi morala
               poprej zagotoviti, zadostiti vsem tistim pogojem, ki se tukaj terjajo. In zdaj, potem
               berete še nek komentar k temu 149a členu, tretjemu odstavku Zakona o kazenskem
               postopku; jaz sem pa recimo prebrala komentar Ustave Republike Slovenije, ki jo je,
               to knjigo je uredil in požel velika strokovna priznanja dr. Lovro Šturm, kjer so
               seveda povsem drugi argumenti navedeni in sklicevanja tudi na posamezne sodbe
               Evropskega sodišča za človekove pravice v zvezi s tovrstnimi situacijami. Mi
               pričakujemo samo nekaj, da nam danes, nekdo tukaj kompetentno pove, kdo je odredil to
               tajno sledenje, ker za nas gre za tajno sledenje, če pa res ne gre, pa nam povejte za
               božjo voljo, za kaj mislite da ne gre, kdo je to odredil, na podlagi katere zakonske
               osnovne in ob katerih argumentih? Samo to je.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa za to razmišljanje. Preden dam naprej besedo, skoraj da je občutek, kot
               da se ne bi poslušali v tej dvorani, kar se tiče strokovnjakov, verjetno enako
               verodostojni strokovnjaki so tudi strokovnjaki, ki so pisali komentar Zakona o
               kazenskem postopku in kateri je bil prebran na tej seji tako, da bi vendarle prosila,
               da se poslušamo med seboj in ne ponavljamo ponovno vprašanj na katera so bili že dani
               odgovori, seveda pa je potem vprašanje vsakega posameznika ali je s tem zadovoljen
               ali ne. Gospa Potrata, izvolite.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala. Jaz mislim, da stvari o katerih govorimo nimajo značaja dogme in zato so
               odprta za interpretacije. In da imajo različni strokovnjaki različen sodbe smo tudi
               ugotovili. Zaradi tega ne more nihče od nas zahtevati in pristajati na to, da nekaj
               sprejmemo kot dogmo. Zdaj drugo, kar bi rada povedala, je pa tako, kot je v primeru
               Strojanovih, ki so bili najprej obravnavani samo kot Romi in so potem postali
               Strojanovi; ker najprej se je začel problem s tem, da so problem Romi; ne pristajam
               na to, da bi imeli kolektivno krivdo tudi vsi člani Socialnih demokratov. Mi se
               srečujemo kot parlamentarci na teh odborih in se ve kdo kakšno stališče zastopa. Smo
               se pa v stališču stranke Socialni demokrati oglasili, z vsaj dvema splošnima
               izjavama. Obe se nanašata na obžalovanje. Obžalovanje tega dogodka, ki se je zgodil
               in katerega posledice so takšne, kakršne smo danes že nekajkrat slišali, to je koma,
               rehabilitacija in ne več tako zdravstveno stanje kakršno je bilo pred pretepom in
               drugo obžalovanje, da so dogodki sprožili toliko nestrpnosti, toliko nerazumevanja in
               nekontroliranega dogajanja. Jaz bi bila zelo vesela, če bi lahko ob vsem tem, kar se
               je dogajalo od oktobra, mislim, da sem prav rekla, od oktobra naprej, za vsa ravnanja
               policije izrekla priznanje in zadovoljstvo. Ampak marsikaj je bilo mogoče prebrati
               tudi v izjavah, kar bi prej kazalo, da  posamezni pripadniki policije zadev niso samo pomirjali, ampak so s
               svojimi obvestili tudi pripomogli k čemu. To sem zdaj v najbolj nevtralni obliki kot
               zmorem ta hip povedala. Res je, da so stvari se začele mnogo prej. In ko ste, gospod
               Ljubljšek, govorilo o nemiru, o nerazumevanju in o vsem tem, bi vas morala spomniti,
               da so bili časi, pa ne tako daleč nazaj, ko je predsednik vaše stranke hvalil ljudi
               in jim čestital za državljansko nepokorščino, samo takrat niste bili v Vladi in
               takrat to za vas verjetno ni bilo problematično. Zdaj bi lahko tu še nadaljevala z
               nizanjem nekaterih podob, ampak bom končala na tem mestu s svojimi observacijami in
               nadaljevala s tistim kar je zapisano v poročilu ECRI-ja. V ECRI-ju je tudi spoštovana
               gospa publicistka iz Slovenije Alenka Puhar, torej so imeli v EKRI-ju tudi vir
               informacij iz Slovenije neposredno, ampak poglejte, v 32. priporočilu ECRI-ga
               poročila je posebej zapisano naj se uradni organi izvršne veje oblasti, pač verjetno
               kateri drugi tudi, odzivajo na varuhova priporočila, gre za priporočila Varuha
               človekovih pravic in naj jih upoštevajo. Tisto, kar mene tudi danes v tej debati moti
               pa je, da znova nekateri neodvisno inštitucijo Varuha človekovih pravic napadajo
               kadar ta inštitucija izreka mnenja, stališča, ki niso v prid vladajoči opciji. In
               tisto, kar je v ECRI-vem poročilu posebej na leto 2004 nanašajoče se zapisano, sta še
               dve zame pomembni stvari. Ugotovljeno je, da je strategija reševanja romske tematike
               tako kot je bila zastavljena v letu 2004 ustrezna, dobra in si obetajo v nadaljevanju
               od nje dobrih učinkov. To se pravi, da se je nekaj začelo izvrševati in je to samo
               odgovor na nenehne očitke prej, potem, kaj je bilo in kaj ni bilo storjeno. In še ena
               navedba je v tem poročilu tudi, to je priporočilo zlasti politiki, da ne spodbuja
               diskriminatornega obravnavanja, da ne spodbuja sovražnega govora in še česa. In
               zanimivo je, da kdorkoli na diskriminatorno obravnavanje manjšinskih skupin opozarja
               ali opozarja na nestrpnost je sam žrtev obtožb o sovražnem govoru in nestrpnosti. To
               pa so razmere, ki bi jih verjetno tudi kazalo upoštevati v kontekstu tega, ko se
               policiji odobrava nekatere stvari oziroma s tem, da se ne želi na nekatera vprašanja
               odgovoriti tudi postavlja v kontekst, ki ne dopusti nikakršnega dvoma. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Kovačič.</p>
            </sp>
            <sp who="SDT4:KovačičDimitrij">

               <speaker>DIMITRIJ KOVAČIČ:</speaker>

               <p>Hvala lepa za besedo. No, ta zadnja razprava mislim, da je bila bolj  razprava kot replika, je kar
               precej presegla okvir točke, ki jo obravnavamo, ampak ne glede na to bi jaz rekel
               tako. Seveda se dogaja, da policija tudi zlorablja svoja pooblastila ali bolje rečeno
               posamezniki te policije zlorabljajo svoja pooblastila v nekaterih primerih. To se
               dogaja in proti temu se je treba boriti in ukrepati, da bi tega bilo čim manj. Ampak,
               v tem konkretnem primeru, ki je predmet današnje seje, pa bi zelo težko morda z
               nekaterimi teoretičnimi razlagami lahko našli to, ampak da bi pa kar tako govorili o
               tem, da je prišlo do zlorabe, saj nekateri, gospod Potrč tega ni trdil, on je samo
               postavljal določena vprašanja, nekdo je izrazil dvom v to, da bi bilo to mogoče,
               nekateri ste pa kar postavljali vrednostne sodbe; policija je zlorabila svoja
               pooblastila, izvajala je prikrite preiskovalne ukrepe in tako naprej. Tukaj pa
               mislim, da podlage za te svoje trditve nimate in jih tudi niste navedli. Gospod
               Gantar je v svoji razpravi, moram reči, kar precej teoretiziral, razpravljal je
               teoretično in morda teoretično bi imel lahko celo prav, ampak od teh teoretičnih
               razprav do prakse mislim, da je kar precejšen razkorak, torej praktično ali pa
               dejansko ali pa pravno temu pa ni mogoče pritrditi, torej ne praktično, ne dejansko,
               ne pravno.</p>
               <p>Ukrepi, ki jih je izvajala policija gotovo niso bili prikrita preiskovalna sredstva
               oziroma uporaba prikritih preiskovalnih ukrepov. Kaj so prikriti preiskovalni ukrepi
               je zelo natančno bilo danes tudi citirano s strani gospe Brezigarjev in tudi s strani
               gospoda Petana, ki je prebral v zakonu člen, ki govori o tem kdaj so ta sredstva
               uporabljena. In to kar je tam napisano ne ustreza temu kar je bilo dejansko tukaj
               storjeno. To, kar je bilo storjeno je bilo dejansko storjeno na podlagi zakona. Zakon
               dopušča, da policija izvaja takšno ukrepanje kot je bilo tukaj storjeno v smislu
               preprečevanja morebitnih kršitev javnega reda in miru in drugih kršitev in drugih
               stvari, ki se lahko počnejo, če se ugotovi, da obstaja nevarnost za to in da se
               zavaruje varnost življenja, premoženja in tako naprej. Tak zakon obstoji in če kdo ni
               zadovoljen s tem zakonom, če gospod Gantar, ki pravi, da teoretično je lahko tudi to
               sporno, potem bi bilo potrebno sprožiti predlog za spremembo zakona in tam poskušati
               doseči, da bi se še bolj omejilo delo policije in tako naprej, samo potem ne vem, če
               bi to omejili kako bi potem na drugi strani preprečevali, zagotavljali varnost,
               preprečevali morebitne kršitve in tako naprej. Nekje mora obstajati neko ravnotežje,
               neka meja. Teoretično lahko se čisto strinjam z gospodom Gantarjem, ampak, če
               smatrate, da je to, potem predlagajte spremembo zakona ali pa, če ste rekli, da
               zakon, gospa Beblerjeva je celo rekla, da določilo zakona govori eno, Ustava pa nekaj
               drugega, potem sprožite ustavni spor, ja, rekli ste, da ste citirali tudi komentar
               nekaterih členov Ustave, ki govori nekaj drugega. In če smatrate, da Ustava govori
               nekaj drugega kot zakonodaja, potem sprožite ustavni spor, pa bo Ustavno sodišče
               povedalo kdo ima prav. Ampak, organi se morajo ravnati po zakonu takšen kot je. Ne
               morem sprejeti tega. Bi pa še nekaj povedal na koncu.  Jaz kljub tej razpravi, ki kaže na to, da imamo
               različna mnenja, mislim, da pri sebi, pa vendarle vsi tukaj, ki sedimo, po mojem, ne
               verjamem, da mislimo, da je ravnanje policije bilo neustrezno. Jaz lahko izrazim
               svoje mnenje, ne verjamem, torej da je šlo za zlorabe in tako naprej. Ne vem, nihče
               ni nikogar udaril, nihče ni bil grob do nikogar, nihče ni nikogar zaprl. Skratka,
               nihče ni uporabljal teh prikritih preiskovalnih ukrepov, za katere se točno ve,
               kakšni pogoji so za to, da se jih uporabi. Torej, nič od takšnega ni bilo storjeno.
               In ne vem, zdaj seveda teoretiziramo lahko in poskušamo iz nekega ravnanja iskati
               tudi vse, kaj je bilo narobe, ampak nič od takih grdih, grobih stvari, ki so lahko
               dejansko, včasih se zgodijo, nič tukaj ni bilo, kaj takega storjeno. Tako, da mislim,
               da kljub vsemu ne verjamem, da smatrate te zadeve za tako grobe, tako hude, takšno
               zlorabo, ampak očitno je potrebno poiskati slamico in po tej slamici potem graditi
               svoje nasprotovanje vsemu, kar je možno. Tako, da končujem, mislim, da je ta seja
               dejansko nepotrebna, ampak, če je bila že vložena, jo moramo pripeljati do konca.
               Ampak prepričan sem, da je neutemeljena in da so vaši razlogi za sklic te seje in
               vaše argumentiranje tega, kar želite doseči, da ni na mestu. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. V nadaljevanju je k razpravi prijavljena gospa Majda Širca, ki sicer nadomešča
               poslanca Davorina Terčona. Izvolite, gospa Širca.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Hvala lepa. Če nadaljujem pri gospodu Kovačiču. Vaša razprava, gospod Kovačič,
               potrjuje, mislim, da temeljni nesporazum, ne samo v tej sobi, ampak na sploh videnja
               in razumevanja vrednot in stvari, ne samo politike, ampak širše v družbi. Človekove
               pravice so tako abstraktne, tako nedojemljive in tako tudi nepredstavljive, da bi se
               jih branilo, kajti ranjene in razumljene so kot kršenje neke pravice, samo, če se
               nekoga <q>"prebuta"</q>, če se grobo nekaj zgodi, med tem, ko kršenje pravic kot tistih
               pravic, pravic do gibanja, do svobode, do lastnine, do biti na svoji zemlji, te pa se
               jih ne dojema, ker so abstraktne. In tukaj je temeljna razlika, morebiti tudi v tem,
               ki je pogojevala sklic te seje oziroma zahteve po razčiščevanju teh vprašanj, seveda
               skupaj s prošnjo z odgovori, kje so bile zakonske podlage pri ukrepanju. In te
               temeljne človekove pravice so bile primarno sprožene in kršene takrat, ko je gospod
               Mate pregnal oziroma odgnal ali pa dejal, da nikoli več se ne morejo vrniti na svoj
               dom ljudje, ki so imeli svojo lastno zemljo. Takrat se je zgodilo, napaka je bila
               narejena, nihče jo ni sankcioniral. V imenu vseh nekih drugih varnosti enih in drugih
               so se ščitile in tudi to opazovanje in tudi to slednje, ki ga ni bilo oziroma je bilo
               vprašanje od interpretacij, ki se jih danes podajamo, podajate, seveda temeljijo v
               tistem dejanju, v izgonu iz lastnega doma. Seveda ne morem spregledati nekega
               Pavlovega afekta, ki nastaja vseskozi, ta refleks, ki nastaja in gre v smislu, če je pač opozicija nekaj
               predlagala, in če želi nekaj razčistiti, potem seveda je to nekaj, kar ni potrebno in
               kar bi moralo biti umaknjeno in kar ne potrebuje takšne pozornosti. Seveda ni
               demokratičen ta refleks in ta refleks, če ga povežem še z nekim drugim stereotipnim
               razmišljanjem o Romih, ki bi ga najlažje ponazorila s primerom izjave gospe
               Strojanove iz intervjuja, mislim, da je bil v Mladini objavljen. Ko jo je novinar
               vprašal, gospa ali vas je sicer, na žalost, pokojni mož kdaj pretepel, pa je rekla:
               <q>"Ni res, nikoli."</q> Kako, seveda, me je pa pretepel policist, ko me je obiskal na domu
               in ko mu nisem promptno<stage>(?)</stage> pokazala računa iz trgovine, ki sem ga imela, pa udaril.
               Hočem reči, da gre za en stereotip, ki tudi domuje v vaši interpretaciji, da ta
               problem ne potrebuje take pozornosti. Ta problem potrebuje pozornost, zaradi tega,
               ker lahko postane stereotipen tudi za druge okoliščine. In to me skrbi, kajti iz
               večine razprav, vendarle sledimo temu, da hvala bogu, da je policija, deluje
               preventivno, je bilo danes rečeno, s tem nas varuje in tudi ni kršila ničesar, kar bi
               jo zakon ne dovolil in kar bi ne postopki dovolili. Hvala bogu, da policija nas
               varuje, je bilo, pravim rečeno. In, ker je bilo vse normalno, kar je počela, če je
               vse bilo tako normalno, kar je počela, ali bo jutri lahko tudi normalno, da pride
               preštevati otroke moje sosede, recimo v mojem stanovanjskem bloku, zaradi tega, ker
               recimo ta gospa ne bo imela registriranega avtomobila. Rečeno je bilo, da so bili
               ukrepi policije, niso posegali v nobeno kršenje zakonov in svoboščin, ampak da so to
               običajne metode dela policije in kar je najpomembneje, tožilstvo je ugotovilo, da je
               policija ravnala razumno, uporabljala je klasične metode, ne pa prikritih metod, je
               le opazovala. Se pravi uporabljala je odkrite metode, če ni uporabljala prikritih
               metod. Odkrite metode pa so bile te, da je delala dnevnik, da je zapisovala
               registrske tablice, da je tem registrskim tablicam tudi sledila, da je štela
               novinarje, jih imenovala, jih mogoče tudi nadzorovala najbrž, imela je vse možnosti
               za to. Skratka imeli so očitno, kot smo danes slišali tudi navodila, da lahko vse to
               delajo. To so odkrite in ne prikrite metode, četudi so segle v sledenje, kot berem iz
               teh dnevnikov, ki naj bi bili menda povsem normalni. Lahko jih imam tudi jaz, lahko
               jih imate tudi vi, lahko jih ima kdo drugi, so odkrito prikriti. Ampak, vendarle,
               danes smo slišali in prosim za odgovor, da je uporabljala dogovorjene metode. Se
               pravi, da se je dogovorila, pa če sem vas narobe razumela, me boste popravili gospod
               Šinkovec, da se je dogovorila s Strojanovimi, kaj jim bo delala, da so Strojanovi
               vedeli, da bodo ponoči preštevali otroke in da jih bodo nadzorovali, ko bodo šli
               bodisi v zdravstveni dom, bodisi v trgovino, bodisi v Postojnsko jamo.  Seveda ni bilo tudi danega
               odgovora, največkrat, seveda smo vztrajali na njemu, ali je bila družina Strojan
               podvržena sumu storitve kaznivega dejanja, da je bila deležna teh postopkov, katera
               so tista kazniva dejanja, ki bi jih lahko ali so jih Strojanovi v Postojni storili,
               da so lahko bili deležni takega nadzora. In seveda temeljno vprašanje, ki se tukaj
               meni izpostavlja je to, ali je bila družina Strojan ogrožena, ali je družina Strojan
               ogrožala druge? Če ne dobim teh odgovorov bom nadaljevala z naslednjimi, ki so seveda
               logična konsekvenca tega vprašanja. Ali so bili novinarji osumljeni kaznivega dejanja
               po analogiji, če se jim je sledilo? Ali so bili ogroženi novinarji ali pa so
               novinarji morebiti ogrožali druge? Ali so bili recimo in mogoče še več, zakaj niso
               bili občani v Ambrusu ogroženi, ali so občani v Ambrusu ogrožali druge? Jaz v
               posnetkih, ki sem jih videla, ko je dr. Drnovšek prišel v družbo občanov, ki niso
               želeli Rome nazaj so ogrožali gospoda Drnovška in vem, da zelo malo je manjkalo, da
               se ne bi kaj tam zgodilo več kot se je zgodilo. Prepričan sem tudi, da je bil njegov
               osebni varnostnik prvič dejansko v škripcih, ko ga je spremljal.</p>
               <p>Seveda, prosila bi najprej za ta odgovor s tem, da bi na koncu rada postavila še
               neko analogijo z nekim dogajanjem na drugem ministrstvu oziroma znotraj drugega
               represivnega organa se pravi na Ministrstvu za obrambo. Prav te dni smo se srečali z
               obravnavo enega primera, kjer je tako Vlada, se pravi, Ministrstvo za obrambo kot
               Generalštab Slovenske vojske prišel z izsledki<gap n="..."/></p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Ali je vezano na Strojane to?</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Pravim, da delam zaključek z analogijo določenim primerom in po treh urah in pol
               oziroma štirih, ko je bila v tem prostoru podana možnost izražanja različnih stališč
               mislim, da jih imam tudi sama skleniti brez dekoncentracije.</p>
               <p>Skratka, po raziskavi domnevnega nadlegovanja žensk v Slovenski vojski smo se
               srečali s poročilom, ki je reklo: <q>"Ni bilo nadlegovanja, ni bilo nobenega
               vznemirjanja hkrati bo tudi čas pokazal nekaj drugega."</q> Ampak, tudi v tem primeru, se
               srečujemo z ugotovitvijo, ki prihaja kot sporočilo na dan in ki seveda močno omaja
               tista sporočila, ki jih je dal varuh človekovih pravic, da ni bilo tudi v tem primeru
               nobenega nepooblaščenega ravnanja s strani Policije. Ampak vendarle sprevrženost tega
               dejanja, vendarle se mi zdi, vsaj za moj okus zelo daljnosežna. Vojakinji sta bila v
               tistem primeru tako rekoč obsojeni, čeprav smo mislili, da so žrtve smo jih dobili
               sedaj predstavljene kot storilke, v primeru recimo enega izmed posledičnega napada na
               gospoda Braneta Kajdeža, ki je tudi doživel v nekem spopadu pa četudi je bila
               Policija tako rekoč v njegovi bližini fizične oziroma posledice na svojem telesu pa
               se tudi srečujemo skoraj, da že z obsodbo, da je bil osumljenec tako rekoč sam
               povzročitelj dejanja. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Kovačič, replika in potem naprej gospod Zinrajh in gospod Šinkovec.
           </p>
            </sp>
            <sp who="SDT4:KovačičDimitrij">

               <speaker>DIMITRIJ KOVAČIČ:</speaker>

               <p>Hvala lepa za besedo. Slišali smo sedaj eno novo dejstvo, sedaj ne vem ali je dejstvo
               ali pa je to navrženo kar tako,  da je policist gospo Stojanovo udaril, bom povedal, sedaj, če
               je bilo temu tako, potem je to nekaj novega in mislim, da bi bilo potrebno to
               ugotoviti ali to drži ali ne in potem bi človek tudi pričakoval, da bo v zvezi s tem
               vložena prijava na Policijo ali ovadba na tožilstvo, kajti tukaj gre dejansko na, če
               je bilo to dejansko storjeno za hudo zlorabo pooblastil in bi bilo potrebno to
               odkriti in tudi sankcionirati. Če se je to nanašalo na morebitno preteklost, potem
               seveda upam, če se je to dejansko zgodilo, da je bil ta policist, ki je to storil
               tudi ustrezno sankcioniran, verjetno je potem tudi ta gospa vložila ovadbo ali
               prijavo, da je potem do tega drugi prišlo, takrat ko se je to zgodilo, vsekakor in
               enako je tudi v primeru, ki ga je gospa Širca omenjala v vojski, tudi tam bi seveda
               pričakoval, da tisti, ki je bil kakorkoli zoperstavljen tudi vložil ustrezno ovadbo.
               Če pa te ovadbe ni si pa težko predstavljam, da kar tako napamet se govori o nekih
               takšnih ali drugačnih zlorabah.</p>
               <p>Sedaj še enkrat na to, kar ste povedali, da se pač jaz pojmujem zlorabo samo, če je
               prišlo do fizične sile ali kaj podobnega. Ne, ampak govorim o tem, da Zakon o
               policiji omogoča in nalaga določeno ravnanje in v tem konkretnem primeru je Policija
               na podlagi zakonskih predpisov delovala, ni mogla drugače delovati, delovala je na
               podlagi tega, kar ji tudi zakon omogoča. Če ta zakon omogoča Policiji preveč, potem
               bom ponovil kar sem že prej povedal, potem, če tako smatrate predlagajte spremembo
               zakona in zmanjšanje oziroma omejitev teh pooblastil. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Zinrajh.</p>
            </sp>
            <sp who="SDT4:ZinrajhZvonko">

               <speaker>MAG. ZVONKO ZINRAJH:</speaker>

               <p>Hvala lepa, gospa predsednica. Spoštovane poslanke, poslanci. Kar nekaj čas tudi sam
               poskušam eno in drugo in včasih se mi zdi, da še vedno ne razumem poslanske funkcije,
               saj ste vendarle naši poslanci, tudi moji ne nazadnje in poglejte, spoštovana
               poslanka, na tak način, ko poskušate diskreditirati notranjega ministrstva jaz
               mislim, da to osebno nam, ki sedimo je najmanj v čast. Ne vem, od kod vam taki
               argumenti, bi prosil, da pridite z njimi na dan. Jaz ostro, gospa predsednica,
               zavračam takšno <q>"natolcevanje"</q> moram povedati pa se opravičujem za izraz, ker
               smatram, da gre to za navadno diskreditacijo. Tako z notranjega ministrstva kot
               predstavnik Policije kot organ v sestavi bomo z veseljem odgovorili na vsa vprašanja,
               ki jih konkretno predstavljate, ampak je lepo tudi, da smo slišni tisto kar povemo,
               tako da po trikrat isto zgodbo razlagamo in rezultat je pa približno enak. Hvala.
           </p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Šinkovec.</p>
            </sp>
            <sp who="SDT4:ŠinkovecMatjaž">

               <speaker>MATJAŽ ŠINKOVEC:</speaker>

               <p>Hvala lepa za besedo. Jaz bi rad samo pojasnil okoli tega sporazuma z člani družin
               Strojan. Ne gre za nobeden formalni sporazum, bili smo pa v stikih s posamezniki iz
               te družine, z nekaterimi, ki se predstavljajo za poglavarje te družine in smo jih
               sproti obveščali kakšne ukrepe bo Policija izvajala in kakšno pooblastilo bo
               uporabila glede na varnostno problematiko, ki bo v tistem trenutku. Vedno je pa
               potrebno povezovati ukrepe Policije tako v Postojni in tako tudi na drugih območji
               Slovenije, ker vsa problematika, ki je povezana s tem področjem je bila izredno
               medijsko pokrita in v vsakem najava, da se bo kjerkoli pojavil katerikoli član
               družine Strojan je za nas pomenila velik varnosti izziv kjerkoli samo, da je prišel
               namig, da je možna lokacija  v
               Kočevski reki, da je možna lokacija gor na Gorenjskem in tako naprej; so se začeli
               ljudje zbirati, pripravljati so se začeli na razna ravnanja in moram povedati, da smo
               v okviru tega, je policija obravnavala več kot 30 kaznivih dejanj, pa ne govorim o
               tem, da so to člani družine Strojanovih storili, ampak smo ukrepali tako zoper ene,
               kot druge, da je bilo obravnavanih skoraj 70 kršitev Zakona o cestno prometnih
               predpisih, da smo obravnavali kršitve Zakona o javnih zbiranjih in še nekaj drugih
               kršitev tako, da je treba to gledati kompleksno, ne samo tako kot tukaj piše, in to,
               da smo se mi združili, kot ste vi gospa poslanka rekla, da smo se dogovarjali, da jim
               bomo otroke preštevali, daleč od tega in tega tudi nismo počeli. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Brezigarjeva izvolite.</p>
            </sp>
            <sp who="SDT4:BrezigarBarbara">

               <speaker>BARBARA BREZIGAR:</speaker>

               <p>Hvala lepa. Čisto kratko pojasnilo na to kar je povedala gospa poslanka Širca, ko je
               navedla, da sem rekla, da je policija ravnala razumno. Mislim, da je prav, da zadevo
               pojasnim, ker namreč povedala sem, da je bilo pojasnilo policije o njenem ravnanju
               razumno. Ker policija namreč mora ravnati seveda razumno in zakonito, mi pa
               nezakonitosti po podatkih, ki jih imamo nismo ugotovili. Pojasnilo je bilo razumno
               zaradi tega, ker smo ves čas, poleg drugih podatkov, ki jih je imelo tožilstvo, kot
               tako, vsi seveda, tudi, vse kompletno gibanje družine Strojan spremljali po medijih
               ves čas. In glede na te podatke iz medijev, ki so spremljali družino, glede na
               kršitve javnega reda in miru, ki so se dogajale, glede različne prekrške, ki so se
               ugotavljali, glede na vse to, se pravi ne samo tisto, kar je bilo tožilstvu kot
               takemu znano, ampak ker je bilo znano iz strani spremljanja medijev te problematike
               in družine, smo ocenili, da je bilo pojasnilo policije, ki je pojasnila, da je
               ravnala po Zakonu o javnem redu in miru in po Zakonu o policiji res razumno. Namreč
               vsi vemo, da so bile demonstracije, da so bili razni pozivi, da so bile vaške straže,
               da je bilo cel kup stvari v zvezi z možnimi lokacijami kamor naj bi se družina
               nastanila, ki so izzvale proteste in nemire. Vse to je kazalo na dokaj resne možnosti
               kršitve javnega reda in miru in tudi v zvezi s temi stvarmi na tožilstvih obravnavamo
               kar nekaj, že kazenskih ovadb zoper tudi konkretne osebe ob teh kršitvah in poskusih
               preprečitve izbire lokacij. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Nadaljujemo z razpravo. Gospod Potrč, izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Rad bi še enkrat poudaril, da na moje vprašanje odgovorov nisem dobil. Ne
               verjamem, da gre za slab spomin. Tudi dvomim, da bi šlo za izrazito neprijaznost do
               mene, ampak mislim, da najbrž pravih odgovorov ni in da se jih zato ne želi dati. Ne
               bom tretjič ponavljal, res ne, ker so bila dovolj konkretna pa tudi dovolj enostavna
               vprašanja. Če bi jih zelo konkretno dobil bi si lažje ustvaril svoj vtis, kot pa ta
               način; zdaj lahko utemeljeno menim, da se mi takšni konkretni odgovori ne želijo
               dati.</p>
               <p>Drugače pa bi iz te razprave rekel samo še naslednje. Očita se opozorila na podlagi
               nekih konkretnih razmer. Jasno, saj drugače se opozorila ne dajo dati. Teoretično
               razpravljati zgolj o hipotetičnih primerih nima nobene vrednosti in ne more biti na
               ustrezen način prezentirano. In kaj me potem ob takšnih konkretnih stvareh moti;
               deloma pa je bilo to danes, zdaj na koncu tudi že rečeno; ali se res pričakuje, da je
               vsako opozorilo sovražno? Zakaj na tak način reagirate? Ni vsako opozorilo sovražno.
               In ni treba, da je vsaka obramba, je, je, je, je, kar, poglejmo si magnetogram, pa
               bomo slišali kako lahko poslanici tako govorijo. Saj ni treba, da je sovražno in tudi
               ni treba, da je vsaka obramba popolnoma apologetska, da se kdaj pa kdaj tudi najti
               pol poti, če ne pol pa tretjino, pa dve tretjini, pa videti, da morda je bilo dobronamerno opozoriti na
               določene probleme.</p>
               <p>Jaz, za sebe, sem jih na ta način vzel, ker zaključujem s tem, ko rečem, ne bom
               bral, ampak za mene so v prvem odstavku 33. člena, upam, da berem prav, gospod
               Šinkovec, napisana pooblastila, ki jih ima policija. Kasneje je v nekaterih členih,
               ne za vsa pooblastila ampak za mnoga od njih napisano v katerih primerih in pod
               kakšnimi pogoji jih lahko uporabljam. Jaz sem res pričakoval, da neki razlogi za
               uporabo teh pooblastil obstojajo, ne pa, da je sistem dela policije, da se lahko dela
               vse drugo prej preden do uporabe teh pooblastil prideš. Da je razlaga zakona takšna,
               da če se reče, da pomeni, to je tajno opazovanje in podobno, da je zelo restriktivno,
               se strinjam, ja, ampak da potem pomeni, da je razlaga zakona takšna <q>"vse kar pa ni
               restriktivno, je pa dovoljeno"</q>, jaz sem obratno mislil, obratno. Tudi v drugih
               primerih bi morali biti strogi pogoji določeni, ne pa da rečemo, da <q>"vse ostalo je pa
               dovoljeno, ker ni tajno opazovanje ali pa tajno sledenje"</q>. Iz vidika dela policije,
               ob najboljši želji, da ji želimo vsi, da je uspešna, prav gotovo in da tudi poskušamo
               razumeti, da kdaj pa kdaj v življenjskih situacijah, normalno pride do stiske v
               kateri mora policist ravnati. In kdaj pa kdaj ravna pametno, kdaj pa kdaj ravna tudi
               nespametno, če uporabim ta izraz. Saj to je človeško. Vsakemu od nas se je to že
               zgodilo. Ampak razpravo o tem, da so to družbeni problemi; to odklanjam, tega pa
               enostavno ne razumem. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Šinkovec, izvolite.</p>
            </sp>
            <sp who="SDT4:ŠinkovecMatjaž">

               <speaker>MATJAŽ ŠINKOVEC:</speaker>

               <p>Hvala lepa za besedo. Se opravičujem, če je bilo to razumljeno kot neprijaznost. Tega
               res nisem želel. Jaz sem nekje upal, da sem uspel pojasniti kakšna je razlika med
               ukrepi policije, oblikami, metodami dela in pooblastili, ki nam gredo po Zakonu o
               policiji, Zakonu o kazenskem postopku in seveda tudi drugih zakonih, kjer je
               predpisana vloga policije. Vendar bi pa le rad opozoril na 3. člen Zakona o policiji,
               ki policiji nalaga in govori, da seveda, to je generalna klavzula, <q>"varovanje
               življenja, osebne varnosti in premoženja ljudi, preprečevanju odkrivanja,
               preiskovanja kaznivih dejanj in prekrškov, odkrivanja in prijemanje storilcev dejanj
               in prekrškov drugih iskanih besed ter njihovo izročanje"</q> in tako naprej, da vsega ne
               naštevam in seveda pod vzdrževanje javnega reda.</p>
               <p>Rad bi pojasni, da je šlo v okviru izvajanja teh aktivnosti, na podlagi ocene, ki
               smo jo opravili, da so bili ogroženi tako eni kot drugi, da prihaja do resnih kršitev
               javnega reda in miru. Prej sem že našteval koliko približno kaznivih dejanj smo
               obravnavali, koliko je bilo zaznanih prekrškov in vse skupaj in rad bi še enkrat
               poudaril, mogoče je to res, bom rekel, da se meša, ali pa da mogoče te metode in
               oblike dela policije niso tako jasno, ali pa se niso o tem nikoli tako pogovarjali.
               Kje bo policist stal na javnem kraju, je stvar strokovne ocene. Strokovna ocena pa
               pomeni podlago o tem, če se nikjer nič ne dogaja, se pravi, bom zelo parafriziral,
               ampak recimo na vrhu Triglava, nič kaj posebnega se ne dogaja, mogoče bomo šli, ko se
               začne sezona izletov v hribe, bomo šli preventivno delovati in tam bodo policisti
               hodili, opravljajo opazovanje peš. Ko zaznajo kakršnokoli aktivnost, zaznajo
               prekršek, ugotavljajo ali se ti gorniki varno sprehajajo, potem pa seveda morajo
               imeti  podlago v zakonu in to
               podlago v zakonu ima. Prej sem že omenil 34. člen Zakona o policiji, sicer ste me
               nekaj korigirali, da sem govoril o 54. členu, ampak sem prepričan, da bo iz
               magnetograma videno, da sem govoril o 34. členu. Policist ima podlago za opozorilo in
               policist opozorilo izreče, ko se še ni nič zgodilo, okoliščine pa kažejo na to, da se
               lahko nekaj zgodi in policist lahko samo ukazuje zato, da se neke naloge izvedejo.
               Pooblastilo, metode, oblike dela, če govorimo pa o tem na kakšen način policija
               opravlja naloge ja pa stvar stroke, da to predpiše, da po najboljših strokovnih močeh
               te stvari opredelimo. In imamo pravila policije, ki v 128. členu govorijo o tem na
               kakšen način se te naloge opravljajo. In če vam preberem za opazovanje, to je 128.
               člen, ne govorim, da je to podzakonski akt, to je interni akt policije, <q>"Opazovanje
               je oblika dela katere namen je krajše ali daljše časovno obdobje neposredno opazovati
               določena območja ali varnostne pojave ter preventivno in represivno delovanje.
               Opazovanje se izvaja zlasti na tistih krajih kjer so pogostejša kazniva dejanja,
               kršitve javnega reda in varnosti cestnega prometa ter drugi pojavi, ali je takšne
               pojave mogoče pričakovati."</q> Zdaj upam, da sem bil zadosti jasen. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Gantar.</p>
            </sp>
            <sp who="SDT4:GantarPavel">

               <speaker>DR. PAVEL GANTAR:</speaker>

               <p>Hvala lepa. Jaz tudi nisem dobil v bistvu odgovora na dva vprašanja. Eden je povezan
               prav s tem zadnjim. Namreč, zanima me, ker je bilo rečeno tako s strani predstavnikov
               policije kot strani državnega tožilstva, namreč, da je šlo za neko dejavnost, za
               splošno opazovanje območja, kjer je bilo lahko domnevano, da bi se kaj zgodilo in je
               preventivno treba to opazovati, da bi preprečili, da bi se kaj zgodilo. Zdaj me
               zanima kako je bilo opredeljeno to območje tega splošnega nadzora oziroma opazovanja.
               Ali je bilo opredeljeno, ali so bile kakšne meje, ali je bilo območje karkoli je že,
               se pravi kjer je eden od Strojanovih je že območje. To mi povejte. Kako so bila
               opredeljena območja splošnega nadzora in opazovanje?</p>
               <p>In drugič. Rečeno je bilo, da te zahteve, ti dnevniki iz policijskega centra v
               Postojni kažejo na to, da niso presegli in posegli v intimno sfero družine. Zdaj
               tukaj vidim, ni označeno s strani, 15.07, dan je pa bil ne vem kateri, 6.12., ob
               15.07 poklicalo na reševalno postajo, pove, da ima bolečine v trebuhu, pregleda
               zdravnica, da napotnico za Klinični center, preverila ali je bila odpeljana v
               Klinični center, če doktorica to preverja pomeni, da je stanje resno, dopoldne je
               bila deklica na urgenci, sami uredijo prevoz in tako naprej. Zdaj mene zanima ali vi
               to ocenjujete, da to poseg v osebnost in intimo, to mene resno zanima. Če mislite, da
               to ni, potem moram reči, da vam moram nasprotovati. To je po mojem zelo velik poseg v
               intimo, kajti prav to stanje človeka bolezen ali karkoli je prav osebno intimno
               stanje in lastnost človeka. Tukaj ni nobenega dvoma, da je to zadeva, ki se res veže
               na dosti zasebne, privatne in intimne stvari. Jaz ne razumem, da je intimnost, ki se
               ne veže samo na seksualne oziroma spolne odnose, ne razumemo, da je potem intimnost
               še nekaj drugega, intimnosti.</p>
               <p>Jaz moram reči, da je mogoče res čas, da zaključimo sejo čim prej, ker če se začneva
               midva z gospodom Kovačičem strinjati med seboj to ne bo dobro za ugled ne enega in ne
               drugega. In jaz bi rekel predvsem to, da se strinjam z njim, da so tu notri same
               banalnosti, same vsakodnevne majhne banalnosti, vsaka družina jih ima na stotine in podobno. In to se
               mi zdi najbolj grozno, da je to postalo predmet, lahko bi rekli, državnega
               obdelovanja, obdelovanja države in to se mi zdi najhujše. Hanžku je treba povedati,
               da je to opozoril in jaz sem mu zelo hvaležen. In ta banalnost kot je to, ne vem, s
               tem bom končal, banalnost, ki pravi, da je ženska, ki je prišla v center verjetno
               profesorica, ker je bila z otroci in jim dajala mandarine. In če smem zaključiti, v
               nekoliko ironičnem stilu, se bo verjetno v naslednjem slovarju slovenskega knjižnega
               jezika definicija profesorice glasila tako: je z otroci in jim daje mandarine.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod Šinkovec, izvolite, replika.</p>
            </sp>
            <sp who="SDT4:ŠinkovecMatjaž">

               <speaker>MATJAŽ ŠINKOVEC:</speaker>

               <p>Hvala lepa. Glede navedb, ki se tičejo poseganja v intimo, če me spomin ne vara je
               šlo v tem konkretnem primeru za to, da smo bili obveščeni, da je sum pri neki
               deklici, da je možno, da se bo razvil slepič in zato smo začeli zadevo preverjati,
               ker če je ne bi hoteli odpeljati k zdravniku bi šlo po vsej verjetnosti za kaznivo
               dejanje zanemarjanja, tako da iz tega razloga, mislim pa, da so potem uspešno jo
               nekako dostavili do bolnišnice pri hudih problemih.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Petan, izvolite.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Hvala. Jaz mislim, da bi bilo manj razprave, če bi prebrali dokumente, ki smo jih
               imeli na razpolago. Ustavno sodišče je v odločbi z 29.11.2000<stage>(?)</stage> marsikaj tega kar
               predlagatelj danes sprašuje, kar seveda ni nič slabe, če sprašuje, ampak, če bi si to
               odločbo prebrali bi marsikaj videli in mogoče bi bila ta razprava iz tega stališča
               čisto odveč. Jaz tega ne bom bral, ker vem, da spremljate to in veste kaj tam piše.</p>
               <p>Po drugi strani jaz se tudi strinjam s tem, da razprava o družbenih problemih je
               verjetno dobra, nisem pa prepričan, če je dobro, da na tako vročo temo kot je ta na
               vrat na nos sklicujemo sejo in potem razpravo o družbenih problemih, ki so v redu,
               obesimo na to, to pa je malo nerodno. Se pa strinjam s tem kar je gospod Potrč prej
               rekel in v takšnem tonu kot je on to povedal bi verjetno te seje tudi ne bilo, ker bi
               takšno razpravo opravili kje drugje ali pa na kakšen drugačen način, ker ta tema,
               moramo vsekakor priznati, ni ravno dobra, da obešamo splošno družbeno problematiko
               nanjo.</p>
               <p>Prijavil sem se pa predvsem zaradi tega, ker je bilo malo prej pred mano sproženo
               vprašanje, da smo že tako daleč, da je pomembno kdo h komu prihaja, kdo se s kom
               sestaja in kdo se s kom druži. Jaz bi rekel, da je ta kontekst malo širši, da v ta
               kontekst spada tudi nekaj sto prijav, ki jih je dobila tudi policija zaradi kršenja
               javnega reda in miru in v ta kontekst je potem potrebno to jemati. Dejstvo je pa tudi
               da so se recimo ostali člani te skupnosti distancirali, želeli distancirati od te
               družine, ker je njim delala tudi škodo, to pa je tudi treba priznati in to je bilo
               tudi javno povedano, vsaj tudi v medijih so se izrazili. Tako, da očitno je ta
               družina nekaj posebnega in zaradi tega verjetno več skrbi družbe v narekovaju in tudi
               sami člani te družine so marsikdaj klicali policijo za pomoč, nekateri so popolnoma
               upravičeni klici, drugi pa jaz tudi mislim, da ne vem če so čisto takšni, ampak
               policija očitno, ko je dobila klice se je na to odzvala, kar mislim, da je prav, ker
               bi lahko prišlo do zapletov. Jaz bi navedel samo en primer, da nisem ravno čisto
               prepričan, da je zadeva bila takšna, da je potrebno urgentno, policija je morala
               intervenirati, ker so jo klicali na pomoč, nekdo od članov te družine, češ, da so jim
               ugrabili mladoletno članico te družine. Če gre za ugrabitev neke mladoletnice zadeva
               verjetno ni tako enostavna in so se odzvali in potem, ko so preverili na osnovi
               tistega je verjetno tudi bilo v pomoč kdo vse se je pojavil v stiku, da so ugotovili,
               da gre za res, zdaj bom pa uporabil izraz spoštovanega kolega nasproti mene, čisto
               intimno zadevo, ampak kljub temu, da gre za mladoletnico je do tega tudi prišlo.
               Verjetno bi se to moralo reševati drugače, ampak očitno je bila policija pozvana, ker
               je šlo za ljubezensko zadevo in so verjetno tudi na osnovi tistega dolgega dnevnika,
               kot ste ga vi omenili, lahko zelo izsledili kdo bi lahko bil tisti ugrabitelj, ki se
               je potem izkazal, da je v narekovaju. Poleg tega pa takšen spisek kot je bil  bi navsezadnje je bil tudi,
               zaradi tega, ker so bili tudi dogodki, ki mogoče kažejo na to, da bi mogoče bilo
               dobro, če bi bil še daljši, če pa ne bi bil takšen bi pa lahko bile težave. Ne
               nazadnje prej sem že omenil, da je nekdo prišel k tej družini, ki se izdaja za
               novinarja in vabil nekoga od članov na neko razpravo v Ljubljano iz tega doma v
               Postojni in kasneje kot se je izkazalo, ko je Policija <gap n=".."/><stage>/Nerazumljivo./</stage><gap n=".."/> ugotovila,
               da to ni novinar, ampak da je nekdo drug, jaz ne bom tukaj omenjal, kdo je to bil,
               ampak očitno to lahko spada med provokacijo, očitno. Tudi v tem kontekstu je potrebno
               to gledati in če je tako je ta spisek tako obširen.</p>
               <p>Poleg tega pa se strinjam, da verjetno za otroke ni dobro, to kar se je dogajalo,
               ker verjetno za nobene otroke ne bi bilo dobro tudi za otroke te družine ne, ampak
               jaz sem tudi prepričan, da za te otroke ni bilo dobro, da so se igrali na prostoru,
               kjer so spodaj bili zakopani sodi s strupenimi snovmi in hvala bogu, da je prišlo
               neurje, da so se sodi odprli, ne bom sedaj razpravljal o tem, kaj to pomeni.
               Predsednik krajevne skupnosti nam je tukaj jasno povedal, da je verjetno to z njihovo
               vednostjo bilo tja narejeno, ampak očitno, to kar je bilo tukaj povedano je tudi v
               magnetogramu, samo to govorim, govorim samo to, kar je bilo v magnetogramu in lahko
               preberemo, torej, tudi to ni bilo dobro za otroke pa očitno bi naj bilo z njihovo
               vednostjo to tja poslano.</p>
               <p>Poleg tega pa glede varuha še, da zaključim. Varuh človekovih pravic je očitno
               dvomil tudi v institucije, naše državne, v inštitucijo, ne vem, Državnega vrhovnega
               tožilstva kljub temu, da je dobil poročilo je sklical tiskovno konferenco in trdil
               ravno nasprotno, to je tudi dejstvo. Tako pač je. Ta Varuh človekovih pravic, ki nas
               je pred nekaj leti primerjal z nacistično Nemčijo pa bi vprašal, ali bi tudi takrat
               pred tremi leti morali sklicati tako sejo pa obravnavati, kaj je varuh mislil, ali
               smo res država, ki se lahko primerja z nacistično Nemčijo, takrat seveda, hvala bogu,
               nobenemu ni prišlo na pamet, ampak tako to je.</p>
               <p>Kar se pa tega tiče, biti na svoji zemlji se pa jaz tudi s tem strinjam, ampak biti
               na svoji zemlji imajo pravico vsi, tudi tisti možakar, ki jih je dobil po glavi je
               bil na svojem zemljišču pa so mu tam grozili pa še, potem so ga obdelali tako, da
               vemo, kako se je zadeva končala. To velja za vse, biti na svoji zemlji. Človekove
               pravice so univerzalne, veljajo pa za vse, ne za ene več druge pa malo manj in ne za
               ene toliko, da ogrožajo pravice drugih, to je tudi dejstvo, zato jaz tega drugega
               predloga predlagatelja ne bom podprl, bom pa tega, ki smo ga skupaj pripravljali.
               Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Najprej. V razpravo je bil prijavljen gospod Barovič. Izvolite.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Nisem želel, ampak poglejte, če koga spoštujem, iskreno govorim, gospa Majda Širca,
               vas spoštujem, poznava se že dolga leta, dve izjavi vaši mi pa res ne gresta v glavo
               danes.</p>
               <p>Prva je bila vaša trditev in tukaj vam, spoštovana predsednica, povem, jaz sem
               navajen sedeti na delovnih telesih, mene ne moti, če ni kamer, sem vesel, jaz ne
               delam, zaradi medijev, delam zaradi sebe in bom vse postopkovne možnosti uporabil,
               gospa Majda Širca je dejala, da je ena od gospa Strojan izjavila, da so jo pretepli
               policisti. Midva poznava filme, vemo, da <q>"Cigani letijo proti nebu"</q> eden najboljših
               in najbolj nagrajenih filmov poznate ga tako kot jaz, da boste mene prepričali, da
               Cigan ni pretepel Ciganke, da jo je policist zahteva, do takrat bom vse postopkovne
               možnosti izkoristil, da mi policisti poveste, kdaj, kje, kdo in kako je  pretepel od policistov gospo
               Stojan, to ste vi izjavili, da ste prebrali v Magu, ne vem, kakorkoli že.</p>
               <p>Druga stvar. Gospa Majda Širca, da ste izjavili, da jih je gospod predsednik dr.
               Drnovšek, ki ga je izvolila večina Slovencev fasal od Slovencev skoraj da. Poglejte,
               magnetogram, magnetogram poglejte, do so bili prvič njegovi varnostniki zaskrbljeni.
               <gap n=".."/><stage>/Nerazumljivo./</stage><gap n=".."/> ali ni to dovolj jasno, da milijon ljudi misli drugače kot 5
               drugih, ali ni to jasno, da tistih 1000, ki vozi pravilno po avtocesti in tisti, ki
               vozi nasproti v istem pasu, da je z njim nekaj narobe ne pa z drugim tisočimi? Dr.
               Drnovšek je naredil ogromno za to državo in kakorkoli že, jaz ga spoštujem iskreno in
               dr. Drnovšek nikdar in nikoli v življenju od Slovencev ne bo dobil po glavi in tudi
               sam bom preprečil razen, če razmišlja popolnoma nasprotno kot cela Slovenija, druge
               možnosti ni. Mi ni jasno, da lahko rečete, da dr. Drnovšek skoraj, da jih <q>"fasal"</q>, da
               so bili prvič njegovi varnostniki, ne vem, to ste vi izjavili. Jaz lahko magnetogram
               pogledam, gospa Majda Širca in da je gospa Strojanova, da jih je dobila od
               policistov, vse možnosti bom danes izkoristil. Zahtevam od Policije podatek, kdaj,
               kdo, kje in kako je pretepel gospo Strojan, ker temu pa ne bom nikoli verjel, dokler
               mi ne dokažete, bomo pa do petih zjutraj tukaj. Toliko. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospa Širca, imate repliko. Izvolite. <gap n=".."/><stage>/Medsebojno pogovarjanje./</stage><gap n=".."/> Gospod Barovič,
               dajmo se držati teme. Gospa Širca.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Mogoče malo v širšem smislu vendarle govorila sem o stereotipih in gospod Barovič
               vsaka četrta oziroma vsaka peta Slovenka je pretepena, tukaj so statistike, ne apropo
               kako Romi pretepajo svoje žene kot edini, govorimo o stereotipih in če sem se obrnila
               oziroma povzela pogovor z gospo Strojanovo v Mladini sem tudi v kontekstu
               stereotipov, kjer je gospa Stojanova <gap n=".."/><stage>/Nerazumljivo./</stage><gap n=".."/>, ki na vprašanje, ali jo je
               mož tepel, dejala ne, in na drugo vprašanje, ali jo je kdo drug kdaj udaril, je
               rekla, ja enkrat me je udaril eden policist, ko je prišel k meni domov, ko sem bila v
               trgovini in zahteval od mene račun iz trgovine, imela sem ga v žepu, ker ga pa nisem
               takoj privlekla na dan me je butnil ali nekaj podobnega. Ampak ti stereotipi so, če
               že gremo dlje tako močni in tako materialni, da so preprečili v Sloveniji in tudi
               snemanje kakšnega zelo dobrega ali še boljšega filma o Romih. Takrat, ko je Emir
               Kusturica snemal <q>"Dom za vešanje"</q> ga je snemal v Mirnu pri Gorici in če ne bi bilo
               domačinom v Mirni pri Gorici bi bili posnetki tam tudi posneti in narejeni, ampak
               domačini iz Miren pri Gorici niso dovolili, da bi filmska ekipa, v katerih so bili
               tudi Romi stopila na pokopališče slovenskega ozemlja in od takrat se je Kusturica
               tako rekoč ne pogovarja več s Slovenci, čeprav smo <gap n=".."/><stage>/Nerazumljivo./</stage><gap n=".."/> mnogokrat.
           </p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Dajmo se sedaj malo nazaj vrniti. Kakorkoli že je bilo s filmi oziroma ni bilo pa
               vendarle je dejstvo, da očitno v Sloveniji bo prišlo, če bo naprej razprava tako
               tekla v tem duhu kot teče do sprejetja Zakona o romski skupnosti  v Republiki Sloveniji in tukaj bomo unikat
               in zato pravzaprav ne razumem tovrstno vaše izvajanje in tudi sami Romi poudarjajo,
               da je odnos v Sloveniji dober. Ne nazadnje, ko govorite o strpnosti oziroma
               nestrpnosti, dobitnik nagrade ene do slovenskih ženskih revij, je tudi gospod Jožef
               Horvat Muc, kot dobrotnik leta bil razglašen. Tako, da tukaj dajmo malo stvari
               omejiti in utiriti v nek normalen tek, ki se lahko pritiče razprave na tem odboru.
               Gospod Šinkovec, izvolite.</p>
            </sp>
            <sp who="SDT4:ŠinkovecMatjaž">

               <speaker>MATJAŽ ŠINKOVEC:</speaker>

               <p>Hvala lepa. Gospod poslanec dr. Gantar je prej spraševal glede opredelitve območja,
               kjer policija izvaja naloge. Območje ni moč začrtati na zemljevidu, vsa ta območja so
               pač odvisna od varnostne situacije, odvijanja varnostnih dogodkov, tako da se ta
               območja sproti prilagajo. Tam, kjer pričakujemo, da lahko pride do varnostno
               zanimivih pojavov, tam je to območje, drugače se ne da delati.</p>
               <p>Če lahko še dodam na poslanca gospoda Baroviča, zdaj res ne vem, zato da bi kdo od
               policistov udaril gospo Jelko Strojan oziroma Jelko Strojan, zadevo lahko preverimo.
               Vem, da prijave, da bi kdo od policistov to storil, vsaj zdaj v tem časovnem obdobju
               ne vem, ne vemo, ne kje, ne kdaj, ne kako se je ta zadeva dogajala, tako da za to bi
               rabili po vsej verjetnosti nekaj več časa kot do 5. ure zjutraj.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p><gap n="..."/><stage>/Ni vključen, nerazumljivo./</stage><gap n="..."/> tega odbora.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. <gap n="..."/><stage>/Medsebojni pogovor./</stage><gap n="..."/> Gospa Potrata, kako bi lahko vas pozabila. Imate
               besedo, izvolite.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala lepa. Ta razprava je podobna tisti, ali je kozarec na pol prazen ali je na pol
               pol, ampak gospa predsednica, vsem dolžnim pričakovanjem, od vas sem pričakovala, da
               boste vsaj enkrat opozorili spoštovanega kolega Baroviča, da način poimenovanja
               cigan, tako kot ga on uporablja, je žaljiv in je diskriminatoren. In jaz ne nameravam
               zdaj začeti razprave od tem, od kod kakšno poimenovanje in zakaj, ampak bi se rada
               sklicevala na neko konferenco, na kateri je bil tudi gospod državni sekretar Zinrajh,
               govorim o konferenci ob koncu projekta, daljšega projekta, ki ga je Iscomet pripravil
               o preprečevanju diskriminacije in vzgoji za preprečevanje diskriminacije in
               nestrpnosti, kjer je bilo v enem od predavanj tudi povedano, da je naloga slehernega
               nosilca javne funkcije, da opozarja na pojave diskriminacije, ne samo, da molči ob
               njih, ampak da nanje tudi opozarja. In meni se zdi, da je prav, da to delamo in zato
               se mi tudi zdi vredno o teh stvareh razpravljati. In če bi z večjo občutljivostjo in
               benevolentnostjo razpravljali o problemih, o katerih je tudi tukaj govora, potem bi
               morebiti zaznali, da gre marsikdaj v preteklosti za neenako obravnavanje in da smo
               tudi s svojimi stereotipi prispevali k takemu neenakemu obravnavanju. Zato bi želela
               najodločneje protestirati ob komentarjih, ki so bili tukaj izrečeni tudi na račun
               nasilja nad ženskami. Ne nazadnje je nacionalni parlament sprejel deklaracijo in
               nevladne organizacije so zato, ker država ne zbira ustreznih podatkov na podlagi
               projekcije ugotovile, da je vsaka četrta ali peta ženska, da pada po stopnicah, kar
               pomeni, da je glede na ugotovljeno število  nasilnih dejanj v domačem okolju mogoče izpeljati to projekcijo.</p>
               <p>Še eno stvar bi rada povedala, ker se tako radi s komentarji dotikate neravnanj,
               domnevnih neravnanj Varuha človekovih pravic. Varuh človekovih pravic je opozarjal
               tako na nasilje nad ženskami kot je opozarjal na nasilje nad otroki. In ob desetem
               poročilu Varuha človekovih pravic je komisija za peticije imela v predlogu priporočil
               tudi varuhovo priporočilo o ničelni toleranci do nasilja nad otroki in o sprejetju
               posebnega priporočila o tem, da Slovenija sprejme ukrepe za prepoved fizičnega
               nasilja, kaznovanje otrok, ni bilo sprejeto. Tako, da lepo prosim, takrat ko si
               delimo klofute levo in desno, dajmo malo spomina ohraniti, zakaj smo pa navsezadnje
               tudi mi tukaj v Državnem zboru odgovorni, da se kakšna stvar ni sprejela, 26 držav je
               sprejelo od članic Sveta Evrope določila, ki preprečujejo fizično kaznovanje otrok.
               Slovenija žal ni med njimi. Ampak otroci so naša nedotakljiva svetinja. Zato bi vas
               gospa predsednica vendarle prosila, da skušate na tej komisiji, ki je matično delovno
               telo, tudi za Zakon o romski skupnosti, ko bomo znova morali poslušati, zakaj Romi in
               zakaj ono drugo poimenovanje in jaz znova poudarjam, reagiram zato, ker čutim, da je
               to poimenovanje uporabljeno slabšalno, ne pa z dobrim namenom, kot eno od možnih
               starih poimenovanj za to skupino. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Tudi sama se strinjam, da moramo biti spoštljivi. Tudi in predvsem pri
               naslavljanju, vendar pa bi vas prosila, da ne sprožamo vprašanja o enem, drugem,
               tretjem ali četrtem nazivanju in potem vseh možnih podskupinah, ker tudi na evropski
               ravni oziroma v tuji literaturi je jasno povedano, da enotnega poimenovanja se še ni
               našlo. Gospod Barovič.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Spoštovana gospa Majda Potrata. Ste profesorica slovenščine, jaz pa profesor nisem,
               rad pa jo imam in se jo učim. <gap n="..."/><stage>/Nerazumljivo./</stage><gap n="..."/> je naredil film, ki je bil
               nagrajen z ogromno nagradami, imenoval se je <q>"Cigani letijo proti nebu"</q>.
               <gap n="..."/><stage>/Oglašanje iz klopi./</stage><gap n="..."/> letijo v nebo, saj je vseeno. Jutri, ko boste šli na
               kosilo, boste jedli ciganski, ne romski golaž. Toliko. In slovar slovenskega jezika
               lahko vsak svojega ven potegnemo, rom z malo pisano je okvir za slike, cigan je pa
               pleme, ki se deli na<gap n="..."/> <stage>(to je pa vaša presoja)</stage>. In, če ste že podučeni in slavisti,
               potem bodite odkriti, pošteni in povejte, da naj se vendarle slavisti zmenijo, kaj
               je. Na enem je rom z veliko in pomeni cigan, piše v oklepaju, pri drugem je rom z
               malo, okvir za sliko. Cigan je pa vedno cigan. In to slabševalno, to je pleme in
               dajmo si enkrat zapomniti, to je pleme in nič slabševalno. Jaz jih spoštujem, ker
               imajo krasno glasbo in živijo v Prekmurju zelo pošteni in tudi v Trbovljah, zelo
               pošteni in dobri ljudje, ki so cigani in jih ni sram, da so cigani. Sram jih je, ker
               jih imenujete nekateri Romi. Toliko v vednost, da ne boste  pomanjševali in potem končam, res.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospa Potrata. Ja, izvolite, na vrsti ste.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Enkrat sem že razložila gospodu Jelinčiču Plemenitemu, da Slovar Slovenskega
               knjižnega jezika ne vsebuje lastnih imen, zato zastonj iščete v Slovarju Slovenskega
               knjižnega jezika poimenovanje in tam boste v resnici našli napisano Francoz z malo
               začetnico, kar pomeni orodje in boste našli cigan z malo začetnico pisano, ne kot
               oznako etnične pripadnosti ampak v takem pomenu, kot vi rečete, laže kot cigan, pa še
               kaj drugega, pa tisti cigančki so jabolka in podobne zadeve. V Slovenskem pravopisu
               pa boste našli tudi osebna poimenovanja, ki se pišejo z veliko začetnico. Zdaj, kar
               pa zadeva tole o čemer je govora, še enkrat povem, poglejte si spletno stran, Rom je
               dogovorjeno poimenovanje in pripravljavci zakona so se odločili za to poimenovanje s
               katerim, to je nadpomenka, ki pokriva tudi druga poimenovanja, tudi Sinti tudi
               Cigani, ampak tisto, kar vam jaz, gospod Barovič hočem povedati je, da žal v veliki
               večini, ali v vseh primerih v Slovenski nacionalni stranki poimenovanje Cigan
               uporabljate tako, da ga je mogoče razumeti slabšalno. In če dolenjski Romi ne
               sprejemajo izraza ali poimenovanja Cigan za nevtralno potem smo njih dolžni
               upoštevati tako, kot pri naglašanju priimkov upoštevamo kako se kdo piše in se piše
               Potrč in ne Potrč. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. S tem zaključujem razpravo in dajem na glasovanje predloge sklepov, kot so
               prihajali.</p>
               <p>Najprej dajem na glasovanje sklep, ki je bil predložen v predlogu za sklic in je
               naveden pod točko 1, ki ga je dal poslanski klub LDS in je naveden pod točko 1.</p>
               <p>Sprašujem kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep pod točko 1 sprejet.</p>
               <p>Prehajamo na glasovanje o sklepu, ki je bil podan pod točko 2, s strani poslanskega
               kluba LDS.</p>
               <p>Sprašujem kdo je za? <stage>(5 članov.)</stage> Je kdo proti? <stage>(8 članov.)</stage></p>
               <p>Ugotavljam, da sklep ni sprejet.</p>
               <p>Prehajamo na glasovanje o predlaganih sklepih poslanske skupine SDS, NSi in SLS.
               Sprašujem kdo je za?</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Proceduralno, proceduralno, proceduralno predsednica! Gospa predsednica,
               proceduralno, jaz mislim, da se najprej obravnava sklep, ki je bil kasneje
               predlagan.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p><stage>(7 članov.)</stage> Je kdo proti? <stage>(4 člani.)</stage></p>
               <p>Ugotavljam, da je sklep sprejet.</p>
               <p>Prehajamo na tretje predloženi sklep na tej seji, to je sklep, ki ga je predlagala
                  Slovenska nacionalna stranka. Sprašujem kdo je za? <stage>(? članov.)</stage> Kdo je proti? <stage>(4(?) člani.)</stage></p>
               <p>Ugotavljam, da sklep ni sprejet.</p>
               <p>S tem zaključujem z današnjo točko dnevnega reda. Zahvaljujem se vsem vabljenim in
               se, če bo, po vseh predvidevanjih vidimo v naslednjem tednu, ko imamo že sklicano
               sejo.</p>
               <stage type="time">(Seja je bila zaključena 21. februarja 2007 ob 17.27.)</stage>
            </sp>
         </div>
      </body>
   </text>
</TEI>