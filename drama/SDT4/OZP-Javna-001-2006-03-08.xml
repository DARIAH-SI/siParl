<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZP-Javna-001-2006-03-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za promet</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">ECA411D2046FDEBDC125711800408045</idno>
               <idno type="custom" subtype="day">1DA2B7F1D0DBFE6FC125712C00476AB8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=1DA2B7F1D0DBFE6FC125712C00476AB8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZP-Javna-001-2006-03-08.OZP" n="001">
               <name>Javna predstavitev</name>
               <date when="2006-03-08"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZP-Javna-001-2006-03-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZP-Javna-001-2006-03-08.OZP">
                        <orgName key="OZP">Odbor za promet</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA PROMET </stage>
            <stage type="title">Javna predstavitev mnenj o predlogu Resolucije o prometni politiki Republike Slovenije</stage>
            <stage type="date">(8. marec 2006)</stage>
            <stage type="chairman">Javno predstavitev mnenj je vodil Franc Kangler, predsednik odbora.</stage>
            <stage type="time">Javna predstavitev mnenj se je pričela ob 15.08 uri.</stage>


            <sp xml:id="SDT4-OZP-Javna-001-2006-03-08.sp1">

               <speaker>PREDSEDNIK FRANC KANGLER:</speaker>

               <p>Spoštovani gostje, spoštovane gospe in gospodje! Pričenjamo z javno predstavitvijo
               mnenj o predlogu Resolucije o prometni politiki Republike Slovenije. Javna
               predstavitev mnenj je bila sklicana za danes 8.3.2006 ob 15. uri, kot pristojno
               matično delovno telo odbora za promet državnega zbora.</p>
               <p>Z velikim veseljem ugotavljam, da se je na to javno predstavitev odzvali veliko
               število razpravljavce in tudi poslušalcev, zato bi prosil, da se držimo v tej dvorani
               reda in da ne motimo vabljenih gostov in razpravljavcev pri besedi. In da na čim
               boljši način pripeljemo konstruktivno to sejo. Priprava resolucije o prometni
               politiki Republike Slovenije je bila zahteva državnega zbora že v prejšnjem mandatnem
               obdobju. Nekaj poizkusov in celo predlogov politike razvoja prometa je bilo
               pripravljenih, vendar pa niso doživeli razprave in sprejema v državnem zboru. Vlada
               Republike Slovenije je jeseni 2005 predložila dokument Resolucije o prometni politiki
               Republike Slovenije. Odbor državnega zbora za promet je razpravo o dokumentu pričel,
               vendar je ocenil, da bi bilo smotrno pred razpravo na plenumu državnega zbora
               Republike Slovenije opraviti širšo vsebinsko razpravo. Zato je odbor na svoji 10.
               seji dne 4.11. sprejel sklep, da se opravi javna predstavitev mnenj, s ciljem
               pridobiti mnenje in stališča strokovne in širše javnosti v cilju pripravi čim bolj
               kvalitetnega dokumenta.</p>
               <p>O sklicu javne predstavitve mnenj ste bili seznanjeni z vrsto vprašanj, ki zanima
               državni zbor z upanjem, da bo razprava dala kvalitetne odgovore in razloge, ter
               dopolnitve, ki jih bo pripravljavec gradiva lahko upošteval. Zahvaljujem se vsem za
               udeležbo in za vašo pripravljenost prispevkov h kvalitetnemu oblikovanju resolucije o
               prometni politiki Republike Slovenije.</p>
               <p>Kot sem že uvodoma dejal smo s samim sklicem postavili tudi nekatera vprašanja, ki
               ste jih dobili in so bila tudi objavljena, zato se mi ne zdi smotrno, da jih na tem
               danem mestu ponovno berem in vas tudi s tem seznanjam.</p>
               <p>Kot predsedujoči sem si zastavil to predstavitev javnega mnenja izpeljati na ta
               način, da na začetku damo predstavniku in predstavnikom vlade uvodno besedo, da nam
               predstavijo dokument vlade, to je Resolucijo o prometni politiki v Republiki
               Sloveniji. Pričakujem, da bi uvodna predstavitev tega dokumenta trajala približno 20
               minut. Ne želim pri omenjenih razpravah omejevati posamezne razpravljavce, vendar bi
               želel poudariti, da se orientirate glede na število prijavljenih, glede na uro s
               katero pričenjamo na 5 minut razprave. Po 5 minutah bom več ali manj vsakega
               razpravljavca opozoril. Prav tako vas naprošam, da vsak razpravljavec, ki se je
               prijavil k besedi pride za govornico, kjer je vklopljen mikrofon. Na začetku naj se
               predstavi zaradi izdelave magnetograma, ker se vse snema in piše. Prav tako ostale
               razpravljavce pozivam, da izpolnijo prijavnice za razpravo in jo dostavijo do moje
               sekretarke, gospe Biljane, da bomo lahko čas razporedili in tudi uredili seznam
               razpravljavcev.</p>
               <p>Opozoril bi vas tudi, da smo prejeli tudi pisne prispevke. Vabimo tudi druge
               razpravljavce, v kolikor razpolagajo s pisnimi prispevki, da nam jih ob koncu svoje
               razprave odstopijo. Vse pisne prispevke, kot tudi magnetograma današnje razprave bo
               odbor posredoval ministrstvu za promet in vladi.</p>
               <p>Upam, da se s takšnim načinom dela strinjate in predlagam, da se javna predstavitev
               mnenje o predlogu Resolucije o prometni resoluciji v Sloveniji na ta način prične.</p>
               <p>Želi kdo ugovarjati takšnemu načinu dela? Ugotavljam, da nihče, zato prosim
               predstavnika ministrstva za promet, mag. Božiča, ministra za promet, da nam poda
               uvodno besedo oziroma predstavi dokument Resolucije o prometni politiki v Republiki
               Sloveniji. Izvolite.</p>
            </sp>
            <sp xml:id="SDT4-OZP-Javna-001-2006-03-08.sp2">

               <speaker>MAG. JANEZ BOŽIČ:</speaker>

               <p>Spoštovani gospod predsednik, spoštovane gospe, spoštovani gospodje! Dovolite mi, da
               najprej na začetku vsem gospem v tej dvorani  zaželim iskrene čestitke ob dnevu žena. Najprej pa želim na začetku
               zahvaliti odboru za promet državnega zbora Republike Slovenije, ki danes organizira
               javno predstavitev predloga Resolucije o prometni politiki v naši državi. Ta
               predstavitev bo predlagatelju omogočila soočenje različnih pogledov, in ne nazadnje
               tudi interesov slovenske javnosti. Dokument je nastajal v različnih fazah in se skozi
               proces nenehno spreminjal, dopolnjeval in dograjeval. Tako predlog Resolucije o
               prometni politiki, ki jo je lani na svoji junijski seji sprejela vlada na sodoben,
               kratek in enostaven način v izhodiščih, viziji, ciljih in ukrepih določa temeljne
               usmeritve prometne politike za prihodnost. Glavni kazalniki zapisani v resoluciji o
               prometni politiki izhajajo iz mobilnosti ljudi in blaga, dostopnost prometne
               infrastrukture, varovanja okolja, varnosti in varovanja udeležencev v prometu,
               gospodarskega in regionalnega razvoja, optimalno izkoriščenosti virov,
               intermodalnosti in interoperativnosti, ter uravnoteženosti med različnimi
               transportnimi sistemi.</p>
               <p>Resolucija predstavlja krovni dokument o prometni politiki v Republiki Sloveniji in
               pokriva tako imenovane parcialne prometne politike, ki jih je v preteklosti sprejela
               država in jih bolj ali manj uspešno izvajala. Posebna pozornost je namenjena prometni
               varnosti in varovanju okolja v smislu trajnostnega razvoja. Varovanje je z vidika
               državljanov pomembno, saj se v svetu pojavlja grožnja zlorabe prometa in prometnih
               sredstev za teroristične namene. Nič manjše teže pa nima tudi varnost prometa z
               nesprejemljivim številom nesreč, ter žrtvami. Država bo spodbujala raziskave in
               razvoj v prometnem sektorju, tako v gospodarstvu, kot v izobraževanju, s tem bo
               krepila obseg in moč prometnega sektorja, na ta način pa bo omogočila povečanje
               zaposlovanja. Med splošnimi ukrepi prometne politike resolucija predvideva tudi
               razvoj modela za načrtovanje in spremljanje prometne politike z ustreznimi orodji za
               podporo sistemu. Izdelavo državnega razvojnega načrta optimalne usklajenosti
               prometnega sistema in razvoj prometne infrastrukture, ki je pogoj za enotno in
               usklajeno delovanje transportnih sistemov.</p>
               <p>Ministrstvo za promet želi vzpostaviti pogoje za trajnostni razvoj prometa v
               Sloveniji, kar od uporabnikov in udeležencev v prometu zahteva popolno in odgovorno
               ravnanje. Predlog resolucije predstavlja dejstva o zavedanju stanja na področju
               prometa, njegovih trendih in vizijah njegovega razvoja. Načrtovalci prometne politike
               smo v polni meri upoštevali načela trajnostnega razvoja. V vseh njegovih
               kompleksnostih smo dosledno zapisali cilje in ukrepe prometne politike, ki
               enakovredno, simultano in neodvisno obravnavajo vse tri dimenzije trajnostnega
               razvoja: ekonomijo, družbo in okolje. Glavni cilj prometne politike so tako doseganje
               družbenega optimuma v delu, ki se nanaša na prometni sektor, povečanje prometne
               varnosti in učinkovita poraba energije in čisto okolje. Z ekološkega vidika morajo
               nosilci prometne politike omogočati razvoj novih transportnih tehnik in tehnologij,
               ki bodo za okolje manj obremenjujoče, ter spodbujati uporabo varčnejših in ekološko
               sprejemljivejših vozil. A ob spremenjenih družbenih navadah in gospodarski dinamiki
               Slovenije je treba pri državljanih vzbuditi zavest o pomenu trajnostnega razvoja o
               vlogi transporta in njegovemu delovanju ter optimalni uporabi. Javni interes na
               področju zagotavljanja mobilnosti prebivalstva je povezan tudi s socialnimi in
               ekološkimi razlogi.</p>
               <p>Zapisana vizija mobilnosti prebivalstva v Sloveniji je odgovor na neskladen razvoj
               potniškega prometa. Glavnim nosilcem javnega potniškega prometa, avtobusnim in
               železniškim prevoznikom določa za pogoj izvajanja storitev dva različna zakona in dva
               upravljavca, ki skrbita za izvajanje gospodarske javne službe. Potrebna je vzgoja
               potnikov za ustvarjanje potniškega prometa na intermodalni način. Poleg tega se
               načrtovalci prometne politike zavedajo, kako pomembni so učinki tako imenovanega
               Moringovega<stage>(?)</stage> efekta na področju javnega razvoja prometa. Ta namreč pravi, da ima
               povečevanje potnikov na javnem prevozu pozitivne učinke za vse obstoječe in bodoče
               uporabnike. Poenostavljeno povedano, bistvo tega efekta je v tem, da se s
               povečevanjem števila uporabnikov povečuje število rentabilnih linij javnega prometa,
               s tem se izboljšuje celotna storitev sistema, kar privabi nove uporabnike. Potniki,
               ki uporabljajo javni promet tako posredno zvišujejo kakovost storitev zase in za
               druge potnike, sistem javnega prometa pa delajo bolj zanimiv tudi za tiste, ki ga še
               ne uporabljajo.</p>
               <p>Mehanizem deluje seveda tudi v obratni smeri. Ravno temu smo bili priča v Sloveniji
               v zadnjem desetletju. Manj potnikov pomeni manj linij, kar dodatno zmanjša število
               potnikov. Naloga ministrstva za promet je, da zagotovi začetni pozitivni trend, da se
               torej število voženj v javnem prometu poveča s čimer se bo povečala kakovost sistema
               kot celote. To bo v sistem javnega prevoza privabilo vedno več potnikov, zaradi česar
               bo sistem pridobil nove prihodke in postajal vse bolj rentabilen.  Na drugi strani bo ob uvajanju modela
               zaračunavanja infrastrukture manj zanimiv osebni prevoz, saj bodo vozniki v večji
               meri plačevali stroške, ki jih zdaj povzročijo in prevalijo na vseh davkoplačevalcev.
               Ker mora tudi oskrba gospodarstva temeljiti na trajnostnem razvoju, v ukrepih
               prometne politike predvidevamo postavitev sistema zaračunavanja uporabnin
               infrastrukture, ki bo slonel na tržni osnovi. V interesu države je razvoj in
               konkurenčnost prevozniških podjetij, ki bodo svoje storitve izvajala kakovostno in
               uspešno in povečevala dodatno dodano vrednost in inovativnost, saj hud konkurenčni
               boj na evropskem transportnem trgu podjetja seli k racionalizaciji poslovanja in v
               boju za preživetje. Država mora omogočati razvoj prometnega sektorja, tako z vidika
               gospodarstva, kupcu, dobavitelji, prevozniki kot celotne družbe, varovanje, varnost,
               ekologija. Iz gospodarskega vidika predvidevamo vključevanje zasebnega kapitala v
               razvoj prometne infrastrukture, ki ga je treba vključiti povsod tam, kjer je z
               zasebno pobudo mogoče doseči želel rezultate in tako razbremeniti javne finance.</p>
               <p>S predpisi in drugimi akti je potrebno urediti predvsem pogoje, za razvoj kakovostne
               tržne strukture, na področju transporta. Z izgradnjo primerne infrastrukture, želi
               Slovenija omogočiti tekoč in varen promet, v in skozi državo, tako slovenskim kot
               tujim prevoznikom. Svobodno tržno gospodarstvo in administrativno urejanje in
               neoviranje prometa spodbuja razvoj panoge in konkurenčnost slovenskih prevoznikov.
               Vprašanje prometne politike je pomembno vprašanje delovanja ministrstva za promet,
               saj je samo z uravnoteženo, premišljeno in včasih tudi drzno prometno politiko
               omogočiti, mogoče zagotoviti optimalno usklajeno delovanje vseh prometnih podsistemov
               v državi in s tem tudi najnižje možne stroške, tako za osebni kot tovorni promet.
               Drugi pomemben vidik je upoštevanje evropske prometne politike s slovenskimi
               specifičnostmi in izjemami. Moramo se namreč zavedati, da je evropska prometna
               politika v fazi nastajanja. Da je v Evropski uniji promet še v veliki meri
               nacionalnih politik. Tako želijo države članice ohranjati določen primat nad
               nacionalnimi interesi. Zato smo v novem predlogu zelo jasno opredelili, da slovenska
               prometna politika v celoti sprejema prometno politiko Evropske unije, poleg tega pa
               opredeljuje tudi nekatere posebnosti, ki so pomembne za Slovenijo. Kot primer
               nepopolnega skladanja in med prometno politiko Evropske unije in predlogom prometne
               politike Slovenije, naj omenim načelo uporabnik plača. Evropska prometna politika je
               glede tega zelo natančna in kot silno dolgoročna metoda za zaračunavanje stroškov
               infrastrukture opredeljuje metodo mejnih družbenih stroškov. To seveda pomeni, da je
               cilj plačevanja infrastrukture, glede na stroške, ki nastajajo v času, ko nek
               uporabnik vstopi na infrastrukturo in jo začne uporabljati. Ta metoda je sicer zelo
               zapletena, toda evropska komisija že izvaja vrsto ukrepov za približevanja tej
               metodi. Tudi novi pogovori o direktivi o tako imenovani evro vinjeti, kar je sicer
               zelo ponesrečeno poimenovanje za direktivo o cestnini, gredo<stage>(?)</stage> na dolgi rok in
               postopoma v to smer. Na ta način se bo Evropska unija kot celota in z njo tudi
               Slovenija približevala Paretovemu optimumu, ki pravi, da so resursi in drugi
               optimalno porazdeljeni in zagotavljajo najvišjo možno skupno blaginjo. To pomeni, da
               so resursi v družbi razdeljeni tako, da je zmanjšanje blaginje, določene družbene
               skupine, zaradi zmanjšanja resursov večje kot povečanje blaginje tiste družbene
               skupine, ki so ji bili prej omenjeni resursi porazdeljeni, prerazdeljeni.</p>
               <p>Zvišanje blaginje prebivalcev Slovenije in tudi Evropske unije, pa je naš skupni
               cilj. Ne le to, omenjena metoda zagotavlja tudi optimalno obremenjenost uporabnikov
               in sicer le do višine tako imenovanega Igojevega<stage>(?)</stage> davka, ki pravi, da je
               obdavčevanje smiselno le do tiste meje, do katere je poraba oziroma investiranje
               sredstev preko državnega proračuna zvišuje blaginjo bolj kot zvišuje blaginjo poraba
               oziroma investiranja oziroma poraba davčnih zavezancev. Povedano drugače, država mora
               na področju transporta posredovati na trgu, in investirati v razvoj prometne
               infrastrukture, samo do tiste mere, pri kateri je bolj učinkovita od zasebnega
               sektorja. Če neko storitev lahko zasebni sektor zagotovi ceneje in učinkoviteje kot
               država, je potem nesmiselno, da za takšne storitve proračunska sredstva in s tem
               obremenjujemo davkoplačevalcev. Povsod tam, kjer pa je država bolj učinkovita od
               zasebnega sektorja, pa je jasno, da bo država opravila svojo vlogo. Zviševanje
               blaginje prebivalcev je namreč cilj tako te vlade kot tudi ministrstva za promet.</p>
               <p>V tretjem poglavju resolucije so določeni glavni cilji. Pomembnost ciljev je ključna
               pri načrtovanju in uresničevanju prometne politike. Splošni cilji prometne politike
               so: prvič, doseganje družbenega optimuma v delu, ki se nanaša na prometni sektor.
               Drugič, povečanje prometne varnosti in varovanja. Tretjič, učinkovita poraba energije
               in  čisto okolje. Četrtič,
               povečanje obsega in kakovosti javnega potniškega, cestnega in železniškega prometa.
               Petič, usklajeno delovanje celotnega sistema. Šestič, vzpostavljanje arhitekture
               inteligentnih transportnih sistemov z uveljavljanjem regionalnih, nacionalnih in
               evropskih specifičnosti in interesov. Sedmič, zagotovitev potrebne prometne
               infrastrukture, tako za kopenski kot tudi pomorski in zračni transport, ki bo sledil
               načelom trajnostnega in skladnega regionalnega razvoja. Osmič, zagotovitev
               zanesljivega, varnega, cenovno konkurenčnega in okolju prijaznega transporta v
               tovornem in potniškem prometu. Devetič, optimalno izkoriščanje razpoložljivih virov.
               Desetič, vzpostavitev delovanja učinkov tržnega gospodarstva. Enajstič, prodaja
               državnih lastniških deležev in deregulacija povsod, kjer lahko zasebni ponudniki z
               načelom tržnega gospodarjenja zagotovijo konkurenčnejšo in kakovostnejšo storitev,
               pri čemer se stopnja varnosti ne sme znižati. In dvanajstič, natančno usmerjanje
               fiskalnih ukrepov za zagotavljanje tistih storitev, ki jih z načeli tržnega
               gospodarjenja ni mogoče zagotoviti samih po sebi.</p>
               <p>Kot že rečeno je resolucija krovni dokument, sledili mu bodo izvedbeni akti,
               programi in projekti, ki bodo na taktično operativni ravni uresničevali zastavljeno
               prometno politiko. Te aktivnost bo vlada sproti načrtovala, uresničevala in
               evalvirala, ter ukrepe prometne politike prilagajala izidom evalvacijskih poročil.
               Dovolite mi, da v svojem prispevku na kratko omenim tudi nekatera že znana stališča
               oziroma nekatere očitke, ki so namenjeni resoluciji o prometni politiki. Sem sodijo
               mnenja o tem, da so prvič cilji presplošni, cilji v resoluciji so res splošni, to pa
               iz razloga, ker bodo konkretizirani v posameznih nacionalnih programih, njihovih
               strategijah, ter letnih delovnih načrtih ministrstva za promet, in nekaterih drugih
               državnih in zasebnih organizacijah. Cilji v teh dokumentih bodo vzpostavljeni po
               kriterijih njihove merljivosti, preverljivosti, primerljivosti in realnosti. Naj
               navedem primer, v resoluciji je opredeljen splošni cilj, povečanje prometne varnosti
               in varovanja. V nacionalnem programu varnosti cestnega prometa, ki sodi med prve
               strateške izvedbene načrte pa bomo našli konkretno navedeni cilj. Najpomembnejši bo
               opredeljen nekako takole. V Republiki Sloveniji ne smemo dopustiti, da bi v prometnih
               nesrečah do konca leta 2010 umrlo več kot 157 ljudi. Temu cilju bodo sledili tudi
               ostali podcilji, na področju, kot so hitrost, alkohol, varnost pešcev in tako dalje.
               Nacionalni program varnosti cestnega prometa bosta vlada in državni zbor obravnavala
               še to leto.</p>
               <p>Drugič, v resoluciji ni razvidnih strategij, ter ukrepov. V resoluciji preprosto ni
               prostora za konkretnejše strategije, ter ukrepe na posameznih področjih, ker ti pač
               sodijo v domeno specializiranih skupin strokovnjakov iz prometnih, okoljskih,
               varnostnih, gospodarskih in ostalih področij. Če se spet vrnem k področju varnosti,
               lahko povem, da bodo v nacionalnem programu varnosti natančno opredeljene različne
               strategije, različnih sodelujočih organizacij in služb. Tu gre omeniti republiške in
               občinske svete za preventivo in zgolj v cestnem prometu policijo, inšpekcijske
               službe, ministrstvo pristojno za zdravje, direkcijo Republike Slovenije za ceste in
               tako dalje. Omenjenim strategijam za področje, kot so hitrost, alkohol, utrujenost,
               vožnjo pod vplivom drog, varnost lokalnih cest in tako dalje, bodo nato sledile
               konkretne naloge, ki jih bo samo na varnostnem področju več kot 100. Tretjič, ni
               navedb potrebnih finančnih ter kadrovskih resursov, ter analiz stroškov in koristi.
               Natančna navedba finančno ter kadrovskih in drugih resursov za izvedbo posameznih
               nalog oziroma ukrepov, ter analiz stroškov in koristi je možno narediti zgolj po
               pripravi prej omenjenih programov, strategij, ter ukrepov. Ti podatki bodo razvidni
               iz omenjenih dokumentov. Četrtič, ni spremljanja učinkov ter poročanja o rezultatih.
               Vsak nacionalni program oziroma vsaka posamezna strategija znotraj programa mora
               imeti metodologijo zbiranja, ter vrednotenja rezultatov. Zato si bomo prizadevali za
               vzpostavitev mehanizmov, vrednotenja doseženih rezultatov, ter mehanizma poročanja
               odgovornim oziroma soodgovornim institucijam, ter organom. Poleg omembe nekaterih
               pogosteje omenjenih vprašanj in dilem, pa ni odveč opozoriti tudi na dejstvo, da je
               pri izvajanju resolucije o prometni politiki v praksi  nujno potrebno sodelovanje med številnimi drugimi ministrstvi.
               Tu gre omeniti sodelovanja z ministrstvom pristojnim za gospodarstvo glede
               zagotavljanja pogojev, učinkovite tržne strukture in poštene konkurence. Z
               ministrstvom pristojnim za finance glede zagotavljanja ukrepom fiskalne politike, z
               ministrstvom pristojnim za okolje in prostor glede prostorskega razvoja, opravljanja
               in ravnanja z okoljem. Glede prevozov nevarnega blaga ter izvajanja nadzorov pa bo
               potrebno vzpostaviti še kakovostnejše sodelovanje z ministrstvom za notranje zadeve.
               Seveda ob tem ne gre zanemariti pomembnega segmenta sodelovanja z lokalnimi
               skupnostmi, ki ne skrbijo zgolj za občinske cente in lokalni promet temveč tudi za
               doseganja večje stopnje varnosti prometa, ekološke osveščenosti lokalnega
               prebivalstva, itd.</p>
               <p>Na koncu bi rad poudaril, da so svoje pozitivno mnenje k predlogu resolucije, ki ga
               danes obravnavamo izrazili številni strokovnjaki in poznavalci prometne politike med
               njimi tudi tisti, ki so se v preteklosti ukvarjali s tem področjem. Pritrdili so, da
               se resolucija z občutkom za reševanje kompleksnih vprašanj dotika vseh dimenzij
               prometa tako z vidika državljana, ki želi uresničevati svojo vrednoto in pravico po
               mobilnosti kot z vidika gospodarstva, ki želi zanesljivo in hitro oskrbo. Nenazadnje
               ali predvsem pa tudi iz vidika ohranjevanja okolja našim zanamcem. Na ministrstvu
               bomo seveda veseli vseh konstruktivnih mnenj in stališč v zvezi s predlogom
               resolucije. Na koncu mi dovolite, da se še enkrat zahvalim odboru za promet državnega
               zbora, ki je k javni predstavitvi povabil načrtovalce prometne politike predvsem pa
               zainteresirana javnost in njihove predstavnike. V nadaljevanju bosta moja kolega mag.
               Matjaž Vrčko, ki je bil v funkcijo koordinatorja priprave tega dokumenta in danes je
               prometni ataše v Bruslju pojasnil nekatere še ostale vidike kakor tudi gospod Ljubo
               Zajc, ki je prišel iz notranjega ministrstva na naše prometno ministrstvo v funkciji
               naloge priprave vseh pomembnih dokumentov z vidika zakonodaje in sicer za področje
               varnosti v cestnem prometu. Hvala lepa.</p>
            </sp>
            <sp xml:id="SDT4-OZP-Javna-001-2006-03-08.sp3">

               <speaker>PREDSEDNIK FRANC KANGLER:</speaker>

               <p>Hvala, ministru. Gospod Vrčko.</p>
            </sp>
            <sp xml:id="SDT4-OZP-Javna-001-2006-03-08.sp4">

               <speaker>MAG. MATJAŽ VRČKO:</speaker>

               <p>Hvala lepa. Gospod predsednik, gospe in gospodje. Najprej se pridružujem čestitkam
               vsem prisotnim lepšega spola v tej dvorani ob 8. marcu.</p>
               <p>Pravzaprav je naš minister že pravzaprav vse bistvene točke, ki so v tej prometni
               politiki in ki jih je potrebno meniti omenil. Jaz bi pravzaprav dodal mogoče samo še
               nekaj poudarkov, ki se pojavljajo največkrat kot očitki tej prometni politiki. Prvi
               izmed njih je, da pravzaprav pri pripravi prometne politike nismo upoštevali vseh
               obstoječih dokumentov tako s področja prometa kot pravzaprav z ostalih področij.
               Sedaj mi seveda in v nadaljevanju bom to tudi poskušal povedati, smo preko
               usklajevanja v projektni skupini, ki se je ukvarjala s pripravo resolucije prometnih
               politik in tudi v medresorskem usklajevanju upoštevali pravzaprav vse obstoječe
               zakonske podlage pač v največji možni meri. Seveda dejstvo pa je, da je obstoječi
               dokument vendarle govori o prometu ne prvenstveno o okolju, ampak o prometu in seveda
               ali pa še o kakšnih drugih zadevščinah.</p>
               <p>Namreč, drugi očitek, ki se nanaša na to prometno politiko je, da premalo poudarja
               okolje. Okolje je poudarjeno kot tretji cilj, mislim verjetno bi bilo nelogično, da
               je okolje poudarjeno kot prvi cilj, ker konec koncev gre za prometno politiko ne za
               okoljsko politiko. Mislimo, da smo okoljski vidik zelo visoko rangirali v tej
               prometni politiki.</p>
               <p>Naslednja zadevščina je, da se pravzaprav preveč poudarjajo drugi načina prevoza in
               premalo torej cestni prevoz. Sedaj, dejstvo je, da je cestni prevoz najbolj odgovoril
               na zahteve pravzaprav na potrebe gospodarstva, najbolj je približal svoje storitve
               potrebam gospodarstva, ne vem, dobava ob pravem času, itd. Vendar, dejstvo pa je, da
               mi želimo prometni politiki, nočemo zmanjšati vlogo cestnega prevoza, ampak želimo,
               da cestni prevoz torej zna ponuditi celovite logistične storitve z višjo dodano
               vrednostjo in ne samo pravzaprav v prevozu točke od a. do d. Po drugi strani pa glede
               na predvideno naraščanje prometa seveda želimo  da eden večji del tega prometa seveda prevzamejo železnice.</p>
               <p>Naslednja stvar je poselitvena politika. Torej, mi smo seveda upoštevali tudi ta
               vidik celo svod analizi na začetku govorimo o tem neuravnoteženju to se pravi, da je
               bila poselitvena politika v Republiki Sloveniji, da je precej razpršena in smo se
               tudi zavezali, da bomo pravzaprav pri nadaljnjem načrtovanju tudi javnega potniškega
               prometa in prometnih povezav to uskladili s strategijo prostorskega razvoja Republike
               Slovenije.</p>
               <p>Naslednji promet, ki se tiče predvsem migracij v velika mesta je pomemben torej
               odgovarjamo na to s poglavjem o mobilnosti prebivalstva, javnega potniškega prometa,
               seveda z njihovim razvojem bomo poskušali znižati torej delež ljudi, ki se v službo
               in na delovno mesto vozijo z osebnimi prevoznimi sredstvi in seveda povečati delež
               javnega potniškega prevoza kako je že minister povedal.</p>
               <p>Še posebej bi poudaril, kar se javnega potniškega prometa tiče to, da vedno
               opozarjamo tudi oziroma poudarjamo problematiko ne vem socialno ogroženih predvsem pa
               to dikcijo uporabljamo v tekstu o prometni politiki telesno in senzorno oviranim
               besedam in tem je pravzaprav posvečena pozornost.</p>
               <p>Naslednja zadeva je, da premalo poudarjamo znanstveno raziskovalno delo. Mi mislimo
               ravno obratno, da je ta del zelo poudarjen. Mi vedno govorimo o razvoju o celovitih
               logističnih storitev, razvoja informacijskih tehnologij, zajemanju podatkov, merjenje
               prometnih tokov, postavitev uravnoteženih kazalnikov na področju prometa. Mi mislimo,
               da so to področja, ki pravzaprav omogočajo in so namenjena znanstveno raziskovalnem
               razvoju.</p>
               <p>Potem, naslednja zadevščina je, da premalo poudarjamo Slovenijo kot regijsko
               središče, njeno proaktivno vlogo. V viziji oskrbe gospodarstva v 8. odstavku
               pravzaprav ravno poudarjamo strateško lego Republike Slovenija na križišču
               koridorjev, potencial, ki ga predstavlja luka Koper v povezavi z zaledno
               infrastrukturo in ne samo, da hočemo poudariti vlogo Slovenije kot regijskega
               središča, ampak poudarjamo vlogo Slovenije celo kot evropskega središča. Tako da
               mislim, da je ta vloga Slovenije, osrednja vloga Slovenije zelo poudarjena. Seveda ne
               ob nekem bi rekel, če rečem pod narekovaju, <q>"tradicionalnem razvoju"</q> prometa, ampak v
               razvoju prometa, ki bo omogočil vrhunske logistične storitve, ki bo imel razvito
               prometno infrastrukturo, ki bo ponudil pravzaprav nove transportne tehnologije, to je
               tisti pogoj in seveda tudi primerno infrastrukturo, to je tisti pogoj, ki bo omočil
               Sloveniji, da bo postala ena izmed evropskih središč ne samo regijskih središč.</p>
               <p>Še na zadnje. Očitek, ki se pojavlja je, sta pravzaprav dva, prvo je, da je
               ministrstvo edini nosilec, da ni drugih nosilcev. Seveda naslednji očitek pa je, ki
               je malo kontradiktoren je pa, kako bo ministrstvo zagotavljalo povezovanje z drugimi
               resorji. Mi smo jasno napisali, da ministrstvo v prometni politiki prevzema vlogo
               nosilca, tisti ki je najbolj odgovoren za razvoj prometa. Seveda res pa je, da v
               okviru delovanja različnih projektnih skupin, ki pripravljajo zakonodajo in
               podzakonske akte vedno ustanavljamo skupine, projektne skupine, v katero so vključeni
               pravzaprav vse zainteresirana javnost. Konec koncev imamo tudi veliko medresorskih
               skupin s predstavniki civilne iniciative, ki pravzaprav sodelujejo pri delu
               ministrstva za promet, da seveda zagotovi te cilje, ki si jih je v prometni politiki
               zastavilo.</p>
               <p>Sedaj posebno področje in zelo pomembno področje znotraj prometne politike je tudi
               varnost v cestnem prometu in za to področje bi prosil kolega Zajca, da še na kratko
               predstavi ta del.</p>
            </sp>
            <sp xml:id="SDT4-OZP-Javna-001-2006-03-08.sp5">

               <speaker>PREDSEDNIK FRANC KANGLER:</speaker>

               <p>Hvala, gospodu Vrčku. Gospod Zajc, izvolite.</p>
            </sp>
            <sp xml:id="SDT4-OZP-Javna-001-2006-03-08.sp6">

               <speaker>LJUBO ZAJC:</speaker>

               <p>Hvala lepa. Spoštovani predsedujoči, spoštovane dame, spoštovani gospodje. Varnost
               prometa je ena izmed ključnih elementov vsake prometne politike in ker vsi vemo, da
               je varnost cestnega prometa v primerjavi z varnostjo železniškega, vodnega in pa
               zračnega prometa najbolj izstopajoča, bom v naslednjih nekaj minutah namenil pozornost predvsem
               varnosti cestnega prometa.</p>
               <p>Na področju prometa imamo eno veliko prednost, to pa je ta, da se več ali manj da
               vse stvari meriti. In iz tega zornega kota lahko pogledamo Slovenijo tudi tako, da
               nam je v zadnjih desetih letih uspelo zmanjšati število mrtvih s 415 na 259. Samo v
               lanskem letu nam je v Sloveniji uspelo zmanjšati število telesno poškodovanih za več
               kot 10%. In tudi danes se ta pozitiven trend nadaljuje, tako da v Sloveniji lahko
               pričakujemo, da se bo ta pozitiven trend zmanjševanja števila mrtvih, števila nesreč
               in števila poškodovanih tudi nadaljeval. Seveda pa ima varnost cestnega prometa tudi
               kar nekaj temnih plati zgodb, zaradi česar z njo nismo zadovoljni. Če pogledamo
               varnost cestnega prometa v Sloveniji iz evropskega zornega kota, lahko ugotovimo, da
               v zadnjih štirih letih Slovenija zaostaja za povprečno stopnjo zmanjševanja števila
               mrtvih. Ta zaostanek znaša natanko 4%. In v Sloveniji smo dolžni storiti več za večjo
               varnost cestnega prometa, ne zaradi tega, ker se primerjamo z državami Evropske
               unije, temveč predvsem zaradi nas samih.</p>
               <p>No, in iz tega zornega kota gledano smo na ministrstvu za promet pričeli
               pripravljati nov nacionalni program. Po osmih letih dolgih razgovorov in prepričevanj
               nam je uspelo v januarju izpeljati prvi zelo resen ukrep prometne politike, o kateri
               govorimo danes. To pa je, da smo področje varnosti cestnega prometa preselili na
               ministrstvo za promet. S tem je dejansko tudi v Sloveniji postala varnost cestnega
               prometa sestavni del prometne politike. Kajti Slovenija je bila ena izmed redkih
               evropskih držav, kjer je varnost cestnega prometa sodila v pristojnost ministrstva za
               notranje zadeve. V Evropi je za zdaj ostala osamljena Republika Hrvaška, kjer jim
               tega še ni uspelo storiti.</p>
               <p>Trend zniževanja števila mrtvih se v Sloveniji mora in se bo nadaljeval. Vendar pa
               je treba opozoriti, da tako velikim znižanjem števila mrtvih in telesno poškodovanih,
               kot smo jim bili priče v zadnjih sedmih oziroma osmih letih, v Sloveniji več ne bomo
               priče. Zakaj? Do sedaj je Sloveniji te trende zniževanja mrtvih uspelo doseči z
               optimalno izrabo vseh obstoječih resursov in na tistih področjih, kjer je bilo treba
               relativno malo vložiti za relativno velike koristi, seveda v obliki mrtvih in telesno
               poškodovanih. Sedaj smo pa vstopili oziroma zelo intenzivno vstopamo v obdobje, kjer
               bodo vložki oziroma investicije v varnost morale biti velike, koristi v obliki
               zmanjševanja mrtvih in poškodovanih pa ne bodo več tako velike, kot smo jim bili
               priče. V zadnjih štirih letih smo na varnostnem področju naredili največji napredek,
               ki se je odrazil v številu prometnih nesreč in mrtvih, na področju hitrosti, varnosti
               pešcev, kolesarjev ter uporabe varnostnih pasov. Vse bolj kritični pa postajajo in
               bodo postajali vozniki motornih koles ter vozniki, ki vozijo pod vplivom alkohola.
               Nov nacionalni program varnosti cestnega prometa bo dal zelo konkretne odgovore na
               to, kako se bomo tem problemom zoperstavili.</p>
               <p>Seveda pa tako kot se prometna politika na splošno sooča z različnimi mnenji, z
               različnimi stališči, ki si vedno niso najbolj kompatibilna, se s podobno situacijo
               soočamo tudi na področju varnosti cestnega prometa. Naj omenim samo en primer.
               Mobilnost že po naravi stvari teži k temu, da se dosega čim večje hitrosti. Z vidika
               varnosti pa vemo, da pomeni povečevanje hitrosti v naseljih za en kilometer na uro,
               da lahko z 98% gotovostjo pričakujemo, da se bo zaradi tega enega kilometra na uro
               več povečalo število mrtvih in število poškodovanih za najmanj 2%.</p>
               <p>Osnutek predloga novega nacionalnega programa, kot ste slišali ministra, bo
               pripravljen do prve polovice letošnjega leta, in mi smo prepričani, da bo doprinesel
               k doseganju širših ciljev prometne politike. Hvala.</p>
            </sp>
            <sp xml:id="SDT4-OZP-Javna-001-2006-03-08.sp7">

               <speaker>PREDSEDNIK FRANC KANGLER:</speaker>

               <p>Hvala. Želi še predstavnik ministrstva  za okolje in prostor besedo? Državni sekretar, gospod
               Starman, na kratko, bi prosil, ker ste 26 minut že porabili, vlada.</p>
            </sp>
            <sp xml:id="SDT4-OZP-Javna-001-2006-03-08.sp8">

               <speaker>MAG. MARKO STARMAN:</speaker>

               <p>Najlepša hvala za besedo. Poudaril bi, da iz predloga resolucije nedvomno izhaja
               zaveza k sinergiji predlaganih ukrepov prometne politike z drugimi dejavniki, ki
               morajo biti vključeni v tristebrno trajnostjo ocenjevanje predlaganih ukrepov
               prometne politike in da so enakovredni in se morajo sinergično dopolnjevati. V mislih
               imam gospodarske, socialne in okoljske vidike trajnostnega ocenjevanja posameznih
               ukrepov prometne politike. Izpostavil bi predvsem tiste ukrepe dokumenta prometne
               politike, ki so posebej pomembni z vidika okoljskih ciljev in bodo pripomogli k
               doseganju skupnih ciljev, torej ciljev Republike Slovenije in ciljev držav članic EU,
               ki so enaki tako glede rokov kot vsebine. Naj navedem ta tri področja, in sicer:
               področje varstva zraka, področje varstva ljudi pred hrupom in področje globalnega
               segrevanja zaradi emisij toplogrednih plinov.</p>
               <p>Predlog resolucije o prometni politiki na pomembno mesto postavlja ukrepe, ki
               zagotavljajo večjo mobilnost prebivalstva, predvsem z vidika obsega javnega
               potniškega prometa, ki je dolgoročno spoznano za sprejemljivo rešitev, ki bo
               pritegnila večje število potnikov v javni potniški promet, predvsem tistih, ki od
               uporabe osebnih avtomobilov niso življenjsko odvisni. Da omenim mimogrede, da se
               ravno načrtovanje in celovito ter urbanistično strokovno urejanje naselij veže prav
               na te cilje, da so naselja, stanovanjski del naselij in tudi industrijski del naselij
               strukturirani in postavljeni v prostor na tak način, da je dostopnost in mobilnost iz
               tega zornega kota najučinkovitejša. Skratka, kot podpora tej viziji mobilnosti
               prebivalstva iz predloga strategije se na vladi pripravlja okvir najpomembnejšega od
               razvojnih programov strategije razvoja Slovenije, to je v okviru razvojnega programa
               konkurenčno gospodarstvo in razvojna rast, program ukrepov za spodbujanje javnega
               potniškega prometa ravno v mestih. Kazalci kakovosti zunanjega zraka v slovenskih
               urbanih centrih za trdne delce PM-10 in ozon presegajo namreč mejne vrednosti.
               Trenutno je kakovost zunanjega zraka v urbanem centru osrednje Ljubljane slaba,
               zaradi visokih koncentracij pa je uporaba motornih vozil in deloma emisij iz kurilnih
               naprav na območju, kjer daljinsko ogrevanje ni izvedeno, take kvalitete, da v centru
               ljubljanske urbane regije niso izpolnjeni pogoji iz evropskih direktiv. Za
               izboljšanje tega stanja moramo sprejeti sanacijski program in ga notificirati tudi
               pri evropski komisiji. In to je nadgradnja oziroma operativna izvedba tudi prometne
               resolucije. Edini ukrep, na podlagi katerega se lahko v mestni občini Ljubljana
               izboljša  kakovost zraka, je
               ukrep povečevanja, preprečevanja zgoščevanja prometa v urbanem centru ter ukrep
               bistvenega zmanjšanja pretoka motornih vozil na območju celotne mestne občine, kar bo
               tako na podlagi izhodišč predloga resolucije ter visoke prioritete, ki jo imajo
               ukrepi spodbujanja javnega potniškega prometa v mestih v okviru strategije razvoja
               Slovenije, možno doseči v obdobju finančne perspektive 2007-2013. V obdobju finančne
               perspektive se predvideva vlaganje v ureditev javnega potniškega prometa za okoli
               milijardo in pol evrov iz sredstev, namenjenih ureditvi prometne infrastrukture, za
               dodatnih 290 milijonov evrov iz sredstev, namenjenih varstvu okolja, za ureditev
               perečih problemov onesnaženja zraka in obremenjenosti okolja s hrupom najbolj gosto
               poseljenih območij. Omenil sem že Ljubljano, to velja tudi za obmorske občine.</p>
               <p>Področje varstva pred hrupom. V resoluciji se zastavlja tudi cilj prometne politike,
               ki med njimi na vidnem mestu postavlja učinkovito rabo energije in varstvo okolja.
               Čisto okolje je imperativ vsem ukrepom posodobitve cestne in železniške
               infrastrukture. Glede hrupa imamo zgledno zakonodajo in se dosledno izvaja pri vseh
               novih gradnja cestne infrastrukture, vendar je kljub velikim investicijskim naporom
               predvsem pri novi gradnji obremenitev prebivalstva v urbanih poselitvah zaskrbljujoča
               in kaže, da bo treba zaradi varstva zdravja ljudi pred hrupom posegati ne samo v
               ukrepe gradnje protihrupnih ograd.</p>
               <p>V predlogu resolucije je nedvomno zapisano tudi izhodišče, da morajo izvajalci
               prometnih storitev plačevati uporabnino prometne infrastrukture glede na mejne
               družbene stroške, kar bo spodbudilo razvoj celovitih logističnih storitev in bodo v
               večji meri uporabljali železniški transportni sistem. Ker so vključeni v družbene
               stroške tudi globalni okoljski stroški, za katere bo Slovenija nesporno morala
               zagotoviti finančna sredstva, v kolikor po porabila svoj delež dopustnih toplogrednih
               plinov. Delež toplogrednih emisij zaradi transportnih tokov tovornega cestnega
               prometa narašča in je v tem trenutku z 8% vseh prometnih toplogrednih emisij v letu
               2000 narasel na okoli 15% toplogrednih emisij iz prometa. Ker tovorni cestni
               transport čez Slovenijo še ni dosegel zgornje točke, je realizacija ukrepov prenosa
               transportnih tokov blaga s cest na železnice ključnega okoljskega pomena. Razvojni
               program, ki sem ga že omenil, konkurenčno gospodarstvo in hitrejša rast, v okviru
               strategije razvoja Slovenije predvideva vlaganja v posodobitev železniške
               infrastrukture v obdobju od 2007 do 2020 za okoli 10,8 milijarde evrov. Tako široko
               zasnovan projekt posodobitve železnic bo zagotovo pripomogel tudi k okoljskim ciljem,
               da se tudi emisije toplogrednih plinov iz prometa začnejo zmanjševati, kljub
               ambicijam po povečanem pretoku blaga in večji mobilnosti prebivalcev.</p>
               <p>Resolucija, skratka, na področju programiranja prometnih tokov zagotavlja pogoje
               mobilnosti, hkrati pa izvajamo in bomo izvajali tudi druge okoljske ukrepe, kot so
               ukrep rabe biogoriv do leta 2010 najmanj v količini 6% vseh goriv za vozila, boljše
               tehnologije izgorevanja fosilnih goriv v motorjih cestnih vozil z uvedbo standardov
               Euro 5 v voznem parku Republike Slovenije, načrtovanje poselitve, o kateri sem že
               govoril, ki bodo primernejše za rabo javnega potniškega prometa. Skratka, resolucija
               o prometni politiki je zasnovana na način, da se bodo z izvedbo njenih ukrepov, z
               dodatnimi operativnimi programi, ki jih že izvajamo in jih nadgrajujemo in so z
               vidika evropskih dokumentov tudi celovito presojani, dosegli to, kar moramo doseči,
               tako v življenjskih pogojih 
               nasploh kot v življenjskih pogojih v urbanih centrih Slovenije še posebej. Najlepša
               hvala.</p>
            </sp>
            <sp xml:id="SDT4-OZP-Javna-001-2006-03-08.sp9">

               <speaker>PREDSEDNIK FRANC KANGLER:</speaker>

               <p>Hvala gospodu Starmanu. Kot ste slišali, je vlada predstavila dokument. Prvi se je
               prijavil po tem seznamu, ki ga imamo, poslanec, podpredsednik državnega zbora, dr.
               Marko Pavliha. Izvolite, beseda je vaša <stage>(pet minut)</stage>.</p>
            </sp>
            <sp xml:id="SDT4-OZP-Javna-001-2006-03-08.sp10">

               <speaker>DR. MARKO PAVLIHA:</speaker>

               <p>Hvala, predsednik. Če bo kakšna minuta dlje, mi boste dobrohotno oprostili, ker je
               tudi vlada dlje predstavljala. Ampak upam, da ne bom predolg.</p>
            </sp>
            <sp xml:id="SDT4-OZP-Javna-001-2006-03-08.sp11">

               <speaker>PREDSEDNIK FRANC KANGLER:</speaker>

               <p>Merim, tako da ni izjem.</p>
            </sp>
            <sp xml:id="SDT4-OZP-Javna-001-2006-03-08.sp12">

               <speaker>DR. MARKO PAVLIHA:</speaker>

               <p>Hvala lepa. Lep pozdrav vsem skupaj, ministru s sodelavci, kolegicam poslankam in
               poslancem ter vsem gostom in gostjam! Da se ne bom ponavljal, bi svoje čestitke
               povedal takole: tako kot je treba vam, damam, pozornost in popolno emancipacijo
               izkazovati vsak dan, ne samo za dan žena, tako se je treba tudi s prometom ukvarjati
               vsak dan in ga razvijati, ne samo na podobnih prireditvah, dnevih pomorstva in tako
               naprej. In upam, da bomo s tega dogodka odšli vsi malce bolj prometno osveščeni.</p>
               <p>Na nek način je žalostno, da smo Slovenci imeli samo eno prometno politiko, ki je
               bila sprejeta na ravni skupščine oziroma parlamenta. To je bila prometna politika iz
               leta 1977, ki je, zanimivo, še zelo aktualna v nekaterih delih. Potem, v času po
               osamosvojitvi, pa smo se z njo domala ukvarjali vsi ministri, vseh šest. Tako da bo
               končni produkt na nek način produkt nas vseh šestih in seveda vseh zasedanj oziroma
               vseh sklicev državnega zbora. Dve prometni politiki sta bili sprejeti tudi na ravni
               vlade. Tako je Ropova vlada julija 2004 sprejela prometno politiko in zdaj Janševa
               2005. Ker je tudi minister ostal striktno samo pri predmetu obravnave <q>"ad rem"</q>, kot
               rečemo pravniki, se tudi jaz ne bom spuščal v dilemo, zakaj je bila tista prometna
               politika iz leta 2004 toliko slabša, ampak bom raje izrazil pohvalo kolegicam in
               kolegom v našem odboru za promet, da so se v skladu s poslovnikom odločili za javno
               predstavitev mnenj. Zakaj? Namreč, prometna politika, ki jo imamo pred sabo, je do
               zdaj doživela že precej kritik, pripomb, sugestij in ocen. Naj bom konkreten: za
               razliko od prejšnje predstavitve, ko je bilo rečeno, da so mnogi strokovnjaki
               pohvalili prometno politiko, pa jaz lahko kar navedem, kdo pa ni bil tega mnenja, kdo
               je kar cel sveženj pripomb poslal v državni zbor: koalicija za trajnostjo prometno
               politiko, gre za devet nevladnih organizacij, združenje za promet pri gospodarski
               zbornici Slovenije, zveza šoferjev in avtomehanikov Slovenije, koordinacija združenih
               avtoprevoznikov Slovenije, predstavniki invalidov, nekaj strokovnjakov z ljubljanske
               ekonomske fakultete in fakultete za pomorstvo in promet; potem pa seveda tudi državni
               svet oziroma konkretno komisija za lokalno samoupravo in regionalni razvoj, in pa
               zakonodajno-pravna služba državnega zbora. Skratka, gre za dokument, ki ima gotovo
               kar nekaj segmentov,ki so pohvalni in dobri, ampak možno ga je in treba ga je
               izboljšati.</p>
               <p>Moja kritika je naslednja, in bo zelo splošna, kajti glede na količino listkov, ki
               jih ima predsednik pred sabo, verjamem, da bodo kasnejši govorci vsak na svojem
               področju opozorili na tisto, kar je pomembno.</p>
               <p>Prvič bi rad opozoril na dilemo, ali je resolucija obvezujoč akt ali ne. V 109.
               členu poslovnika državnega zbora Republike Slovenije je jasno napisano, da je to akt,
               ki je povsem izenačen z zakoni in drugimi predpisi. Ne gre za deklaracijo,
               deklaracija je drug dokument, ne gre za neko izjavo oziroma javno izjavo nekega
               stališča, ampak pač gre za poseben akt, ki ga je treba upoštevati, ki ga je pa tudi
               možno precizirati. Zato menim, da je predlog, ki je pred nami, splošen, ohlapen, brez
               konkretnih ukrepov in tudi brez rokov za njihovo izvedbo. In to kaže na nek način
               strah ali pa željo po imunosti - se opravičujem predlagatelju - pred politično
               odgovornostjo. Namreč, na podlagi takšnega dokumenta ni mogoče odgovarjati za nič,
               čez štiri leta, recimo, ko se bomo leta 2008 zopet pogovarjali o tem, kdo bo na
               vladnem stolčku in kdo ne. Kar pogrešam, je najmanj opredelitev, kdaj, v kolikšnem
               času bodo sprejeti posamezni nacionalni programi za varstvo v prometu, za pomorstvo,
               za ceste oziroma cestno prevozništvo oziroma za državne ceste, na področju avtocest
               ga že imamo, in tako naprej. 
               Prav tako, ko sem v svojih pisanjih govoril o upoštevanju sprejetih relevantnih
               aktov, v mislih imam še vedno v duhu dneva pomorstva resolucijo o pomorski usmeritvi
               Republike Slovenije iz leta 1991, pa strategijo o prostorskem razvoju iz leta 2004,
               pa strategijo o razvoju Slovenije iz leta 2005 tudi z vidika usklajenosti posameznih
               dokumentov. Dam samo en primer, ukrepi oziroma reforme te vlade niso povsem v skladu
               s to politiko. Niti besede na primer o drugem tiru, premalo o pomorskih avtocestah,
               pa še bi lahko naštevali. Nek temelj, neko osnovno opredelitev je v tem smislu le
               treba dati. Moj glavni pomislek je seveda povsem identičen tistim, na kar opozarja
               koordinacija oziroma koalicija za trajnostno prometno politiko. Skoraj da nič
               pozornosti ni namenjeno varstvu okolja in zdravja v prometu. Jaz sem tamle še enkrat
               pogledal osnutek, torej vse skupaj bi morda lahko našteli 20, 30 besed ali recimo 6,
               7 alinej na različnih koncih. Varstvo okolja si zasluži samostojno poglavje, pa ne
               skrito v nek trajnostni razvoj, pa tudi v trajnostnem razvoju je seveda samo
               segmentarno govora in če kdaj pogledamo kdo ima prav, ali 9 nevladnih organizacij na
               eni strani ali nekaj, se opravičujem, uradnikov iz ministrstva na drugi mislim, da tu
               kakšen poseben komentar ni potreben. Prav tako so posamezni deli, posamezni
               podsistemi zanemarjeni, na primer pomorstvo, cestno prevozništvo. Vprašajte ljudi
               oziroma strokovnjake, ki so danes tu, pa bodo oni več o tem povedali. Ni mi jasno
               zakaj je opuščena dobrohotna ideja sveta za promet, ki bi lahko obstajal pri
               ministrstvu za promet in združeval stroko, predvsem stroko, pa tudi politiko za
               pripravo tako pomembnih dokumentov kot je resolucija o prometni politiki in seveda
               zanemarjena je vloga znanstveno raziskovalne in izobraževalne dejavnosti v funkciji
               razvoja prometa. Konkretno, za posamičnosti nimamo časa, ampak vseeno bi povedal
               nekaj po posameznih podsistemih. Namreč manjkajo politični in strokovni temelji za
               prihodnji razvoj, na primer na področju izgradnje cestne infrastrukture. Kako bomo
               uresničevali financiranje v prihodnosti, ali se bo navada milijardnih zadolžitev
               nadaljevala ali bo dejansko konkretizirana ideja o povezavi zasebnega in javnega
               sektorja. Na področju železnic, ali bomo res v nasprotju z referendumsko voljo in
               evropskimi direktivami ukinili agencijo za železniški promet v Mariboru? Kaj bo z
               drugim tirom? Enkrat ja, enkrat ne. Hvala bogu, da je minister včeraj jasno in glasno
               povedal, da ima prioriteto celo pred povezavo med Trstom in Divačo. Ampak mislim, da
               si to, da je to tako pomemben evropski projekt, da si vsaj v temeljih zasluži
               pozornost v prometni politiki. Seveda tudi železnice so posebno poglavje v okviru
               financiranja. Glede pomorstva, kaj je z luko Koper, kaj je s tretjim pomolom, kaj je
               z vlogo luke Koper kot logističnega središča v naši državi? Kako je s položajem
               pomorščakov, z obdavčenjem pomorščakov. Evropska unija se trenutno ukvarja z vso silo
               kako bi motivirala zaposlovanje v tem sektorju. V pripravi je zelena knjiga o
               pomorstvu, o pomorski politiki, ki bo objavljena meseca maja. Tudi te dokumente je
               treba upoštevati. In mimo grede. Ravnokar je bila narejena analiza evropske prometne
               politike iz leta 2001 in tudi izsledki kažejo, da je približno v 30, 40% realizirana,
               kar bi kazalo morda vzeti v obzir tudi pri tem dokumentu. In nenazadnje letalstvo.
               Kaj bo z upravo za civilno oziroma zračno plombo, ki je bila menda s podzakonskim
               aktom ukinjena, ne da bi prej spremenili zakon o letalstvu. Ali je to v skladu z
               evropsko prometno politiko oziroma z evropsko regulativo. Kako bo to vplivalo na
               varnost letalskega prometa, kako je z vsemi tistimi podzakonskimi akti, ki še
               manjkajo. Toliko za prgišče, da ne bom predolg, <gap n="..."/></p>
            </sp>
            <sp xml:id="SDT4-OZP-Javna-001-2006-03-08.sp13">

               <speaker>PREDSEDNIK FRANC KANGLER:</speaker>

               <p>Prosim, da to zaključite.</p>
            </sp>
            <sp xml:id="SDT4-OZP-Javna-001-2006-03-08.sp14">

               <speaker>DR. MARKO PAVLIHA:</speaker>

               <p>In zaključujem. Moj predlog gospod predsednik je, da ne glede na to, da je predlog
               prometne politike, ki ga imamo pred nami v nekaj delih gotovo dober predlagam, da se
               ga umakne iz zakonodajnega postopka, v skladu z drugim odstavkom 128. člena
               poslovnika, da ministrstvo upošteva konstruktivne pripombe, ki bodo danes izrečene na
               tem zboru, če seveda ne verjame tistim, ki smo iz stroke prešli v politiko, pa še
               vedno želimo biti strokovnjaki. Naj verjamem vsaj tistim, ki so še vedno samo v
               stroki in naj ministrstvo pripravi dopolnjen, spremenjen in v čim večji meri
               sprejemljiv dokument. Hvala lepa.</p>
            </sp>
            <sp xml:id="SDT4-OZP-Javna-001-2006-03-08.sp15">

               <speaker>PREDSEDNIK FRANC KANGLER:</speaker>

               <p>Hvala. Martin Lipičnik, fakulteta za logistiko, univerza v Mariboru. Pripravi se naj
               Srečko Prijatelj.</p>
            </sp>
            <sp xml:id="SDT4-OZP-Javna-001-2006-03-08.sp16">

               <speaker>MARTIN LIPIČNIK:</speaker>

               <p>Hvala lepa gospod predsednik, spoštovane dame, spoštovani gospodje, gospod minister,
               gospodje in gospe, gospe in gospodje poslanci. Resolucija je,  sem pogledal, javna izjava o pomembnem
               vprašanju, ki je naslovljena na najširšo javnost. Resolucija je potemtakem vsaj po
               mojem razumevanju kratek, jasen vsem razumljiv dokument in predlagani dokument,
               resolucija o prometni politiki, ki jo tokrat obravnavamo menim, da je prav takšen
               dokument, kratek, jasen dokument. Sedaj, ko je bil pospremljen še z razpravo gospoda
               ministra verjamem, da tudi bolj razumljiv od tistega, kar je bil prvotni tekst. Prav
               tako se mi zdi, da bo to tudi prometne doktrina sedanjega prometnega ministra,
               doktrina je namreč sistem teorij z nekega strokovnega področja. In tako kot sem sam
               razumel osnutek resolucije o prometni politiki je to vendarle doktrina, ki je nastala
               pod vodstvom ministra gospoda Božiča. Kot je prej bivši minister povedal, po zelo,
               zelo dolgem času prvič nekako napisana doktrina, ki lahko služi za izvajanje ukrepov
               prometne politike kar Slovenija nujno potrebuje. Ko sem bil povabljen, da podam svoje
               mnenje k temu dokumentu, za sedaj še predlogu resolucije o prometni politiki
               Republike Slovenije, sem se odločil, da k oblikovanju tega dokumenta pristopim
               znanstveno. Pri tem sem se rajši zgledoval pri najstarejši znanosti, ki uživa svoj
               ugled, kajti naši prometni znanosti še marsikdo zanika, še očita neznanstvenost. V
               splošnem prometna politika ureja prometni sistem v najširšem kontekstu družbenega,
               ekonomskega, pravnega, socialnega in še drugih sistemov, ki so značilni za urejeno
               družbo in s tem tudi za urejeno državo. Upravljanje sistema zahteva njegovo odlično
               poznavanje, zahteva poznavanje tako dobro poznavanje sedanjega stanja, kot tudi
               poznavanje pričakovanega stanja. Poznavanje nekega stanja sistema pokažemo in tudi
               dokažemo s prikazovanjem relevantnih dejstev, kot je to na primer v medicini, ki sem
               si jo vzel za vzorec, kjer se pri obravnavi takšnih problemov najprej vzpostavi
               anamnezam, to je včasih oziroma mislim, da kar ponavadi najbolj zahteven del tretmana
               nekega pacienta ali nekega problema. Na osnovi zbranih dejstev, ne samo podatkov iz
               anamneze se postavi diagnoza, diagnozi sledi normalno prognoza in končno predpiše
               terapija. Analogije tej metodi obravnave se mi zdi zelo primerna tudi pri obravnavi
               prometnega sistema in če se vrnem na predloženi dokument predloga resolucije o
               prometni politiki, se mi zdi, da je bila ta resolucija izdelana na osnovi zelo dobro
               in skrbno pripravljene anamneze, da so bili predhodno pregledani številni viri
               opravljanja, mnoge predhodne raziskave in študije in seveda bilo je uporabljeno
               lastno strokovno znanje tistih, ki so ta dokument pripravljali, do so lahko izdelali
               sintezo. Anamnezo bi uvrstil, med anamnezo bi uvrstil prvo in drugo poglavje iz
               resolucije o prometni politiki. Obe poglavji skupaj tvorita tudi neke vrste diagnozo
               stanja. Uporabljen pristop v tej prometni politiki iz velikega na malo je tudi
               pravilen. Resolucija prične s prikazovanjem ali poznavanjem evropske prometne
               politike, Slovenija je del te velike skupnosti in gre  iz velikega na malo. V tem prehodu pogrešam le bolj natančno
               prepoznavo in oceno ali pa analizo vplivanja, medsebojnega vplivanja te evro ali pa
               makro regijske prometne politike na našo nacionalno prometno politiko, kajti
               Slovenija mislim, da mora prizadevati, da bi postala vodilna sila v tej veliki
               jugovzhodni evropski regiji. Zato predlagam pri obravnavi tega dokumenta nekako
               zvezen, postopen prehod iz obravnave vse evropske prometne politike, preko te makro
               ali evro regijske prometne politike do prometne politike, ki je značilna za Republiko
               Slovenijo. Pri tem makro regijski prometni politiki mora prav Slovenija zavzeti
               proaktivno in pomembno vlogo oziroma svojo nacionalno politiko mora znati prilagoditi
               potrebam te makro regijske prometne politike. Tu sem recimo podal kot za primer
               jadransko jonska pobuda ali projekt Slovenija kot makro regijsko <gap n="..."/></p>
            </sp>
            <sp xml:id="SDT4-OZP-Javna-001-2006-03-08.sp17">

               <speaker>PREDSEDNIK FRANC KANGLER:</speaker>

               <p>Pet minut <gap n="..."/></p>
            </sp>
            <sp xml:id="SDT4-OZP-Javna-001-2006-03-08.sp18">

               <speaker>MARTIN LIPIČNIK:</speaker>

               <p><gap n="..."/> distribucijsko središče in tako dalje. Torej zaključil bi tako, da pozdravljam, da je
               Slovenija končno dobila ustrezno politiko oziroma prometno doktrino, ki bo lahko
               služila kot primerna osnova za bodoče delo ministrstva.</p>
            </sp>
            <sp xml:id="SDT4-OZP-Javna-001-2006-03-08.sp19">

               <speaker>PREDSEDNIK FRANC KANGLER:</speaker>

               <p>Hvala. Srečko Prijatelj. Istočasno bi vas rad obvestil in se opravičujem poslanskemu
               kolegu Juriju, da seznama vrstnega reda ni smo delali potem kako ste oddaljeni, ampak
               smo po sekcijah oziroma po področjih, ki jih posamezniki pokrivate razporedili tako,
               da niste vsi poslanci na enkrat, pa vsi prevozniki, pa vsi z zbornic ali fakultet in
               prosim, če me na ta način razumete. Kolega Juri, vas bom to upošteval glede na to, da
               ste prvi dal prijavo. Srečko Prijatelj, poslanec državnega zbora, pripravi se naj
               Renata Zatler in nato Juri Aurelio.</p>
            </sp>
            <sp xml:id="SDT4-OZP-Javna-001-2006-03-08.sp20">

               <speaker>SREČKO PRIJATELJ:</speaker>

               <p>Hvala lepa. Spoštovani minister, spoštovane kolegice, spoštovane dame ki danes
               praznujete. Mislim, da je kar malo nesramno, da sedite v tem prostoru, bi bil kakšen
               prostor bolj primeren za vas. Seveda spoštovani kolegi. Predlog resolucije o prometni
               politiki v Republiki Sloveniji je zaželjen dokument, ki ga seveda z zanimivostjo
               posluša marsikdo, tudi širša slovenska javnost, pa vendar sam bi na začetku želel
               reči, da ne želim biti kritičen. V bistvu želim poudariti samo na pomanjkljivosti, ki
               jih sam vidim in v bistvu ki so, na katere je nujno opozoriti. Seveda skladni
               regionalni okolja je vezan na prometno strategijo Republike Slovenije in tudi sam
               razvoj gospodarstva je trdno v tej povezati tako, da lahko rečemo, da dejansko
               celotne razvoj gospodarstva temelji na transparentnem razvoju trans evropskih
               koridorjev, bodisi železniških, avtocestnih ali luških, zračnih in tako naprej. Ravno
               tako je pomembna tudi ekološka zaščita okolja, povečamo jo lahko recimo preprosto na
               način, da povečamo tržni delež v železniškem prometu. Pa tega do danes nismo storili.
               Seveda ne zgolj deklarativno, z besedami, ampak zakonsko, kot je to storila recimo
               Avstrija. Smrtnost lahko tudi zmanjšamo na naših cestah, saj vemo, da en razred otrok
               umre na slovenskih cestah na ta način, ne na ta način, da bomo v državnem zboru kot
               smo pred nedavnim povečali dovoljen osni pritisk za kamione in zmanjšali kazni, ampak
               na ta način, da enostavno težje tranzitno robo preusmerimo na železnice in seveda
               zaukažemo tudi kamionistom, da ne vozijo po državnih cestah, kjer je pretočnost
               lokalnega prometa največja, ampak da se preusmeri ta promet na avtoceste, če že mora
               biti. Seveda, slovenska politika mora tudi slediti evropski politiki, prometni
               politiki ni to ni, ne moremo trditi, da smo vzorni v tem dejanju. Sam bi želel
               povedati to, da imamo evropske projekte, recimo izgradnja drugega tira Koper Divača,
               ki so uvrščeni med prvih 30 evropskih projektov, pod zaporedno številko 6 celo 5,5
               milijona evrov odobrenih do leta 2004 pa nekako vlada ne zna najti pristopa, da bi
               takoj začeli s tem projektom. Lahko bi začeli.  Jaz osebno trdim, jutri lahko začnemo. Imamo lokacijski
               načrt, imamo gradbeni načrt potrjen, parlament je zavrnil zakon, ki je bil
               dobronameren in bi omogoča takojšen pristop pri odkupu zemljišč, odprtju tehnične
               pisarne, z začetkom geodetskih raziskav, mogoče izdelava <q>"fisibility"</q> študij za
               odlagalna mesta pri vrtanju tunelov. 70% tunelska trasa bo potekala. Vemo, da bo
               ogromno materiala. To lahko postorimo vse pred letom 2008. Minister to odlaga v leto
               2008. V letu 2008 mi ne rabimo sodobne železniške infrastrukture. Luka Koper bo še
               bolj hendikepirana, kot je danes. Če vzamemo Luko Koper, spoštovane kolegice in
               kolegi, v Luki Koper se je klub primorskih poslancev se je seznanil s situacijo.
               Nekaj objektov stoji na črno. Sramota! Jaz lahko rečem, da je to nacionalna sramota
               da država ne sledi nacionalnemu interesu največjega gospodarskega subjekta v državi.
               To je luka. Luka je tudi največji poslovni partner Slovenskih železnic. To mi vemo,
               pa ji ne nudimo takšnega suporta, kot bi ga potrebovala. 100.000 ton mesečno se
               izgublja komercialni delež v luki pri prekladu<stage>(?)</stage> zaradi tega, ker ni zadostne
               pretočnosti. To je ocena Luke Koper, to ni moja ocena. Če govorimo o tem, da ladje
               lahko sedem do deset dni prihranijo, če pridejo v ta del Jadrana, kot pa če obrnejo
               na skandinavske luke. Lahko izračunamo pri enem dnevu srednje nosilnosti ladje
               oziroma večji ladji 100.000 dolarjev na dan, kakšni so prihranki ladjarjev in koliko
               bi bil lahko tržni delež v Sloveniji pri ustrezni logistični podpori. Sprida
               uporabljajo to druge države. Poglejte razvojne vizije Hrvatov. Italijani uspešno
               lobirajo znotraj Evropske skupnosti, da se v drugi tir naj bi začel. Tukaj gre
               pohvala ministru na zadnji ministrski konferenci. Javno se vam zahvaljujem, da ste
               dosegel z prometnim ministrom Republike Italije, da se je to uvrstilo na dokument, ki
               je pomemben. V bistvu želimo to v začetku leta 2008, ker je nerazumljivo. Ta datum bo
               v bistvu prinesel to, da Luka Koper ne bo potrebovala več železnice, ker se bodo
               tovori preusmerili drugam, ali ko bo prej narejena kakšna druga tirna povezava,
               bodisi med Koprom in Trstom, pa se bo promet preusmeril tako, kot se že danes v
               Pontepsko<stage>(?)</stage> progo.</p>
               <p>Opozoril bi tudi s strani železniške infrastrukture kako se prometni tokov razvijajo
               v sosednjih državah. Na internetu imate dostopne razvojne vizije Hrvatov, ki krepijo
               in delajo nove prometne odseke v povezavi z Madžarsko. Ne bi omenil velikih
               investicij v reški luki. Po moje bi bilo pametno, če bi se gradila enotna prometna
               strategija, da bi Trst, Koper in Reka postala enoten transportno logistični center,
               kajti tu bi vsi mnogo prihranili in vsi ogromno zaslužili. Pa vendar ne delamo na
               tem. Mi svoje odlagamo v naslednje desetletje, dejansko pri tem spimo, kar kaže tudi
               na to, da so nam komercialne hitrosti na železnici manjšajo. Mi, gospe in gospodje
               imamo danes 40 kilometrsko komercialno hitrost v tovornem prometu, medtem ko Evropa
               dosega 160 kilometrov na uro. Danes bodo dobili nove lokomotive oziroma jutri, ki so
               naročene. Na celem območju Štajerske nimamo 22,5 osnega pritiska tirnega. Te
               lokomotive bodo lahko stale od Zidanega Mosta naprej. Tam jih bomo lahko gledali kako
               so lepe. Zato imamo tudi nekomercioalno sestavo vlakov. In ta nekomercialna sestava
               vlakov se odraža v tem, da nismo konkurenčni v pogodbah. Tukaj imamo prisotnega tudi
               direktorja Slovenskih železnic. On bo lahko kaj več povedal. Trdno sem prepričan, da
               izgubljamo tržne deleže na tem področju.</p>
               <p>Če bomo tako na splošno zapisovali naša hotenja in naše smernice v tako pomemben
               dokument, bomo tudi to spremenili v spisek želja, kot smo imeli prejšnji nacionalni
               program, ki je bil zgolj 17% uresničljiv. Manj kot 17% trdijo, gospod Pavliha me je
               popravil 14 in nekaj, je bil uresničen prejšnji nacionalni program razvoja železniške
               infrastrukture. Govorim za železnico. Drugi tir je uvrščen že desetletje in več v
               prioritete slovenskega gospodarstva. Luka Koper je celo posojala denar za prve
               projekte, pa do danes  nismo
               premaknili zadeve z mrtve točke, ob trditvi, povsem realni trditvi, da lahko z
               gradnjo začnemo jutri. To bomo začeli komaj 2008 in to pravi vlada, je v skladnem
               <gap n="..."/></p>
            </sp>
            <sp xml:id="SDT4-OZP-Javna-001-2006-03-08.sp21">

               <speaker>PREDSEDNIK FRANC KANGLER:</speaker>

               <p><gap n="...."/> treba zaključiti.</p>
            </sp>
            <sp xml:id="SDT4-OZP-Javna-001-2006-03-08.sp22">

               <speaker>SREČKO PRIJATELJ:</speaker>

               <p>Pridružujem se mnenju gospoda dr. Pavlihe in smatram, da bi morali zagotoviti
               prometno strategijo na odločni prioriteti, seveda, zaradi tega bi morali tudi
               zagotoviti in narediti spisek nacionalnih interesov in tudi prioritet, zagotoviti
               potreben konsenz v širši družbi. In kot v starih časih, ko smo znali zaukazati, reči
               kaj je nujno in kar ni nujno. Začetek bi moral biti na nekaterih področjih takojšen.
               Sam vidim predvsem začetek na razvoju železniške infrastrukture. Danes, ne v letu
               2007, ko tej bilo prej rečeno oziroma z večjimi projekti leta 2008. Takrat nam ti
               koridorji in te povezave prav gotovo ne bodo potrebne. Hvala.</p>
            </sp>
            <sp xml:id="SDT4-OZP-Javna-001-2006-03-08.sp23">

               <speaker>PREDSEDNIK FRANC KANGLER:</speaker>

               <p>Hvala, kolegu Prijatelju. Na vrsti je Renata Zatler, Gospodarska zbornica Slovenije.
           </p>
            </sp>
            <sp xml:id="SDT4-OZP-Javna-001-2006-03-08.sp24">

               <speaker>RENATA ZATLER:</speaker>

               <p>Lepo pozdrav! Predstavljam sekcijo za javni prevoz potnikov iz Gospodarske zbornice
               Slovenije - združenje za promet. Gre za to, da smo mi naša stališča že posredovali v
               državni zbor in je v predlogu gradiva. Preden pričnem bi se rada zahvalila mojim
               predhodnikom za podane čestitke. V nadaljevanju pa upam, da bomo imeli možnost, da
               bomo tudi 10., ko so mučeniki tudi lahko vam čestitali.</p>
               <p>Uvodoma bi povedala, da mi ne želimo, tako kot je že moj predhodnik rekel,
               kritizirati predloga resolucije. Želimo samo, da bi se ti cilji, ki so opredeljeni v
               predlogu dokumenta bolj jasno definirali v smislu konkretizacije ukrepov za dosego
               teh ciljev. Dejansko gre za to, da resolucija mora poleg splošnih ciljev podati tudi
               jasen odgovor na vprašanje na kakšen način se bodo izvajali ukrepi v smeri
               dostopnejšega in cenejšega javnega potniškega prometa v Sloveniji. V besedilu
               resolucije o prometni politiki Republike Slovenije je potrebno, da posamezna področja
               vključiti cilje za izvedbo ukrepov. Potrebno je dejansko opredeliti tudi finančne
               okvirje in predvsem tudi nosilce izvedbe posameznih projektov. Potrebno je zastaviti
               natančne cilje v smeri povečanja števila potnikov v javnem potniškem prometu, ki od
               javnega prometa, kot lastniki osebnih avtomobilov niso življenjsko odvisni. Natančno
               je potrebno opredeliti na kakšen način se bo izboljšal javni potniški promet, glede
               frekvenc, udobnosti, hitrosti, cene in predvsem mora resolucija v tej točki že v
               naprej določiti spisek pokazateljev uspešnosti, ki bi jih bilo možno sproti
               spremljati, na primer povečanje deleža in števila potnikov v javnem potniškem
               prometu, delež zmanjšanja uporabe osebnih avtomobilov v mestih, zmanjšanje
               onesnaževanja okolja in tako dalje. Potrebno je zagotoviti spremljanje pokazateljev,
               ki bodo primerljivi s podatki, ki jih omenja tudi prometna politika EU oziroma
               Komisija EU.</p>
               <p>Menimo, da že iz predloga resolucije niso jasno razvidne tudi prioritete v
               naslednjem desetletnem obdobju. Če vzamemo za primer leto 2006 in 2007 je minister za
               promet še vedno med najpomembnejšimi cilji izpostavil gradnjo cest oziroma
               vzdrževanje cestnega omrežja, za katerega se še vedno namenja skoraj polovica
               proračuna ministrstva.  Za
               izvajanje gospodarske javne službe v cestnem potniškem prometu pa je namenjenih le
               2,8% proračuna za leto 2006 in manj 2,6% v letu 2007. Sprašujemo se, če vlada
               dejansko misli resno, ko že za cilje v letu 2006 predvideva izboljšanje ekonomske
               učinkovitosti sistema javnega potniškega prometa, dejansko pa to iz finančnih in
               proračunskih postavk ni razvidno. Če dejansko gremo analizirati proračunske postavke
               lahko ugotovimo, da gre dejansko za zavajanje. Ali so načrti napisani samo na
               papirju, dejanja pa gredo v drugo smer, ali bo tako tudi z resolucijo o prometni
               politiki, se seveda sprašujemo.</p>
               <p>Če glede na to, da je zelo malo časa jaz bi samo mogoče še par besed podala v zvezi
               z analiz trenutnega stanja javnega potniškega prometa. Dejansko je z letom 2001 javni
               linijski prevoz potnikov prevzela država v smislu izvajanja oziroma sofinanciranja te
               dejavnosti kot javnega interesa. Glede na določbo zakona o prevozih v cestnem prometu
               je sistem urejanja in hkrati zagotavljanje javnega potniškega prometa še vedno nekje
               v začetnih fazah, vse dosedanje rešitve so nekako prehodnega značaja kljub temu, da
               so predpisi sprejeti že dlje časa, recimo zdaj že 5 let, podpisale so se koncesijske
               <stage>(?)</stage> pogodbe v letu 2004, vendar ponudba javnega potniškega prometa kot frekvenc, kot
               udobnosti, kot cenovno politika se pa še ni spremenila, torej deluje tako kot je ta
               delovala še pred uvedbo koncesijskega sistema. Dejansko tudi pred uvedbo
               koncesijskega sistema ni bilo določenih minimalnih standardov glede dostopnosti do
               javnega linijskega prevoza, ni bilo določenih minimalnih standardov kvalitete
               izvajanja javnih prevozov, niti enotne tarifne politike in ni bil izpostavljen niti
               atraktiven način oziroma atraktiven model cenovne politike. Dejstvo je, da če se
               osredotočimo na nekatere evropske zglede, so posamezne države članice, ko so se
               zavedale, da je potrebno izvajati prometno politiko v smeri preusmerjanja iz osebnih
               vozil na javne prevoze, sem se zavedala, da je potrebno v ta segment vložiti tudi
               finančna sredstva. V ta namen oziroma za poseben namen financiranja javnega prevoza
               potnikov so bili uvedeni posebni v večini držav tudi posebni davki, ki se zbirajo
               izrecno za namen izvajanja projektov v javnem potniškem prometu in s tem tudi
               sofinanciranja oziroma subvencioniranja posameznih kategorij potnikov, predvsem
               dijakov, študentov, starejših, invalidov. <gap n="..."/><stage>/Vmesno govorjenje./</stage><gap n="..."/> Jaz bi samo še
               minuto, če lahko. Sklepno, če bi rekli samo sklepno. Mi predvsem želimo, da se
               prioriteta 10 letnega prehodnega obdobja usmeri v temeljito prenovo javnega
               potniškega prometa. Cilj predvsem naj bo v smeri učinkovitega, kakovostnega in
               cenovno dostopnega javnega potniškega prometa. Predvsem, če postavimo samo še ta
               pomemben vrednostni cilj je ta, da iz sedanjih 17% potniških kilometrov, ki se
               izvajajo, ki so opredeljeni na deležih javnega prevoza opredelimo na leto 2010 na
               30%, to je seveda visok cilj, vendar si ga moramo postaviti zato v tej smeri, da bomo
               tudi projekte zapeljali v to smer. Hvala lepa.</p>
            </sp>
            <sp xml:id="SDT4-OZP-Javna-001-2006-03-08.sp25">

               <speaker>PREDSEDNIK FRANC KANGLER:</speaker>

               <p>Hvala. Juri Aurelio. Pripravi se naj Jože Verent, pa bi prosil, da se tudi vsak
               predstavi po imenu in priimku in funkciji oziroma kje je zaposlen.</p>
            </sp>
            <sp xml:id="SDT4-OZP-Javna-001-2006-03-08.sp26">

               <speaker>JURI AURELIO:</speaker>

               <p>Hvala. Vsem lep pozdrav. Aurelio Juri, član odbora za promet. Prihajam, tako kot
               kolega Pavliha, iz obale iz Kopra. Tisti, ki ne vedo naj povem danes, da je Koper
               edino slovenska občina, ki meji z dvema državama in z morjem, torej preko morja se
               dotika vseh obal sveta, to bi rekel kitajski modrec. Jaz sem poslušal uvodne
               predstavitve gospoda ministra, gospoda <gap n="..."/><stage>/Nerazumljivo./</stage><gap n="..."/> , Starmana, Zajca in če
               sodim po uvodnih besedah, bi jaz kar pritrdil ciljem in namenom resolucije, če pa
               preberem samo besedilo resolucije, ki je bolj skopo, ki ni toliko opredeljeno, ki ni
               toliko precizno, ni toliko konkretno, pa me obdaja skrb in jaz bom vesel, če bo to
               kar je bilo danes rečeno vneseno v novo besedilo, bom že bolj pomirjen. Torej
               prihajam iz tistega konca, ki za voljo svojih prednosti stavi na razvoj
                  prometa. Veste, veliko
               govorimo o krizi našega gospodarstva, o tem, da nismo konkurenčni, o učinkih
               globalizacije, o kitajskem trgu in tako naprej in čeprav za ilustracijo vzamemo to
               kar se dogaja naši intenzivni industriji, tekstilni, usnjarski in drugi, seveda, ko
               se seli na cenejše trge, bi rekel, da prav v prometu vsi ti artikli, ki bodo
               proizvedeni naokoli po svetu, se bodo vedno vračali k nam in vedno se bodo vračali
               predvsem preko Luke Koper in preko drugih akterjev transporta, zato to je panoga
               zagotovo, ki ni v krizi, ki ne more biti v krizi zavoljo globalizacije gospodarstva
               ali pa obratno, lahko prav te priložnosti izkoristi, le njegov obseg in donos je
               lahko vprašljiv, če se ne zna popasti s konkurenco, tukaj lahko se zmanjša
               učinkovitost svojih možnosti. Torej, smo tranzitna država, jaz smatram, da je
               tranzitnost Slovenije primerjalna prednost, seveda to vnaša tudi nekaj tveganj, nekaj
               nevarnosti, ko stavimo ob enem s prometom tudi na naravne danosti Slovenije, na naše
               lepote, na zdravje ljudi, na upoštevanje načel trajnostnega razvoja. Na našem koncu
               se tega zavedamo, je ekološko prostorsko občutljivi prostor in stavimo torej na
               uravnoteženost razvojne politike, nekaj je v tem smislu govorili tudi dokument
               prejšnje vlade, torej prejšnja resolucija, ki je opredeljevala promet pa politiko.
               Glavno vodilo in to je bil glavni poudarek v prejšnjem dokumentu je bila trajnost
               prometnega sistema iz gospodarskega, socialnega in okoljskega vidika. Danes sem
               pobirajoče nekaj več slišal tudi v uvodnih besedah kar zadeva sedanjo resolucijo,
               ampak pri tej pa vidimo večji poudarek na modernizaciji, deregulaciji in
               internacionalizaciji prometa, dva konceptualna pristopa, ki ne gresta nujno z roko v
               roki. No, pred nami je ta sedanji izdelek, za katerega naj še jaz povem, da mi je žal
               pa nerazumljivo, da je opustil koncept prejšnjega, zagotovo bolj ambicioznega.
               Prejeli smo v pripravo na današnjo javno predstavitev mnenj vrsto strokovnih
               prispevkov, pohvalnih in kritičnih do te resolucije, meni je prišlo v roko tudi ta
               brošurica koalicije za trajnostno prometno politiko, ki ne skopari s kritikami na
               račun resolucije, kar nekaj teh kritik tudi sam delim, zlasti, ko gre za stanje in
               razvoj javnega potniškega prometa, za prenos tranzitnega blaga na železnico, za
               zmanjšanje emisij v okolje in za spoštovanje mednarodnih zavez, zlasti Alpske
               konvencije in Kjotskega protokola. Ne vem kaj si nevladne organizacije, ki so
               združene v tej koaliciji mislijo o vse bolj, žal jaz ne delim optimistične napovedi
               nekaterih, o oddaljenem drugem tiru, o tem govorimo že 15 let, ampak vedno stopicamo
               za njim in podpisujemo neke tudi mednarodne izjave o dobri namerah, ampak se ne
               premika stvar iz mrtve točke in seveda, ko pogledamo na usodo drugega tira, jaz sem
               tudi naslovil vprašanje gospodu ministru, upam, da bom dobil odgovor, koliko so
               dogovori v Trstu <gap n="..."/><stage>/Nerazumljivo./</stage><gap n="..."/> lahko obetavni za drugi tir? Ali se v teh
               dogovorih skriva pospešitev oziroma bodo prispevali k temu, da bomo pospešili začetek
               gradnje tega projekta, ali ga bomo odlagali na tisti čas, ko bo morda že
               <gap n="..."/><stage>/Nerazumljivo./</stage><gap n="..."/>, v tem smislu je nekaj že opozoril, tako kolega Pavliha, kot
               kolega Prijatelj.  Pričakujem
               seveda odgovor ministra, zlasti na vprašanje, koliko sta progi, bom tudi zaključil,
               Trst-Divača in Divača-Koper obravnavani enakopravno in enakovredno in koliko so tukaj
               garancije, da seveda tudi ta proga bo štartala? Toliko, prinesel sem tudi naše skrbi,
               ponavljam še enkrat, če bo to, kar je bilo že danes rečeno s strani predstavnikov
               vlade, upam, da bodo upoštevali tudi to, kar bo javna obravnava povedala, vneseno v
               nov dokument resolucije, pa bo že dober obet za nadaljnjo obravnavo. Hvala.</p>
            </sp>
            <sp xml:id="SDT4-OZP-Javna-001-2006-03-08.sp27">

               <speaker>PREDSEDNIK FRANC KANGLER:</speaker>

               <p>Hvala. Jože Vern, pripravi se Robert Vodopivec, fakulteta za logistiko.</p>
            </sp>
            <sp xml:id="SDT4-OZP-Javna-001-2006-03-08.sp28">

               <speaker>JOŽE VERN:</speaker>

               <p>Hvala. Spoštovani gospod predsednik, gospod minister, drage slavljenke in ostali
               gospodje, spoštovani!</p>
               <p>Pravljica o jari kači ali slovenska prometna politika. Že dolgih 15 let, kot je bilo
               že večkrat rečeno danes, se pripravlja na našo prvo prometno politiko. In samo se
               spotikamo, odlašamo, ne upamo, in ne verjamemo. Danes zjutraj na spletnih straneh
               najbolj odgovornega ministrstva za prometno politiko, nisem uspel zaslediti nobene
               novice pod rubriko aktualno, ki bi napovedala današnji dogodek. Z veseljem sem potem
               tukaj ugotovil, da so se tega dogodka vseeno udeležili najvišji predstavniki
               prometnega ministrstva, kar mi daje upanje. Vsekakor bi rad pri tej resoluciji
               prometne politike pohvalil, da je vlogi javnega potniškega prometa namenjena osrednja
               vloga. Se opravičujem, nisem se predstavil, Jože Vern, predstavnik sekcije za prevoz
               potnikov pri gospodarski zbornic.</p>
               <p>Že uvodoma je tudi v resoluciji zapisana pomembnost sinergijskega delovanja,
               različnih prometnih sistemov in enotnega delovanja vseh prometnih sistemov. To se mi
               zdi izjemno pomembno. Če govorimo o prometnem sistemu, če govorimo o prometni
               politiki, potem se moramo zavedati, da moramo delovati hkrati paralelno in vztrajno,
               ne enostransko. To mi tudi daje upanje, da se bodo najvišji predstavniki politike
               fotografirali, ne samo ob dogodkih, ko odpiramo kakšen kilometer nove avtoceste, ali
               pa odpiramo nov most, viadukt, ampak tudi takrat, ko bomo sprejeli neke standarde
               dostopnosti prebivalstva do javnega potniškega prometa, ko bomo uspeli uvesti skupno
               vozovnico, ko bomo mogoče sinhronizirali vozne rede med železnico in avtobusi in še
               pri podobnih dogodkih. Bom izjemno vesel. Vse kaže, glede na to, kar je napisano, da
               se bo to od zdaj naprej tudi dogajalo. Bi pa rad tudi kaj pokritiziral. Vsekakor se
               mi zdi spodbudno, da vsaj splošni cilji prometne politike niso določeni s konkretnimi
               številkami, to ste že drugi povedali ali pa konkretizirani z nekimi datumi. Slaba
               popotnica za prometno politiko in nadaljnje izvedbene dokumente je, če sama izhodišča
               niso opredeljena celovito. Tako v točki 2.1.3. ugotovljene so le slabosti na področju
               infrastrukture. To bi lahko pomenilo, da je vse ostalo v prometnem sistemu bolj ali
               manj idealno in ne potrebuje posebne pozornosti. Če torej potem v nadaljevanju tega
               teksta obravnava prometni sistem bolj celovito. Je vse pomembno že uvodoma slabosti
               pravilne opredelitve. Pravzaprav dopolnite, na primer, z diskriminatornim položajem
               potnikov v javnem potniškem prometu. Vemo, da so cene vozovnic v železniškem prometu
               bistveno nižje kot pa cene vozovnic v avtobusnem prometu. Hkrati pa tudi vemo, da
               nimajo vsi potniki možnosti koristiti železniški promet. Potem, nezadostne možnosti
               dostopa prebivalstva do javnega potniškega prometa. Tudi avtobusni prevozniki smo v
               bližnji preteklosti ukinili veliko voznih redov. Energetska potratnost pri
               zadovoljevanju potreb po potovanjih, še posebej vsakodnevnih potovanjih. Temu
               sorazmerno je tudi obremenjevanje okolja, potratna raba prostora in nevarnosti v cestnem prometu. Izjemno
               dvoumljivo za našo družbo je tudi koristnost, rentabilnost tranzitnega cestnega
               prometa skozi Slovenijo, predvsem pri prevozu blaga, tudi infrastruktura, predvsem v
               večjih mestih, praviloma ni zgrajena tako, da bi privilegirala javni potniški promet,
               kolesarje in tudi pešce. Še vedno uporabljamo primitivno matematiko za določanje cen
               motornih goriv, kjer računamo, le koliko zaslužimo s tranzitnim prometom čez naše
               ozemlje, ne upoštevamo pa stroškov, zaradi takšne, mogoče nerazumne spodbujevalne<stage>(?)</stage>
               politike, niti v denarnih enotah, niti v številu življenj, ogrožanja zdravja in tako
               naprej. Pri graditvi prometnega sistema še vedno iščemo rešitve le v smeri povečanja
               in izboljšanje prometne infrastrukture, s čimer prometno neracionalnost in
               neuravnoteženost še povečujemo. V evropski beli knjigi je jasno zapisano, da je eden
               od ključnih ciljev prometne politike regionalno ravnovesje. Pretirana koncentracija
               poselitve prebivalstva in industrije, kar bi olajšalo in pocenilo reševanje
               transportnih problemov, kot je zapisano v točki 2.2.1. nas lahko zapelje v nadaljnje
               zaostajanje in <gap n="..."/> že sedaj manj razvitih regij. To upam, da se bo popravilo v tej
               resoluciji. Prometna politika dejansko mora spodbujati enakopraven regionalni razvoj,
               ne pa obratno. V točki 2.3.2. se precenjuje spet vloga prometne infrastrukture pri
               izboljševanju prometne varnosti. Spodbujanje sonaravnih in trajnostnih vrst prevoza
               kot je javni potniški promet, peš hoja, kolesarjenje, pa se v bistvu ne omenja<gap n="..."/></p>
            </sp>
            <sp xml:id="SDT4-OZP-Javna-001-2006-03-08.sp29">

               <speaker>VODJA SREČKO HVAUC:</speaker>

               <p>Se opravičujem, šesta minuta teče, če bi<gap n="..."/></p>
            </sp>
            <sp xml:id="SDT4-OZP-Javna-001-2006-03-08.sp30">

               <speaker>JOŽE VERN:</speaker>

               <p>Končujem, ja. Hvala. V točki 5. se je pozabilo na pomembno sodelovanje pri izvajanju
               prometne politike z ministrstvom za okolje in prostor. Ministrstvo za delo in
               ministrstvo za šolstvo. Prometna politika mora biti bolj interdisciplinarna kot je
               zastavljena.</p>
               <p>Za konec, pričakujem oziroma menim, da bi bilo dobro prometno politiko sprejeti, da
               se tisti<stage>(?)</stage> nujni popravki, v tem predlogu, čeprav ni idealen vseeno najdemo nekatere
               prepotrebne elemente prometne politike, ki sedaj v praksi niso prisotne. Ne nazadnje
               saj se še vedno pogovarjamo o naši prvi prometni politiki. Začnimo verjeti, da je
               trajnostna usmeritev razvoja prometa nujna, možna in tudi izvedljiva. Prometno
               politiko res nujno potrebujemo. Upam, da če bo sprejeta, da se bo začela tudi
               interdisciplinarno hitro izvajati. Doma imam pripravljen šampanjec.</p>
            </sp>
            <sp xml:id="SDT4-OZP-Javna-001-2006-03-08.sp31">

               <speaker>VODJA SREČKO HVAUC:</speaker>

               <p>Hvala lepa. Naslednji je gospod Robert Vodopivec. Pripravi naj se Robert Sever. Jaz
               bi še enkrat opozoril, da se poskušamo čim bolj držati časa. 28 je prijavljenih
               razpravljavcev in vsaka minuta podaljška prinese kar precej. Izvolite prosim.</p>
            </sp>
            <sp xml:id="SDT4-OZP-Javna-001-2006-03-08.sp32">

               <speaker>DR. ROBERT VODOPIVEC:</speaker>

               <p>Najlepša hvala za besedo. Jaz sem dr. Roberto Vodopivec, trenutno predavam na
               fakulteti za logistiko. Sicer se pa ukvarjam s prometno politiko že 20 let,
               magistriral in doktoriral sem iz tega področja. Prvo študijo, ki smo jo delali za
               prometno politiko sodi še v času bivše Jugoslavije in je bila izjemno debela. Tam
               notri so bili vsi roki napisani, vsi izvedbeni ukrepi na mikronivoju, vse je bilo
               detajlno narejeno, kakšni so bili učinki? Bolj slabi. Zakaj vam to govorim? Zaradi
               tega, ker poslušam skozi zdaj razprave, da je ta stvar presplošna, predrobna, mogoče
               celo, da se niso trudili preveč. Jaz pravim, da se iteracijsko, dejansko ta dokumente
               izboljšuje v tem, da postaja čistejši. Seveda bi potreboval še marsikatera dopolnila.
               Seveda. In tudi bi si jih želeli tako strokovnjaki, kot tisti politiki, ki vodijo v
               tem dokumentu mrhovišče za lastna nasprotovanja. Ni namen tega dokumenta, da si
               skačemo, tako stroka, tisti, ki smo dejanska stroka, ne tisti, ki se  samookličejo za stroko, v lase,
               ampak da dobimo dokument, ki bo prispeval k boljšim razmeram v sektorju prometa. To
               je cilj tega dokumenta.</p>
               <p>Če pogledam tukaj notri in se obrnem na gospoda, nekajmesečnega ministra gospoda
               Pavliho, pravi, da ni poskrbljeno za okolje. Tukaj notri je internalizacija
               transportnih stroškov, kar v nobenem dokumentu do sedaj ni bilo tako jasno
               deklarativno izpostavljeno. Kaj pa je drugo, kot skrb za okolje internalizacija
               eksternih stroškov, gospod Pavliha?</p>
               <p>Naslednja stvar kar je tukaj notri zelo jasno opredeljeno je odnos do Luke.
               Vzpostavitev luške uprave, ki bo skrbela za skladen razvoj tega za Slovenijo zelo
               pomembnega podjetja. Zakaj je to tukaj notri? Zaradi tega, ker so v predhodnih aktih
               bili narejeni koraki, ki so luko pripeljali v situacijo, da dejansko nihče ni vedel
               kdo pije, kdo plača. Tako pri tistih poslovnih, bom rekel, legionarskih pohodih na
               sedmi pomol za katere še danes ne vemo kako so nastali, še danes ni nihče javno na to
               odgovoril, kot kaj drugega. jaz bi tukaj, ker verjetno sem že svoj čas izkoristil,
               izpostavil še eno zadevo, odnos do tranzitnih tokov luškega tranzita. Menim, da bi
               bilo verjetno potrebno tudi dejansko dodelati te zadeve. Dokument izpopolniti. Menim
               tudi, da izpopolnjevanje tega dokumenta ni možno na to, da nekdo reče koalicija
               prevoznikov, šoferjev in ne vem koga, ki si želi dobiti iz proračuna nek denar bo
               sedaj vložila neke amandmaje in zahtevala in prisilila ministra in vlado v situacijo,
               ko si ne bodo mogli pomagati. Na tak način, gospodje, ne bomo dosegli boljše prometne
               politike. Dosegli jo bomo na drugačen način s konstruktivnim sodelovanjem pri
               kreiranju tega dokumenta. Hvala.</p>
            </sp>
            <sp xml:id="SDT4-OZP-Javna-001-2006-03-08.sp33">

               <speaker>VODJA SREČKO HAVUC:</speaker>

               <p>Hvala lepa. Samo trenutek. <gap n="..."/><stage>/Oglašanje iz klopi./</stage></p>
            </sp>
            <sp xml:id="SDT4-OZP-Javna-001-2006-03-08.sp34">

               <speaker>DR. MARKO PAVLIHA:</speaker>

               <p><gap n="..."/><stage>/Ni vključen./</stage> proceduralno prvič, da govorite <gap n="..."/><stage>/Ni vključen./</stage> <gap n="...."/> govorijo v
               skladu <gap n="...."/><stage>/Ni vključen./</stage> če drugje ne velja, to je <gap n="....."/> drugič, da ne provucirajo
               replik <gap n="...."/><stage>/Ni vključen./</stage></p>
            </sp>
            <sp xml:id="SDT4-OZP-Javna-001-2006-03-08.sp35">

               <speaker>VODJA SREČKO HVAUC:</speaker>

               <p>Hvala lepa, kolega Pavliha. Ravno to sem hotel narediti, opozoriti vse bodoče
               razpravljavce, da ne sprožajo direktne polemike zato, ker v bistvu ni možnost replike
               in dejansko samo predstavljamo stališča o prometni politiki.</p>
               <p>Naslednji je gospod Robert Sever, pripravi naj se gospod Emil Milan Pintar.</p>
            </sp>
            <sp xml:id="SDT4-OZP-Javna-001-2006-03-08.sp36">

               <speaker>ROBERT SEVER:</speaker>

               <p>Lep pozdrav, gospod predsedujoči, gospod minister, dame in gospodje! Sem Robert
               Sever, sekretar Združenja za prometne zveze pri Gospodarski zbornici Slovenije. Na
               začetku bi rad povedal, da je združenje za promet in zveze pri gospodarski zbornici
               Slovenije pripravilo kritičen pregled na predlog bivše resolucije o prometni
               politiki, ki jo je pripravila že prejšnja vlada pod vodstvom docenta dr. Sama
               Župančiča. Tudi na ta predlog smo imeli kar precej pripomb in jih imamo, zato bi jih
               v uvodu predstavil na splošno, kot prometno politiko na splošno in potem predvsem na
               področju tovornega cestnega prometa.</p>
               <p>Menja članov Združenja za promet in zveze je, da je, to moram poudariti, da je ta
               prometna politika presplošna. Ne določa rokov oziroma terminov veljavnosti, predvsem
               pa se kot taka ne posveča oziroma ne zavezuje državo s konkretnimi roki začetka
               izvedbe posameznih ukrepov oziroma jasnejše določitve rokov za pripravo izvedbenega
               načrta ukrepov.</p>
               <p>Resolucija mora poleg tega imeti tudi jasnejši pristop do analize problemov in tudi
               predloge rešitev za te probleme. To govorim za vse podsisteme prometa in tudi
               usklajenost z evropsko prometno politiko, ki je bila sprejeta v letu 2001 in velja do
               leta 2010, čas za odločitev. Sicer jo ta prometna politika navaja v uvodu, čeprav je
                   smiselno, da prometna
               politika pripravi specifične in dopolnilne naloge slovenske nacionalne prevozne
               politike, ki so kot del evropske prometne politike jasnejše in pa bolj poudarjene z
               usklajenostjo tudi drugih dokumentov, ki so bili sprejeti v Sloveniji na tem
               področju. Predviden domet resolucije bi moral biti po našem mnenju najmanj do leta
               2030, kot ga tudi opredeljuje <gap n="..."/><stage>/Nerazumljivo./</stage> oziroma DG energy transport trends
               for 2030. Vse kar mora biti resolucija osnova za sprejem posameznih nacionalnih
               razvojnih panog in tudi prometnic, in ne obratno. Predvideti mora v bistvu, da bo
               bela knjiga slej ko prej spremenjena oziroma dopolnjene. Zato je toliko bolj
               pomembno, da specificira specifične naloge, ki jih bo Republika Slovenija izvajala na
               področju prometa. V uvodu je sicer navedeno, da je resolucija dokument, ki postavlja
               izhodišča za sprejetje izvedbene dokumente v katerih bodo določena konkretna merila,
               cilji, predvsem pa pristojnosti odgovornih nosilcev prometne politike. Prav tako bo
               tudi v kasneje sprejetih dokumentih postavljeni konkretni izvajalci aktivnosti ter
               finančna in časovna perspektiva ukrepov, ki ni značilnost za primerljivo evropsko
               politiko, kajti kot vemo, ta postavlja zelo konkretne in merljive cilje in izhodišča
               dokumenta za predvideno finančno in časovno perspektivo. To daje dokumentu
               verodostojnost in tudi konkretne zaveze po posameznih področjih prometa.</p>
               <p>Če grem sedaj na posamezne ukrepe, ki jih ta predlog resolucije na področju
               tovornega prometa opredeljuje, bi rad opozoril, da je v resoluciji posvečeno
               ogromnega prostora železnici, kar je tudi prav. <gap n="..."/><stage>/Nerazumljivo./</stage> nasprotniki tega
               oziroma kot, če govorim iz principa cestnih prevoznikov, smo mnenja, da je potrebno
               tranzitni tovorni promet spraviti v čim večji meri na železnice. Vendar je potrebno
               tukaj ugotoviti kakšno vlogo ima lahko železnica glede na velikost države, ter obseg,
               ter strukturo gospodarstva in <gap n="..."/><stage>/Nerazumljivo./</stage> znotraj Slovenije. Se pravi, te
               študije oziroma ta prezentacija v resoluciji manjka. Pri predlaganih ukrepih je
               potrebno upoštevati, da je intermodalni prevoz blaga znotraj Slovenije zaradi
               majhnosti države neracionalen. Nujno bi bilo potrebno osnovno delitev problematike
               ukrepov na notranji in mednarodni promet, predvsem iz tega stališča, ker mednarodni
               promet ureja evropska prometna politika in dokumenti in zakonodaja, ki jo je sprejela
               Evropa.</p>
               <p>Če grem na stališče teh ukrepov, ki se tičejo prav cestnega transporta bi rad
               opozoril na nekaj najbolj perečih. Kljub visokemu deležu tovornega prometa v
               Sloveniji smo v tem trenutku priča negotovemu finančnemu položaju večine
               avtoprevozniških podjetij, na katere izvajajo predvsem cenovni pritisk vsi naročniki
               prevozov, predvsem pa visoko konkurenčnost z vstopom Slovenije v EU. K temu so
               pripomogli tudi visoki skoki cen goriv, ki so povzročili, da večina avtoprevoznikov
               deluje že na meji rentabilnosti, kar je v bistvu potrebno upoštevati v vseh
               strategijah, ki jih neka prometna politika države piše oziroma predstavlja. Nekatere
               države so ponudile neke rešitve ne tem področju, predvsem pri brodenju v teh visokih
               cen goriv in v sprejetju določenih modelov, ki so pripomogli k blažitvi teh
               problemov, ki jih imajo avtoprevozniška podjetja.</p>
               <p>Na področju socialne zakonodaje smo priča vrsti sprememb, ki neposredno vplivajo
               tudi na zaostrovanju razmer v cestnem prometu, predvsem pred kratkim sprejet zakon o
               delovnem času mobilnih delavcev in uvedbo digitalnih tahografov. Tukaj bo še vedno,
               po našem mnenju, neposredno vplivalo tudi na selitve in pomanjkanje voznikov v
               cestnem prometu, kar smo priča že v tem trenutku, kajti po nekateri oceni predstavlja
               ta manjko 2.000 voznikov. Zato ukrep, ki predvideva izboljšanje izobraževalnega
               sistema na tem področju bi pričakovali, da bi bolj smel in ponudil nekatere rešitve,
               katerim v tem trenutku ne vidimo, predvsem zaradi administrativnih ovir in
               neodločanja mladih za ta poklic.  Poleg tega bi želeli, da bi pri ukrepih za odpravo ozkih
               grl ponudila prometna politika tudi neko vizijo, kako se bo v bistvu poleg
               dokončanega avtocestnega križa in pa popravka delov cest, kjer se ti zastoji
               dogajajo, tudi neko vizijo bodočega elektronskega cestninjenja tovornih vozil, ki pri
               temu se ustavljajo na vsaki cestninski postaji in s tem povzročijo tudi ozka grla.
               Toliko za zaključek in hvala.</p>
            </sp>
            <sp xml:id="SDT4-OZP-Javna-001-2006-03-08.sp37">

               <speaker>VODJA SREČKO HVAUC:</speaker>

               <p>Hvala lepa. Gospod Emil Milan Pintar, pripravi naj se gospod poslanec Janko Veber.
               Razpravljavce obveščamo, da imajo srečo, da smo v tej dvorani, ker če bi bili v
               veliki dvorani bi stroj neusmiljeno izklopil mikrofon.</p>
            </sp>
            <sp xml:id="SDT4-OZP-Javna-001-2006-03-08.sp38">

               <speaker>EMIL MILAN PINTAR:</speaker>

               <p>Lep pozdrav vsem. Rad bi dal samo nekaj splošnih poudarkov z ozirom na to, da je naša
               institucija konkretne pripombe k resoluciji že poslala 15. septembra, pa potem še
               enkrat 21. oktobra lani. Tisto na kar bi rad opozoril je naslednje, mi resolucijo
               razumemo kot poskus te vlade, da pospeši razvoj na področju transporta, da ga bolj
               usmeri, organizira in ga naredi bolj kvalitetnega, s tega zornega kota beremo
               resolucijo, pozdravljamo pripravljenost, da se tu pospeši razvoj in zagotovi
               kvalitetnejši razvoj in iz tega zornega kota resolucijo tudi kritiziramo. Namreč
               nedvomno dejstvo je, da je ravno prometna zakonodaja najbolj svojstvena v primerjavi
               z Evropo in povzroča največ konfliktov, zato mislimo, da bi moral biti prvi cilj
               vsake resolucije v tem trenutku, ki jo dela Slovenija sinhronizacija filozofije
               pravnih norm nadzora in kaznovanja na način kot to dela Evropa. Mi imamo neprestane
               in številne cestne konflikte zaradi tega, ker imamo v Sloveniji neko pravno
               regulativo, ki je tipičen primer samovšečnega butalskega samoreguliranja in ne znamo
               priti iz tega ven z vsemi posledicami. Naša označevanja vozil so drugačna, naša
               tovorna vozila morajo imeti druge table, če nima pravih tabel ga na meji ustaviš, ga
               ne pustiš notri, imaš 4 urne zastoje na mejnem prehodu in tako dalje, zato vztrajamo,
               da je to eden prvih ciljev. Drugo kar bi rad rekel, moram reči, da mi je bila
               današnja prezentacija všeč, precej bolj kot pa tekst resolucije, kar pomeni, da se je
               vendarle že nekaj spremenilo in mogoče bo danes nekaj pripomb šlo, ne samo mojih, v
               prazno, vendar še zmeraj mislimo, da je resolucija v svojem tekstualnem delu ne
               toliko presplošna, kot nedorečena in v tem smislu neuravnotežena, bom potem nazadnje
               dva stavka rekel. Z vidika cestnega prevoza blaga, ki v Sloveniji prepelje preko 80%
               vsega blaga, je pa seveda ta resolucija nezadovoljiva, preprosto ta ne obstoji kot
               problem, nasprotno pa notri nekako obstoji kot problem, zakaj železnica ni bolj, pa
               dajmo več blaga na železnico, poslušajte to ni stvar zdaj dogovora, vsak ima svojo
               oceno,ko bo železnica konkurenčna, pa ne samo po ceni, koliko tolarjev na kilometer
               za tono, ampak tudi z vidika, da je treba blago pripeljati v določenem času,
               zavarovan in, da način kako ga je treba pripraviti za transport ima svojo ceno, potem
               bomo z veseljem dali več blaga na železnice. Mi avtoprevozniki želimo, da gre več
               blaga na železnice, ker zato,ker je ta nekonkurenčna prevažamo en kup blaga, ki sploh
               ne prenese cenovno avtomobilskega transporta, pa ga moramo, ker ga nihče drug ne, od
               katerega nihče nič ne zasluži, ker tipično je transport za železnico, ampak ta je
               neusposobljena, zato rešite najprej kadrovske in druge probleme na železnici, da bo
               ta postala konkurenčen, sodoben
               transportni sistem, ne pa ustvarjati umetne dileme konflikta med cestnim in
               železniškim transportom. Enkrat, ko je bilo že govora o internacionalizaciji
               stroškov, nekako razumemo, da smer transporta diktira ekonomija, to je pa tretja
               pripomba. Rad bi, da vi transport pogledate iz dveh zornih kotov, eden je tisti, ko
               vključevanje slovenske industrije v mednarodne reprodukcijske tokove zahteva čedalje
               več in čedalje hitrejši, preciznejši transport, ni pomoči, <q>"just in time"</q>, to je
               treba spoštovati, kajti sicer bo ta industrija ostala izločena iz evropskih tokov in
               nehajmo jokati, na drugi strani je pa treba videti, da transportni sistemi v
               Sloveniji dajo delo 150.000 ljudem in je treba videti zdaj, ali so podjetja, ki ta
               transport opravljajo imajo svojo bodočnost ali ne, ali bodo jutri po slovenskih
               cestah vozili samo še avstrijski in italijanski tovornjaki, po cestah, ki jih mi
               gradimo in mi plačujemo mnogo bolj kot oni, na katerih smo tudi samo mi kaznovani, a
               ne, gospod Zajec, v lanskem letu? Glejte to so problemi in jaz bi rad, da vi dejansko
               vidite transport v obeh smereh in če grem k koncu bi rekel, tu je tudi nekaj preveč v
               resoluciji poenostavljenih ekoloških zadev, ne morete hkrati postaviti cilja drugi
               tir, pa izboljšanje ekološke situacije, ne gre, ekologija je tu omejitven faktor,
               izboljšanje ekologije je nujna zadeva, vendar ne more biti cilj transporta, doslej še
               nisem videl, da bi rast transporta izboljševala ekološke zadeve, lahko pa rast
               transporta zagotovi več sredstev za ekologijo, to pa je drugo zadeva, potem je treba
               pa tako napisati, ne pa, da bomo hkrati napisali, da je cilj transporta ekologija,
               cilj transporta je transport ljudi in blaga, ni ekologija, ekologija je omejitven
               faktor, ki je prizadet in zato pravim še enkrat, da končam na tej točki, mogoče bi še
               eno stvar moral reči, večino težav, ki jih mi danes pripisujemo cestnemu transportu
               blaga ne izhaja iz narave cestnega transporta, ampak iz njegove napačne organizacije
               in napačne regulacije in to bi moralo iti nekako v miselnost in na koncu bi rekel
               tole, nam se zdi tekst premalo konceptualiziran, tekst ima tudi neko nevarnost, da
               zdajle, ko boste slišali vse pripombe, boste vse pripombe vgrajevali, tekst, ki je
               všeč vsem nima nobenega koncepta več. Že zdaj je tekst tak kot je neuresničljiv, če
               vse pripombe vgradimo vanj bo hvala bogu popolnoma sterilen, koncept bo dokončno
               padel. Hvala lepa.</p>
            </sp>
            <sp xml:id="SDT4-OZP-Javna-001-2006-03-08.sp39">

               <speaker>VODJA SREČKO HVAUC:</speaker>

               <p>Hvala lepa. Kolega Janko Veber, naslednji bo gospod Jurij Kolenc.</p>
            </sp>
            <sp xml:id="SDT4-OZP-Javna-001-2006-03-08.sp40">

               <speaker>JANKO VEBER:</speaker>

               <p>Hvala za besedo in lep pozdrav vsem. Sem Janko Veber, član odbora za promet v
               državnem zboru in naj v uvodu povem, da se v celoti strinjam z uvodno ugotovitvijo
               predloga resolucije o prometni politiki, da bodo odločitve, ki jih sprejemamo danes
               določale pogoje poslovanja gospodarstva in življenja ljudi vsaj za nekaj desetletij,
               zato bi si želel, da bi bila resolucija o prometni politiki izhodišče ali pa vsaj
               neke vrste ključna resolucija za prerazporeditev javnih sredstev na način, da bodo
               pogoji poslovanja gospodarstva in življenje ljudi smiselni in možni na čim večjem
               prostoru. Danes pač ugotavljamo, da vlagamo sredstva v izgradnjo infrastrukture tam
               kjer je prometni tok največji. Opravičljivo je seveda, če govorimo o petem in desetem
               evropskem koridorju s tem, da bi želel opozoriti, da nekako zanemarjamo in odrivamo
               jadransko-jonsko pobudo, sicer pa menim, da bi morali razvijati infrastrukturo tudi v
               nove smeri, ki bodo razbremenile obstoječe in hkrati zagotovile skladnejši regionalni
               razvoj. Z dobro razvejanostjo omrežja se bomo zagotovo izognili preveliki
               koncentraciji prometa in upam si trditi tudi prevelikemu onesnaževanju zaradi tega.
               Podobno lahko ugotovimo, da javna sredstva vlagamo v sanacijo degradiranih območij,
               torej najprej skoncentriramo kapital v nekem okolju, v neki dejavnosti, degradiramo
               okolje in potem vlagamo sredstva za sanacijo tega ukrepa. Opozarjam pa, da nimamo
               predvidenih ukrepov za uvajanje
               okoljskih tehnologij v ohranjena območja, ki so lahko zaradi tega konkurenčna,
               prednost pri gospodarstvu predvsem v primerjavi z gospodarstvom v degradiranih
               območjih, kajti dosegajo lahko učinkovitejše ukrepe zaradi manjšega onesnaževanja in
               s tem tudi zmanjševanja stroškov, ki jih gospodarstvo mora plačevati zato, da lahko
               sanira ukrepe s katerimi onesnažuje okolje. S tem bi zagotovo dosegli učinkovitejši
               regionalni razvoj ob ne preveč obsežni infrastrukturi. Drugi ukrep, ki se mi zdi
               izjemno pomembno v tej resoluciji je uvedba sistema plačevanja uporabe prometne
               infrastrukture, toda menim, da bi v resoluciji morali tudi zelo jasno zapisati, da
               gre za namenska sredstva in, da jih je potrebno namensko uporabiti za izgradnjo in
               posodobitev infrastrukture. Tudi javni potniški promet mora biti resnično zagotovljen
               na čim večjem območju države, ne pa, da se srečujemo z ukinitvijo avtobusnih linij,
               kot tudi železniškega javnega potniškega prometa na območjih kjer pač prevoznikom ne
               prinaša dovolj velikih prihodkov, kajti če govorimo o javnem prometu, potem moramo
               zato zagotavljati tudi ukrepe s katerimi bomo ta javni promet zagotavljali na
               najodročnejših območjih v naši državi. Zato, da bo razvoj in promet resnično potekal
               in bil omogočen na čim širšem območju, pa seveda potrebujemo učinkovito prostorsko
               načrtovanje, to je ravno tako eden od pomembnih ukrepov za razvoj infrastrukture in
               moram opozoriti na problem s katerim se srečujemo,ker smo v Sloveniji opredelili brez
               potrebnih analiz in brez potreb za razvoj gospodarstva in socialnega razvoja, da
               namenimo naturi 2000, 35% površine v Sloveniji, pomeni, da smo 1/3 države zaščitili
               in s tem postavili bistveno zahtevnejše pogoje za gospodarjenje in razvoj s tem
               prostorom. Kako nesprejemljiva in enostranska odločitev je to, želim ponazoriti na
               primeru 3A razvojne osi, ki povezuje ljubljanski avtocestni obroč s kočevsko. Ob
               upoštevanju nature, bi promet lahko potekal v tej smeri, zgolj po zraku ali pa
               izrecno skozi naselja, torej na izjemno zahteven in neučinkovit način za uspešen
               razvoj tega izjemno velikega območja v Republiki Sloveniji in če k temu dodamo
               ukinitev železniškega javnega prometa in zgolj obstoj javnega avtobusnega prometa na
               glavni cesti je neizbežen konflikt, ki je nastal zaradi neživljenjskih enostranskih
               ukrepov in seveda onemogočanje gospodarske rasti in demografsko nazadovanje tega
               območja je vprašanje, ki se ga moramo lotiti tudi v resoluciji o prometni politiki.
               Nato moramo v tej resoluciji predvideti ukrepe, ki bodo omogočali enakomeren razvoj
               tudi izven avtocestnega križa in jih opredeliti kot javni interes, kajti le na ta
               način je mogoče posegati tudi na območje nature 2000, v kolikor ne izrazimo javnega
               interesa je to nemogoče tako da, si želim, da bi resnično lahko govorili, da se danes
               odločamo o dolgoročnih odločitvah s katerimi bomo omogočali pogoje za razvoj
               gospodarstva in življenja ljudi in ohranjanja narave na čim bolj enakomeren način in
               na čim širšem teritoriju celotne države tako da, bomo vsi skupaj enakomerno delili
               breme razvoja in obstoja narave. Hvala.</p>
            </sp>
            <sp xml:id="SDT4-OZP-Javna-001-2006-03-08.sp41">

               <speaker>VODJA SREČKO HVAUC:</speaker>

               <p>Hvala gospodu Vebru. Jurij Kolenc, fakulteta za pomorstvo in promet. Pripravi se naj
               Lilijana Resinovič.</p>
            </sp>
            <sp xml:id="SDT4-OZP-Javna-001-2006-03-08.sp42">

               <speaker>JURIJ KOLENC:</speaker>

               <p>Spoštovani udeleženci današnjega posvetovanja, jaz sem dekan fakultete za pomorstvo
               in promet, profesor Jurij Kolenc, dr. prometnih znanosti.  Želim z današnjim razlaganjem dati neki skromni
               doprinos morda izboljšavi nekaterih elementov resolucijo. Najprej par konstatacij.</p>
               <p>Kadar se je z znanstveno strokovnega stališča razmišlja o tej problematiki, potem mi
               gledamo tako. Imamo eden sistem, ki se kliče prometni sistem in ugotavljamo, da
               učinkovito funkcioniranje prometnega sistema in vseh njegovih podsistemov predstavlja
               gonilno moč gospodarskega in družbenega razvoja ter da pol vratno omogoča nadaljnji
               tehnični, tehnološki in civilizacijski napredek. Prav tako ugotavljamo, da čeprav to
               ni najvažnejši sistem ene države moramo se zavedati od kvalitete njegovega
               funkcioniranja so odvisni vsi ostali sistemi države. Ne more funkcionirati niti
               vojska, niti policija, niti zdravstvo, niti gospodarstvo brez funkcioniranje
               prometnega sistema. Alora. Če je to tako, potem si postavimo vprašanje, lahko si
               zastavim vprašanje, zakaj je sedaj potrebna prometna politika. Očitno je potrebna
               prometna politika, če nekaj ni v redu. Moramo ugotoviti ali ta sistem funkcionira ali
               ne funkcionira v redu, strokovno znanstveno lahko razmišljamo. Mi ugotavljamo, da ne
               funkcionira optimalno ali pa ne dovolj optimalno, dokazila za to imamo nešteto, jaz
               sem jih tu suplemiral, material ga bo priložil, 20 strani ima pa ne bi hotel tukaj
               brati. Če smo ugotovili, da ne optimalno funkcionira ali ne dovolj optimalno
               funkcionira ta naš sistem od tega je odvisno funkcioniranje cele države bi rekli,
               učinkovitost funkcioniranja cele države, potem ni težko postaviti cilj, globalni,
               generalni cilj. Jaz bi rekel, jaz se celo <gap n=".."/><stage>/Nerazumljivo./</stage><gap n=".."/> morda preveliko pravico
               reči, da je dosti eden generalni cilj, <gap n=".."/><stage>/Nerazumljivo./</stage><gap n=".."/> ciljev. Kaj bi bil cilj?
               Zagotavljanje optimalnega funkcioniranja prometnega sistema Republike Slovenije in iz
               tega potem izvleči, kaj bi omogočilo zagotavljanje tega cilja, generalnega cilja.
               Samo par njih, danes smo dosti tega že slišali in tudi v resolucijah obstajajo samo
               morda malo sistematizacije je potrebno. Zagotavljanje optimalne mobilnosti
               prebivalcev, zagotavljanje optimalnih potreb gospodarstva tako, da vsako blago lahko
               pride v zahtevani kvantiteti, kvaliteti in v času zahtevano lokacijo po konkurenčni
               ceni, to je zelo močan cilj, ki je treba omogočati, da bom on funkcioniral, če ne smo
               nekonkurenčni v Evropi, polno smo že konkretnih elementov v tem smislu slišali.
               Zagotavljanje potreb državne uprave z učinkovitimi prometnimi storitvami za
               opravljanje svojih funkcij, če ne država te funkcije ne more opravljati.
               Zagotavljanje sprejemljivega nivoja varnosti v prometu vidimo, da to
               <gap n=".."/><stage>/Nerazumljivo./</stage><gap n=".."/> in naravno zagotavlja učinkovite okoljevarstvenih zaščit in
               <gap n="..."/><stage>/Nerazumljivo./</stage><gap n=".."/> razvoja, čeprav sem v nekateri diskusiji slišal, da to ni naš
               problem. Je zelo veliki problem. Nimamo časa, da se predstavljamo in da pokažemo, jaz
               verjamem, da vsi tukaj smo, vemo koliko od prometa se onesnaži okolje in naravno
               nenazadnje zagotavljanje ustreznih človeških virov in raziskovanje optimalnih
               rešitev. V tem področju očitno nismo dosti zarisali v te cilje. In, sedaj se mi
               postavlja vprašanje, kakšni naj bi bili ukrepi te prometne politike? Jaz lahko rečem,
               da sem bral in eden in drugi predlog te prometne politike predloge, da bi človek
               rekel, da se ti ukrepi najdejo. Kaj stroka in znanost zahteva? Vsi ti cilji, za
               zagotavljanje vseh ciljev so potrebni določeni ukrepi, ki imajo neke svoje trende,
               neke svoje linije, ki gredo navzgor ali pa gredo navzdol in se postavi sedaj samo
               vprašanje kaj jaz prometno politiko želim. Nekje želim popraviti ta trend v plusu,
               nekje v minusu in naj se to vidi in to naj bo potem element osnova, da se
               operacionalizira na nižjih nivojih. Obstajajo strokovno znanstveni odgovori, kazalci,
               komparativni kazalci, tistega ki bo interesiralo bo lahko v tem materialu našel, ki
               za posamezne prometne panoge odgovarja točno odgovarja, kje bi bilo potrebno kaj
               napraviti, da bi se zagotovil optimum,  da bi se zagotovilo, da smo konkurenčni z ceno z vsem ostalim
               in v skladu z zahtevami zaščite.</p>
               <p>Da končam, glede na to, da bom to gradivo priložil. Jaz se nimam kaj izjasnjevati
               sedaj ali podpiram ali ne podpiram resolucijo. Smatram, da obstaja dosti gradiva in
               skozi diskusije danes, ki so že se pojavile, da se to gradivo obstoječe resolucije
               bolj, da tako rečem, sistematizira, konkretizira naravno ne do detajlov, ali naj se
               gre ugotoviti problem, cilji, itd., pride do končnih odgovorov. Hvala lepa.</p>
            </sp>
            <sp xml:id="SDT4-OZP-Javna-001-2006-03-08.sp43">

               <speaker>PREDSEDNIK FRANC KANGLER:</speaker>

               <p>Lilijana Resinovič, prijavi se naj Marjan Simončič.</p>
            </sp>
            <sp xml:id="SDT4-OZP-Javna-001-2006-03-08.sp44">

               <speaker>LILIJANA RESINOVIČ:</speaker>

               <p>Hvala za besedo. Lep pozdrav vsem. Sem Lilijana Resinovič in zastopam regionalno
               razvojno agencijo ljubljanske urbane regije, ki je v skladu z zakonom o spodbujanju
               <gap n="..."/><stage>/Nerazumljivo./</stage><gap n=".."/> regionalnega razvoja, skrbi za spodbujanje razvoja v ljubljanski
               urbani regiji.</p>
               <p>Spoštovani gospe in gospodje. V zadnjih desetletjih je delež vlaganja v razvoj
               cestne infrastrukture povezal slovenske regije hkrati pa je zanemarjanje pri vlaganju
               druge oblike prevozov povzročilo plast negativnih posledic, ki jih nova prometna
               politika ne bo odpravila. Poseben avto je tako postal edino konkurenčni način prevoza
               in njihovo število se je v zadnjem obdobju skoraj podvojilo, kar povzroča škodo
               okolju predvsem pa mestnim središčem, v katerih infrastruktura in urbanistična osnova
               nista sposobni sprejeti takšnega števila vozil. Vzporednost večanje števila osebnih
               vozil se je zmanjševala tudi vloga in konkurenčnost javnega potniškega prevoza, ki je
               danes pri veljavi z ostalo Evropo eden najdražjih hkrati pa uporabniku ponuja
               najmanj, saj so dolga leta zanemarjanja pustila velike posledice. Danes so tako
               potrebna polnoletnost za pridobitev vozniškega dovoljenja in ekonomska šibkost
               določenega sloja prebivalcev osnovna motiva z uporabo javnih prevoznih sredstev, saj
               je preprosti izračun cen javnih prevoz in njihove počasnosti odločno govorita v prid
               uporabe osebnih vozil.</p>
               <p>Če povzamemo predlog nove prometne politike ugotovimo, da bodo osnovne naloge na
               področju prometa v naslednjem obdobju mehki ukrepi za izboljšanje javnega potniškega
               prometa nadaljevanje večjih investicij pri gradnji cestnega omrežja, prepustitev
               železniškega prometa trgu in tu se sprašujemo, ali to pomeni korak nazaj v javnem
               potniškem prometu, dosledno zaračunavanje uporabe prometne infrastrukture. Predlagani
               ukrepi zagotovo ne bodo pripomogli k izboljšanju stanja prometa v Republiki
               Sloveniji, uresničitev zastavljanjih ciljev, dvig kvalitete bivanja in mobilnosti
               prebivalstva ter izpolnitve mednarodnih obveznosti na področju varovanja okolja
               Republike Slovenije.</p>
               <p>Zaradi nizkih vlaganj, da sistem javnega prevoza potnikov, ki potniku ne bom mogel
               ponuditi resne alternative osebnemu avtu se bo nadaljeval trend uporabe lokalnih
               cestnih povezav in še naprej obremenjeval lokalna in mestna središča. Avtocestno
               omrežje pa bo ostalo v domeni tranzitnih tovornih prevozov, ki za cesto plačujejo
               relativno malo in niso simulirani za uporabo železniškega omrežja. Nesorazmerja med
               možnosti glavnih državnih cestnih povezav z možnostmi cestnega omrežja mestnih
               središč bo tako nadaljevalo neskladje, zaradi katerih je dan danes pogosto težje in
               bolj časovno zamotno priti v določeno mestno središče kot pa, da stotine kilometrov
               oddaljene kraje. Tega nesorazmerja ne moremo odpraviti niti dodatna vlaganja v mestna
               cestna omrežja saj še vedno ostane problem mirujočega prometa in edina prava
               alternativa v tej zagati so večja vlaganja v razvoj javnega potniškega prometa,
               mestnih središč s kvalitetnimi povezami med regijami. S predstavljeno prometno
               politiko nekaj narobe se pokaže že v sami analizi, ki med priložnostmi popolnoma
               ignorirala možnost, ki jih javni potniški promet lahko ponudi pri konkurenčnosti mest
               in pri zmanjševanju vplivov v okolje, pri nevarnostih pa spregledala nižje kvalitetna
               bivanja, zaradi prenatrpanosti po naslednjih negativne vlive na okolje in dodatnega
               večanja števila osebnih vozil. Nesprejemljiva je tudi trditev, da je v današnjem
               stanju težko zagotoviti učinkoviti sistem javnega prevoza, saj bi lahko imeli
               najboljši sistem javnega prevoza v Evropi, če bi vsaj polovico denarja, ki ga danes
               namenjamo za ceste namenili izgradnji infrastrukture javnega potniškega
                  prometa. Stališče
               regionalne razvojne agencije ljubljanske urbane regije glede priprave nove prometne
               politike je, da je treba nameniti več infrastrukturnih vlaganj v razvoj in delovanje
               javnega potniškega prometa s poudarkom na trajnostno sprejemljivejših prevozih in
               manj v razvoj cestne infrastrukture. Ta stališča podpirajo tudi župani 25 občin
               ljubljanske urbane regije, ki so danes tudi s pismom povabili ministra za promet na
               skupni sestanek, z namenom uskladitve stališč pri oblikovanju prometne politike v
               prihodnjem obdobju, z namenom umestitve ukrepov in projektov dostopnosti, zapisanih v
               regionalnem razvojnem programu ljubljanske urbane regije za obdobje 2007-2013 v
               državni razvojni program za obdobje 2007-2013 in za pričetek njihove realizacije.
               Hvala.</p>
            </sp>
            <sp xml:id="SDT4-OZP-Javna-001-2006-03-08.sp45">

               <speaker>PREDSEDNIK FRANC KANGLER:</speaker>

               <p>Hvala. <stage>(Štiri minute in štiri sekunde.)</stage> Gospod Marjan Simončič, pripravi se naj
               gospod Korelič.</p>
            </sp>
            <sp xml:id="SDT4-OZP-Javna-001-2006-03-08.sp46">

               <speaker>MARJAN SIMONČIČ:</speaker>

               <p><stage>(Marjan Simončič, inštitut za ekonomska raziskovanja iz Ljubljane.)</stage> Podana mnenja so
               moja in ne nujno mnenja inštituta, na katerem sem zaposlen.</p>
               <p>Resolucijo o prometni politiki se smatra za prometno ustavo Republike Slovenije. To,
               da je še nimamo, seveda ne pomeni, da prometne politike nismo imeli. Imeli smo jo,
               vendar pa je bila odraz političnih kupčkanj, izsiljevanj različnih sindikatov,
               lobijev, všečna EU, ni se ozirala na stroške, relevantne podatke in tako naprej. Tako
               da bi dal najprej kritiko temu zboru, mislim, da je katastrofa, da v 15 letih ni bil
               sposoben sprejeti nekega takega dokumenta, ki bi res predstavljal nek okvir. Nimamo
               niti master plana razvoja transportnega sistema. V letih 1993 in 1994 nam je Phare
               financiral pripravo takega dokumenta, vendar pa prilike nismo izkoristili. Na
               ministrovo zahtevo je bil iz vsebine projekta izločen del, ki je pokrival ekonomsko
               vrednotenje. Tako je nastal torzo, ki ni izpolnil zastavljenega cilja. Smatram, da je
               neodgovorno sklepati o investicijskih načrtih, se pravi, o železnici, tretji razvojni
               osi, v višini 10 milijard evrov in več, brez teh dveh temeljnih dokumentov. Naša
               vlaganja predvsem v avtocestno infrastrukturo so velika in precej presegajo vlaganja
               v starih članicah EU v daljšem obdobju kot delež v bruto domačem proizvodu. Pri nas
               je okrog 2%, s predvidenimi vlaganji v železnico se bo to še povečalo. V starih
               članicah je delež od 0,5% do 1%, TNT je predlagal 1% BDP. Tudi ni jasno, po kakšni
               metodologiji naj bi se z narodnogospodarskega vidika ocenjevale naložbe v našo
               transportno infrastrukturo. Le nekateri odseki naj bi bili ekonomsko upravičeni. To
               pomeni, da z vloženim kapitalom ravnamo negospodarno in da so podani napačni signali
               ekonomskim subjektom. Transport izpade cenejši, kot dejansko je glede na vlaganja.</p>
               <p>V predlogu konceptov ekonomskih in socialnih reform za povečanje konkurenčnosti
               slovenskega gospodarstva je na strani 31 zapisano: <q>"Prodati ceste investitorju, ki bi
               v dveh letih zgradil vse potrebne avtoceste."</q> <stage>(Konec citata.)</stage> Kdo je določil vse
               potrebne avtoceste? Ali naj bi ceste prodali ali samo dali v najem? Ali bomo s tem
               poplačali dolg države iz tega naslova? Zdaj ne vem, ali se ministrstvo za promet
               sploh strinja s to usmeritvijo, ampak to je v tem dokumentu.</p>
               <p>Zelo slabo je stanje na področju statističnih podatkov, ki opisujejo stanje
               transportnega sistema. V uradni <q>"model split"</q> v tovornem prometu je za leto 2002 60%
               železniški, 40% cestni. Po mojih izračunih, in tudi gospod Pintar je prej rekel, se
               strinjam z njim, bi v bistvu moralo biti 80% cestni, 20% železniški. Ampak v
               Eurostatovih statističnih podatkih imate pa 60-40, in s tem se kakor hvalimo.
               Tovrstni podatki, ne samo v <q>"model splitu"</q>, so še drugi, so osnova za načrtovanje
               različnih ukrepov prometne politike in morajo biti primerne kvalitete. Temu sedaj pri
               nas ni tako. Iz podatkov popisa prebivalcev lahko ugotovimo, da je v letu 1991 44%
               ljudi za pot na delo uporabljalo osebni avtomobil, v letu 2002 pa kar 74%. Ta
               sprememba gotovo ni za pohvalo, je pa rezultat dejanske prometne politike, kot smo jo
               imeli v tem obdobju. Obstoječi predlog prometne politike je prinesel novo usmeritev,
               ustvarjanje čim večjega bruto domačega proizvoda in zaposlenosti v sektorju
               transporta. Izhaja se iz predvidenih naložb v transportno infrastrukturo, ki se jo
               poskuša izkoristiti  čim
               bolje. Običajen pristop je obrnjen, izhaja se iz ocene povpraševanja po transportnih
               storitvah in se nato ponudbo prireja povpraševanju. Sedaj je obseg prometa na
               obstoječih avtocestah bistveno prenizek za njihovo rentabilnost, ideje pa so, da je
               treba tovorni promet preusmeriti na železnico, ki jo je treba posodobiti. Se pravi,
               bodo avtoceste še bolj nerentabilne.</p>
               <p>Naj sklenem. Po mojem mnenju se pri pripravi prometne politike in predvsem pri
               odločanju o naložbah v transportno infrastrukturo obnašamo neodgovorno. Gre za velika
               sredstva in za dolgoročne odločitve, toda te se sprejemajo brez resnih strokovnih
               podlag in opredelitev. Država se na ta način tudi močno zadolžuje. Tu se razsipa z
               denarjem, po mojem, drugje pa naj bi stiskali pas, recimo, kaj vem, saj vsi poznamo
               predloge Damjanove komisije. To bi rekel, kar se tiče prometne politike. Če vzamete
               prometno politiko Evropske unije, je popolnoma operativna, tudi ta <q>"time side"</q> do
               leta 2010. Iz te politike je možno kvantificiranih ukrepov dobiti med 200 in 300, to
               so delali. Te ukrepe je mogoče, če imamo resne modele in študije, testirati na to,
               ali so trajnostno naravnani ali ne. Pri nas operiramo s pojmi, kot so trajnostni
               razvoj, pareto optimum, ne vem kaj še, bolj ali manj optimalno, to sem zdaj prvič od
               strokovnjaka slišal, nekaj je zame optimalno ali pa ni. Torej, te zadeve - ravnajmo
               se tudi tukaj po Evropi. Se pravi, do leta 2010 so oni popolnoma kvantificirali, mi
               pa nič. Tako da se mi zdi, da se bo to 15-letno obdobje kaotične politike najbrž še
               nadaljevalo, kot zgleda.</p>
            </sp>
            <sp xml:id="SDT4-OZP-Javna-001-2006-03-08.sp47">

               <speaker>PREDSEDNIK FRANC KANGLER:</speaker>

               <p>Hvala. Gospod Bruno Korelič. Pripravi naj se poslanec Srečko Hvauc.</p>
            </sp>
            <sp xml:id="SDT4-OZP-Javna-001-2006-03-08.sp48">

               <speaker>BRUNO KORELIČ:</speaker>

               <p>Hvala, predsednik. Dame in gospodje, lep pozdrav tudi s primorskega konca! Jaz sem
               bil pred dobrimi 25, 27 leti, niti ne vem več kdaj, soavtor prve resolucije o
               prometni politiki v tedanji Socialistični republiki Sloveniji, ki je še do danes ni
               nadomestila nobena druga v parlamentu sprejeta. Zato se strinjam z vsemi tistimi, ki
               so danes govorili, da je čas, da pridemo do neke nove posodobljene resolucije, ki bo
               vodilo za naše ravnanje, zlasti pa za naš nadaljnji razvoj. Ker sem ne dolgo tega bil
               še aktiven v pristanišču Koper, moram reči, da prav pomanjkanje nekega takega
               dokumenta, ki bi imel ambicijo konkretizirati ali pa pokazati tudi smernice razvoja,
               je razvoj v koprskem pristanišču v zadnjih letih zaostal. Ni bil problem nikoli
               materialnih naložb, denarja, problem je bil seveda v tem, da ni bilo političnih
               odločitev, ne v pogledu tretjega pomola, ne v pogledu drugega tira in še drugih
               pomembnih infrastrukturnih investicij. Skratka, zato mislim, da je pri načrtovanju
               pristaniške in tudi sicer infrastrukture zelo pomembno tudi, kako in na kakšen način
               ter v kakšen dokument to zapišemo. Jaz bi bil zelo srečen, če bi ta dokument bil
               dopolnjen tudi z nekaterimi konkretnimi velikimi infrastrukturnimi odločitvami v
               Sloveniji. Ne vem, če je to možno in na kakšen način. Tam na samem začetku se sicer
               vlada obvezuje, da bo v relativno kratkem času sprejela konkretne ukrepe, z nosilci,
               z merili, ampak za nas, ki smo opazovalci, bi nam bilo dosti lažje,  če bi ta dokument bil že danes prisoten in
               bi iz njega lahko razbrali, kako se bodo stvari dogajale.</p>
               <p>Želel bi apelirati na snovalce tega dokumenta na temo spremembe organiziranosti
               pristaniškega sistema. Gospodje, tistega, kar je dobro in kar daje rezultate, se
               ponavadi ne spreminja. Zlasti ne, da se s temi spremembami obremenjuje javna bilanca
               oziroma javna sredstva. Pristanišče se je gradilo v zadnjih 30 letih, 25 letih
               pravzaprav iz komercialnih sredstev podjetja in kreditov bank, brez niti enega
               tolarja javnih sredstev. Sedaj seveda snujemo drugačne poglede, ko govorimo o
               organiziranosti. Bojim se, da se nam lahko zgodi, po vzoru naših sosedov, pa naj
               govorimo o Reki ali Trstu, da nas bo ta projekt veliko stal in ne bo tako učinkovit,
               kot je današnji. Torej, moja želja bi bila, da se, preden se o tem napiše in
               opredeli, še enkrat pogleda, kaj je dobro in kaj je slabo ter kaj bo v končni fazi za
               proračun cenejše in za razvoj boljše. Hvala lepa.</p>
            </sp>
            <sp xml:id="SDT4-OZP-Javna-001-2006-03-08.sp49">

               <speaker>PREDSEDNIK FRANC KANGLER:</speaker>

               <p>Hvala. Gospod Srečko Hvauc. Pripravi naj se dr. Patrik Vlačič.</p>
            </sp>
            <sp xml:id="SDT4-OZP-Javna-001-2006-03-08.sp50">

               <speaker>SREČKO HVAUC:</speaker>

               <p>Hvala lepa, gospod predsednik. Lep pozdrav vsem skupaj! Moram reči, da danes z
               veseljem sodelujem v tej razpravi iz dveh razlogov. Prvič zato, ker smo prvič v
               samostojni Sloveniji prišli z nekim dokumentom, kot je prometna politika, v državni
               zbor. In drugič, ker se je očitno odbor za promet odločil pravilno in sklical to
               javno razpravo, ki kaže na to, da je ta politika pomemben dokument in da obstajajo
               okrog tega tudi različna stališča.</p>
               <p>Dejstvo je, da je bilo v zadnjih letih oziroma v samostojni Sloveniji nismo nikdar
               imeli neke izdelane prometne politike, in to je pripeljalo tudi do tega, da so se
               posamezni prometni sistemi razvijali po nekih svojih zakonitostih, po svojih poteh,
               da je prišlo do neskladnega razvoja infrastrukture. Pa bom to navedbo podprl mogoče z
               nekaj primeri. Najprej, dajali smo prevelik poudarek avtocestam. S tem ko smo
               govorili, da bomo na ta način povezali Slovenijo, smo jo dejansko še bolj
               centralizirali. Po drugi strani smo pa zanemarjali na primer državne ceste. Gospod
               Korelič je že pred mano omenil problem razvoja luke Koper. Po nacionalnem programu
               razvoja železniške infrastrukture bi se gradnja morala začeti leta 1998 in končati
               leta 2000. Zdaj smo v letu 2006, pa še nismo zasadili lopate.</p>
               <p>Naslednje, kar je bilo zelo ali pa še vedno je na nek način neurejeno, je javni
               potniški promet. Država je subvencionirala ali pa podpirala, recimo, nekatere
               vzporedne linije, na eni strani cestni prevoz, na drugi strani železniškega, niso
               bili usklajeni vozni redi, da ne govorim še o kakšnih enotnih vozovnicah in podobno.
               In vse to je šlo iz davkoplačevalskega denarja.</p>
               <p>Naslednje, kar je bilo, cestnine. Imamo nek čuden sistem cestnin, ki sploh ni
               sistem. Odprt, zaprt, eni se vozijo zastonj, eni plačujemo, tako to je. Drugo, kar
               je, cestnine se še zdaleč ne plačujejo po tem, kolikor stroškov pač  kdo povzroči. Tudi s tega vidika je sistem
               cestnin povsem nepravičen, nepošten, in tudi to bo treba urediti.</p>
               <p>Da ne govorim o tem, da smo vstopili v Evropsko unijo nepripravljeni, kar se tiče
               prometa. Tak primer je avtocesta oziroma cesta - avtocesta še bo - proti Madžarski.
               Tam se je promet povečal za 100 in več odstotkov, ampak tega mi nismo nikjer
               predvideli. In na tem poteku pa še kje drugje v Sloveniji so dejansko nemogoče
               razmere.</p>
               <p>Vse to, kar sem naštel, bolj ali manj dobro rešuje ta prometna politika. Ne strinjam
               se s tistimi, ki hočejo, da bi prometna politika bila podrobna, precizna, z vsemi
               podatki, roki in tako naprej. Živimo v zelo dinamičnem svetu in marsikaj se spreminja
               in prepričan sem, da ne bomo vsakega pol leta spreminjali prometne politike. Prometna
               politika mora biti dovolj široka, zato da lahko z nekimi izvedbenimi akti dejansko
               spremljamo življenje. Tisti, ki zagovarjajo tako podrobno prometno politiko, so
               mogoče v skupini tistih, ki so zadnjih 15 let pripravljali prometno politiko, pa jim
               ni uspelo zadeve nikoli pripeljati do odločanja v državnem zboru. Tudi zaradi tega,
               ker pri vseh podrobnostih se potem zadeva tako zakomplicira, da enostavno več ne gre
               naprej. In zaradi tega mislim, da je ta čisto dovolj primerno natančna in kot taka
               prometna politika dovolj dobra podlaga in okvir za to, da bomo lahko na tem področju
               tudi dejansko premaknili zadevo naprej. To je jasen signal, da v Sloveniji postaja
               področje prometa bolj pomembno, kot je bilo prej, pa ne samo zaradi nekega papirja,
               ki se mu reče resolucija o prometni politiki, mislim, da se tudi neki čisto konkretni
               ukrepi izvajajo; recimo, na področju avtocest se je znatno pospešil ta program. Če
               pogledamo samo Prekmurje, se je kar za nekaj let približala izgradnja. Res je, da smo
               za to sprejeli poroštveni zakon, ampak če hočemo graditi avtoceste za več generacij,
               pač potrebujemo denar. In podoben pristop pričakujem tudi na področju železnic, pa še
               mogoče kje, tudi tam se pripravlja poroštveni zakon. In ker je bilo v zadnjem času
               toliko govora tudi o tem drugem tiru, mi nikakor nismo proti temu, da se drugi tir
               zgradi. Drugi tir je nujno potreben, ne samo za luko Koper, ampak tudi za slovenske
               železnice in celotno slovensko gospodarstvo, pa tudi cel predel Evrope je tukaj. V
               resoluciji o nacionalnem programu razvoja železniške infrastrukture je ta drugi tir
               zanesljivo vključen in bo kot ena prioritetnih ali pa najbolj pomembnih nalog v
               prihodnje na področju železniške infrastrukture.</p>
               <p>Če lahko še sekundo, predsednik. Slišali smo pripombe, pa tudi v nekaterih pisnih
               gradivih nekateri mislijo ali pa zatrjujejo, da ta resolucija daje prevelik pomen
               železnici. Jaz bi tu drugače postavil - daje velik pomen železnici, ampak zato, ker
               ga železnica v preteklem obdobju ni imela, in zato, ker so tudi evropske usmeritve
               take, in zato, ker so tudi dejanske potrebe take. Tisti, ki se več vozimo po
               avtocestah, bomo vedeli, da se je tovorni promet strahovito povečal, da se je
               pretočnost, kar se tiče osebnega prometa, zelo znižala, in da nam tovornjaki, ki več
               tisočkrat bolj obremenjujejo in uničujejo ceste, dejansko te naše ceste, ki jih še
               nismo niti zgradili do konca, tudi zelo uničujejo. Če pa sem že pri železnici, pa bi
               mogoče imel še eno pripombo. In sicer, mislim, da bi bilo umestno, da bi v tej
               prometni politiki na nek način vgradili tudi to,  kar je bilo v koalicijski pogodbi dogovorjeno in sicer gre za
               ureditev odnosov med upravljavcem in pooblaščenim upravljavcem železniške
               infrastrukture, pa mogoče me zanima na kak način bomo zagotovili popolno
               organizacijsko in neodvisnost subjektov v železniškem prometu. To je čist malenkost,
               drugače sicer moje splošno mnenje je, da je potrebno iti s postopkom sprejema te
               prometne politike naprej, zato da jih mi čim prej sprejmemo in da stečejo tudi ostali
               postopki za pripravo teh vseh ostalih strateških programov ali nacionalnih programov.
               Hvala lepa.</p>
            </sp>
            <sp xml:id="SDT4-OZP-Javna-001-2006-03-08.sp51">

               <speaker>VODJA SREČKO HVAUC:</speaker>

               <p>Hvala. Doktor Patrik Vlačič. Pripravi se naj Edvard Roškar.</p>
            </sp>
            <sp xml:id="SDT4-OZP-Javna-001-2006-03-08.sp52">

               <speaker>DR. PATRIK VLAČIČ:</speaker>

               <p>Hvala predsednik. Jaz sem doktor Patrik Vlačič, predstavljal bom mnenje strokovnega
               sveta za promet in pomorstvo Socialnim demokratom. Ministra, še dobro da niste
               ministrice, upam da ne boste zamerili kritičnih misli, ker je, če bi bil 8. marec, bi
               vam jih težko izrekel, če bi bila ministrica. Lep pozdrav vsem damam! Poglejte, vaša
               samokritika na začetku mi je bila kar luštna stvar, ste rekli, da je, da menijo
               nekateri da je preveč splošna prometna politika, da ni razvidnih strategij in
               ukrepov, da ni finančnih in kadrovskih resursov, da ni spremljanja učinkov in
               poročanje o rezultatih in podobno. Mogoče se edino nekoliko šepali odgovori. Sicer je
               zelo, zelo pohvalno, da se je tako prejšnji minister, vlada in državni zbor v
               prejšnjem sklicu kot tudi sedanji zavedajo pomena prometne politike. To nas zelo
               veseli pri Socialnih demokratih. Vendar ne prejšnja in tudi ne sedanja prometna
               politika ne izpolnjuje pogojev optimalnega strateškega dokumenta za področje prometa.
               Vseeno je prejšnja v večji meri upoštevala evropsko prometno politiko, imela je
               boljšo metodologijo, dinamiko izvajanja, sonaravni oziroma trajnostni razvoj in druge
               stvari. Po naši oceni mora prometna politika izhajati iz gospodarske politike oziroma
               je njen del in gospodarska politika bi morala dati prometni politiki svoje smernice.
               Tudi evropske prometne politike po naši oceni ni upoštevalo v zadostni meri, zato
               seveda zlasti seveda ob tem smislu tudi, da evropska prometa politika že doživlja
               številne spremembe, ki so ta trenutek v teku. Žal mi je sicer, da se bom ponavljal za
               drugimi, vendar tudi to morda kaže na utemeljenost pripomb. Namreč, predlagana
               prometna politika je preohlapna, po naši oceni premalo ambiciozna in seveda nima
               zapisane dinamike izvajanja aktivnosti. Sprejeti prometno politiko bi moralo pomeniti
               tudi usmerjati sredstva v bodočih proračunih Republike Slovenije. Pri tem se seveda
               pojavlja vprašanje koliko si bo lahko prometni resor izboril sredstev, koliko bo
               sploh tega financiranja potreb v prometu v bodoče, glede na to da, se je naša država
               pred kratkim odločila za razmeroma visok vložek v cestno infrastrukturo v
               prihodnosti, do leta 2050. Ni mogoče tudi iti mimo tega, da je vladajoča koalicija
               predlagala gospodarske in socialne reforme za povečanje blaginje v Sloveniji in v
               zadnjem času partnerstvo za razvoj. Mogoče bi bilo smiselno počakati, da bi se ti dve
               pobudi prenesli v dejansko izvajanje oziroma da bi dobili konkretno in končno obliko,
               se je seveda prometna politika ne more nastati neodvisno od teh dve procesov. Sicer
               nekaj je omenjeno v prometni politiki, vendar ne v zadostni meri. Predlagamo, da se
               pri pripravi prometne politike naredi korak nazaj. Težko se je znebiti vtisa, da pri
               tem projektu ne gre za boj dveh ministrov, s tem, da je bivši minister povedal, da
               predlaga, da se naredi nov projekt, da ne stoji več za svojim otrokom, ker seveda ve
               da je to iz enega drugega torej političnega obdobja. Jaz bi dodal še to, da če je
               prometna politika res ustava, potem bi jo morali sprejeti s širokim v tem smislu, ker
               gre za prometno politiko strokovnim konsenzom, kar očitno ta ne bo. Priprave prometne
               politike oziroma priprava prometne politike ne bo nestrankarski projekt, ki bo
               predstavljal nek konstruktivni prispevek k gospodarski politiki naše države. In po
               naši oceni si je za tako pomemben dokument treba vzeti več časa, ne mudi se nikamor,
               strokovne podlage naj pripravijo skupina strokovnjakov, ki bo sestavljena iz razno
               raznih vetrov, ne glede na strankarsko provenienco. Pripraviti je treba analize in
               izračune,  ne bom povedal
               konkretno, ker seveda ni časa za kaj imam v mislih, lahko z veseljem delim to kasnje
               s komerkoli, ki bi dali odgovore, kaj bo z našo prometno politiko smiselno in na ta
               način pripraviti celovit dokument.</p>
            </sp>
            <sp xml:id="SDT4-OZP-Javna-001-2006-03-08.sp53">

               <speaker>VODJA SREČKO HVAUC:</speaker>

               <p>Hvala. Štiri minute. Edvard Roškar, pripravi se Peter Marn.</p>
            </sp>
            <sp xml:id="SDT4-OZP-Javna-001-2006-03-08.sp54">

               <speaker>EDVARD ROŠKAR:</speaker>

               <p>Spoštovani gospod predsednik, spoštovani gospod minister, spoštovani vsi ostali! Jaz
               bom tukaj zelo hiter, v konceptu je napisano vse, ampak z ozirom na to, da je treba 5
               minut govoriti ali biti prekinjen, bom raje govoril, pa ne bil prekinjen. Takole bi
               povedali. Predstavljam svet pomorskega gospodarstva pri območni gospodarski zbornici
               v Kopru. Predstavljam skupino ljudi, kateri so profesionalci na svojem področju in to
               iz posameznih področij pomorstva. Ne da bi karkoli skupaj delali z mojim
               predhodnikom, z mojim predhodnim govornikom je del mojega koncepta, katerega vam
               želim predstaviti zelo podoben njegovemu, namreč, manjka kar nekaj stvari, kateri bi
               morda morale omogočiti in osigurati v bistvo sprejemanje. Če bo sprejemanje v
               državnem zboru z absolutno večino, ker se bo večina poprej dogovorila, da tako mora
               biti, potem seveda so naše besede sedaj tukaj vse odveč in mislim, da celo zgubljamo
               čas, vendar mislim, da tako ne bo, vsaj upam da ne. Zaradi tega najprej kritika. Mi
               obravnavamo v resoluciji pomorske politike v naši državi vse kar leze in gre, od
               biciklista, do pomorcev, do železnice, do ceste, do vsega. In prav je tako, kajti vse
               skupaj je del prometne politike, vendar v različnih poglavjih potem, ko se ta
               prometna lista naprej, najdete v različnih poglavjih različne vrstne rede. Zdaj jaz
               mislim, da kadar govorimo o neki resoluciji, potem dajmo zadržati en vrstni red.
               Rečemo najbolj važno je železnica, potem je cesta, potem je tako naprej in
               obravnavajmo to tako. Zdaj jaz se mnogokrat sem se vprašal zakaj so nenadoma prišli
               na prvi del so prišli nenadoma letalstvo, malo poprej so bili še cestni, tile mestni
               prometi. Dajmo se držati tukaj enega reda, ker daje zelo slab občutek neurejenosti
               takšna koncepcija. To je menda najlažje kar je. Drugo. Sama resolucija, vsebina bi po
               mojemu mnenju morala biti tako naravnana, da bo tisti poslanec, kateri bom moral
               dvigniti roko ali pa ne, da bo vedel zakaj je dvignil roko. Predpostavljam, da bo o
               tem poprej seznanjen. To pomeni, da nekatere naše trditve v, v tej resoluciji morajo
               biti izkazane. Vedeti moramo zakaj tako trdimo in to ni težko, kajti rekli smo in
               mojih mnogih sogovornikov poprej je rekla, stroka naj bo prisotna vendarle pri
               posameznih zadevah. Čeprav je koncept, nimamo vsaj v pomorskem gospodarstvu nobene
               pripombe. Poglejte. Napravili smo že velike napake. Govorimo kako je bilo in kje smo
               z našo politiko. V Luki Koper so leta 2004 načrtovali nek porast prometa. In tale
               porast prometa je danes v letu 2006 na tisti poziciji, na tisti količini, ki so
               takrat bili načrtani za leto 2010 veste. To je 13 milijonov pa nekaj ton. To je bilo
               za 2010 mišljeno. In zdaj jaz trdim, da je tovorno pristanišče v Luki Koper,
               spoštovana gospoda generator prometa, tovornega prometa v Sloveniji. In če je temu
               tako ni treba več izmišljevati se, ampak enostavno povejmo to v dveh stavkih se to da
               povedati in sicer se reče, toliko pride prometa na leto sem, katerega je treba
               peljati skozi Slovenijo v eno ali v drugo smer, toliko za to rabimo prevoznih
               sredstev. Danes, ko vse govori, to govori Luka Koper in to govori železnica,
               Slovenske železnice, da več kot 80% celotne kapacitete tovorne železniškega prometa v
               Republiki Sloveniji okupira Luka Koper s svojim tovorom.  Je to res? Je res. Ker ni 80, ampak je 86. Na drugi
               strani, luka se sliši s strani Luke Koper, ki govori tako, 70% celotnega tovora,
               katerega imamo mi v Luki Koper je tranzitnega. Jaz sem bil vesel, ko sem to slišal.
               Ta podatek sem pred nekolikimi dnevi slišal, verjamem sigurno direktorju, tudi Luke
               Koper, zakaj pa ne. To je, on je to dvakrat, trikrat, štirikrat izjavil, in to bo
               držalo. Samo, če je to res, to je krasno, 30% domačega tovora, jaz nisem vedel, da ga
               je toliko. In to sem<gap n="..."/> Vendar, zdaj oprostite, bom pa še dve minuti.</p>
               <p>Drugo, kar je<gap n="..."/></p>
            </sp>
            <sp xml:id="SDT4-OZP-Javna-001-2006-03-08.sp55">

               <speaker>PREDSEDNIK FRANC KANGLER:</speaker>

               <p>Dajte skrajšati.</p>
            </sp>
            <sp xml:id="SDT4-OZP-Javna-001-2006-03-08.sp56">

               <speaker>EDVARD ROŠKAR:</speaker>

               <p>Ne morem skrajšati, pomorstvo je pomorstvo.</p>
            </sp>
            <sp xml:id="SDT4-OZP-Javna-001-2006-03-08.sp57">

               <speaker>PREDSEDNIK FRANC KANGLER:</speaker>

               <p>Poglejte, bodite obzirni do ostalih sogovornikov.</p>
            </sp>
            <sp xml:id="SDT4-OZP-Javna-001-2006-03-08.sp58">

               <speaker>EDVARD ROŠKAR:</speaker>

               <p>70% sem rekel, zdaj pa poglejte, kaj hočemo v naši državi narediti. In oprostite, to
               moram povedati.</p>
            </sp>
            <sp xml:id="SDT4-OZP-Javna-001-2006-03-08.sp59">

               <speaker>PREDSEDNIK FRANC KANGLER:</speaker>

               <p>Ne morem vam oprostiti, ker ni pošteno do ostalih sogovornikov. Poskusite zaključiti
               svoje besede in<gap n="..."/></p>
            </sp>
            <sp xml:id="SDT4-OZP-Javna-001-2006-03-08.sp60">

               <speaker>EDVARD ROŠKAR:</speaker>

               <p>Zaključeno hvala.</p>
            </sp>
            <sp xml:id="SDT4-OZP-Javna-001-2006-03-08.sp61">

               <speaker>PREDSEDNIK FRANC KANGLER:</speaker>

               <p>Gospod Peter Marn. Pripravi se naj Božidar Flajšman.</p>
            </sp>
            <sp xml:id="SDT4-OZP-Javna-001-2006-03-08.sp62">

               <speaker>PETER MARN:</speaker>

               <p>Gospod predsednik, spoštovane dame, gospodje. Jaz sem Peter Marn, ukvarjam se zdaj,
               kot sicer neaktiven, v smislu delovnega razmerja z zasebnim svetovanjem. In v tem
               smislu tudi poskušam nekaj besed na današnjem sestanku oziroma posvetovanju reči o
               zračnem prometu v tej resoluciji. Kot izhodišče, moram se pridružiti predgovornikom,
               ki so povedali, da je vzpodbudno in je pohvale vredno, da se je tudi aktualni
               minister s svojo ekipo odločil, da bo naredil dokument, ki naj bi usmerjal njegove,
               naše, pa še koga drugega, aktivnost v prihodnosti. Ideja je v tem smislu ambiciozna,
               in ravno, zaradi te ambicioznosti me malo skrbi ali bo res ostalo zadosti energije za
               vse ostale naštete izvedbene področne dokumente, programe, nacionalne, razvojne
               načrte in tako dalje. Zato bi tudi glede na to, da sem, ker je gospod Korelič prej
               povedal, ki je bil takrat v 77-ih letih eden od avtorjev takratnega akcijskega
               programa, kot smo ga imenovali, ampak je bil v bistvu po današnji terminologiji na
               nivoju prometne politike ali pa resolucije, bolj prometne politike. In vem, da je
               bilo res v tistem potrošeno dosti energije, in da je bil dokument eden in da je bila
               prisotna debata ob sprejemu tega dokumenta, ki je bila celovita. Namreč še posebej
               tudi zato, ker je to res, da resolucija predstavlja akt državnega zbora in obvezuje
               predlagatelja in seveda obvezuje tudi vse druge.</p>
               <p>Zato je verjetno res smiselno razmisliti ponovno še enkrat, kaj vse v to resolucijo
               vključiti. Na področju letalstva je stanje takšno, da imamo eno mešano situacijo,
               imamo, da rečem, čisto tržno delovanje pri prevoznikih, vključno z Adrio, ki je sicer
               v 90% v paradržavni lasti, imamo tudi nekaj, sploh v zadnjem času  nastajajočih prevoznikov, ki so izključno
               privatni in potem imamo na letališčih stanje, ki je nekje lokalnega, recimo,
               ljubljansko letališče je korporativizirano, ni privatizirano, ampak je
               korporativizirano, čeprav je na borzi. Maribor je svoja rešitev. V vsem tem okolju
               imamo situacijo, da država, ki je regulator, pa svoje funkcije žal na tem področju ne
               opravlja tako učinkovito, kot bi bilo potrebno. Namreč, s sprejemom zakona o
               letalstvu se je zavezala, da bo v 24 mesecih sprejela 50, 60 podzakonskih predpisov.
               Do današnjega dne je sprejetih 21. Še malo pa bo 60 mesecev.</p>
               <p>Se pravi, da ta trend na nek način ne vzpodbuja zaupanja in verjetno bo potrebne
               nenormalno velike dodatne energije, da se bo spremenil in da bodo ta vprašanja
               hitreje rešena.</p>
               <p>Dobro in slabo hkrati je, da je vlada v svoj program za letošnje leto vključila
               izdelavo nacionalnega programa razvoja letalstva in ga opredelila z rokom, mislim, da
               1.8. letos, hkrati, kar je tudi zanimiva koincidenca, je pa tudi na isti datum
               predvidela, da bo sprejela nacionalni program razvoja pomorstva, kar pomeni, da se
               stvari nekje paralelno odpirajo, kar spet mogoče na nek način vzbuja nekoliko
               bojazni, da verjetno le, če upoštevamo še to resolucijo, pa če upoštevamo še to, da
               bo maja meseca sprejeta zelena knjiga <gap n="..."/></p>
            </sp>
            <sp xml:id="SDT4-OZP-Javna-001-2006-03-08.sp63">

               <speaker>PREDSEDNIK FRANC KANGLER:</speaker>

               <p><gap n="..."/> šest minut, pa bi vas opozoril, da počasi zaključite.</p>
            </sp>
            <sp xml:id="SDT4-OZP-Javna-001-2006-03-08.sp64">

               <speaker>PETER MARN:</speaker>

               <p>Prosim?</p>
            </sp>
            <sp xml:id="SDT4-OZP-Javna-001-2006-03-08.sp65">

               <speaker>PREDSEDNIK FRANC KANGLER:</speaker>

               <p>6 minut že govorite <gap n="..."/></p>
            </sp>
            <sp xml:id="SDT4-OZP-Javna-001-2006-03-08.sp66">

               <speaker>PETER MARN:</speaker>

               <p>Zaključim v minuti. Pri predpisih, ki so, opozarjam na konsistentnost z našim
               domačim pravnim redom. Tukaj gre za novo uredbo o izdaji dovolilnic za gibaje na
               letališčih in pa še na zadnjo uredbo vlade, po kateri se ukinja Uprava Republike
               Slovenije za civilno letalstvo in se njena dejavnost prenaša v direktorat za
               letalstvo v prometnem ministrstvu. Vlada je ugotovila, da ta uredba ima za posledico
               obvezo po spremembi zakona o letalstvu. To spremembo bo treba opraviti. Predlagam, da
               se istočasno, ko se bo že to delalo razmisli tudi o nekaterih drugih zadevah, ki so v
               resoluciji napisane, da se jih v tem postopku upošteva.</p>
            </sp>
            <sp xml:id="SDT4-OZP-Javna-001-2006-03-08.sp67">

               <speaker>PREDSEDNIK FRANC KANGLER:</speaker>

               <p>Hvala. Božidar Flajšman, pripravi naj se Milan Petek.</p>
            </sp>
            <sp xml:id="SDT4-OZP-Javna-001-2006-03-08.sp68">

               <speaker>BOŽIDAR FLAJŠMAN:</speaker>

               <p>Spoštovane, spoštovani! Lep pozdrav vsem skupaj. Moje ime je Božidar Flajšman. Tukaj
               sem kot predsednik Ekološkega foruma pri Liberalni demokraciji Slovenije.  Rad bi opozoril na nekatere
               zadeve, ki danes morda še niso bile izrečene, zdijo se mi pa zelo pomembne. Kljub
               zagotovilu ministra in njegovih sodelavcev, pa tudi nekaterih razpravljavcev v
               današnji razpravi, si upam zagotoviti, da predlog resolucije zapostavlja vidik
               varstva okolja. Nekateri ste na to že opozorili, ko ste govorili o javnem prometu,
               tranzitu, zmanjševanju emisij. V gradivih, ki smo jih dobili pred dvorano sem
               zasledil tudi, kar se mi zdi izjemno pomembno, tudi soljenje. Torej, tisoče in tisoče
               to, ki jih v zimskem obdobju stresamo po naših prometnicah je tudi izjemen problem,
               ki ga ni zaslediti v tej resoluciji.</p>
               <p>Sam želim opozoriti po mojem mnenju zelo akuten problem, ki se ga nikjer ne omenja
               praktično. Gre za vpliv prometnic na življenje prostoživečih divjih živali in
               posledično je to povezano tudi z varnostjo v prometu. Po podatkih zavoda za gozdove
               Republike Slovenije je na leto povoženih 6.000 srnjadi. 150 jelenov, 50 prašičev in
               tako dalje. V zadnjih šestih letih je bilo povoženih tudi 81 medvedov, 9 na
               avtocesti, 36 na železnici, 36 na ostalih cestah. Povprečje zadnjih treh let je 9
               medvedov in 15 primerov, ko je bil medved zadet in potem kasneje ni bil najden.
               Menim, da prometna politika mora najti odgovore tudi na ta vprašanja. Tudi Hrvaška
               gradi avtoceste, sicer na drugačen način, kot jih gradimo v Sloveniji in je tudi ona
               pokazala nekaj posluha za te zadeve. Po dostopnih podatkih, ki sem jih uspel dobiti
               je glede te problematike najbolj kritična oziroma akutna situacija na avtocesti na
               območju med Vrhniko in Postojno. Gre za prvo leta 1972 zgrajeno avtocesto v takratni
               Jugoslaviji oziroma v Sloveniji. Mnenja sem, da bi bil čas po dobrih 35 letih nekaj
               narediti tudi na tej prometnici, ki je radikalno presekala stoletne migracijske poti
               prosto živečih živali. Ker o teh zadevah v resoluciji dejansko ni duha ne sluha
               predlagam oziroma apeliram na pristojne, da to nalogo opredelijo z nacionalnim
               programom prometne politike. Hvala.</p>
            </sp>
            <sp xml:id="SDT4-OZP-Javna-001-2006-03-08.sp69">

               <speaker>PREDSEDNIK FRANC KANGLER:</speaker>

               <p>Milan Petek, pripravi naj se Vida Vagner.</p>
            </sp>
            <sp xml:id="SDT4-OZP-Javna-001-2006-03-08.sp70">

               <speaker>MILAN PETEK:</speaker>

               <p>Lep pozdrav tudi z moje strani. Milan Petek, poslanec državnega zbora, član odbora
               za promet. Triurna razprava, 30 prijavljenih tu z omejenim časom kaže, da je materija
               zanimiva in z veseljem sodelujem v tem. K razpravi me je spodbudilo to, ker očitno
               različno razumemo pojem resolucijo prometne politike. Rad bi sam, pa upam, da z vami
               razčistil kaj si pod tem pojmom predstavljamo. Če si predstavljamo pojem ali
               materijo, ki bi jo morali razmeti samo strokovnjaki, tako sem razumel gospoda
               Vodopivca, ali pa da bi jo morali razumeti samo politiki mislim, da delamo napako.
               Razumeti jo morajo predvsem državljani Slovenije, politiki pa moramo sami razčistiti
               v nadaljnjih postopkih ali je vsebina takšna, da jo bodo državljani Slovenije
               razumeli. V tem primeru se mi zdi osebno, da je ta dokument preskop, da bi ga
               razumeli, ker se je fokusiral dejansko na strokovno terminologijo in  na torej zelo relativno strokovno
               področje, ki ga je težko razumeti in ga pravzaprav bodo tisti, ki bodo iz tega
               dokumenta se želeli napajati pravzaprav ne razumeli, ne vedeli za kaj gre. Minister
               je sicer rekel, da bo kasneje dokument dobil realizacijo ali pa operacionalizcajo v
               nacionalnih programih, jaz to verjamem in vem, da mora dobiti, to mi je jasno, vendar
               ne verjamem, da je možno vse te nacionalne programe, ki iz tega dokumenta izhajajo,
               tako hitro sprejemati, da bi pravzaprav čas ne že povozil teh dokumentov, to bom
               poskusil ilustrirati. Torej, ko čitam in vse te razlage, ki recimo govorijo o razvoju
               letališke dejavnosti, letalskega prometa v Sloveniji, je tam na eni strani med
               priložnostmi naštevamo, da imamo dovolj kapacitet, da bomo sprejeli 6 milijonov
               potnikov, da imamo torej neke toliko teh letališč, da bomo konkurirali vsem, ki se
               razvijajo v tej okolici, da bomo 200 potencialno zanimivih evropskih letališč vladali
               in tako dalje, to je na deklarativni ravni v redu, ko pa boste vprašali mariborskega
               gospodarstvenika, mariborskega delavca na področju turizma, ali pa mariborskega
               turista, potnika, ki bo hotel leteti iz teh letališč bo ugotovil, da tu Mariborskega
               letališča nikjer ni, torej kaj naj si zdaj s tem Mariborskim letališčem počne in kako
               naj načrtuje svojo ali poslovno dejavnost, ali pa čisto osebno dejavnost in v tem
               primeru ne ve, ali bo mariborski gospodarstvenik ali bo tem mariborskem koncu nastal
               kakšen logističen center, ali bo lahko torej računal na nek hiter dostop do teh
               prevoznih poti in zdi se mi zato je ta dokument presplošen, zaradi tega bi moral vsaj
               našteti, če že vemo katera ta letališča v Sloveniji so, jih našteti, jim dati neko
               težo ali pa nek pomen v tem dokumentu in, da bi tisti, ki se odločajo o tej svoji
               poslovni strategiji znali presoditi, ali se bodo osredotočili za svojo poslovno
               politiko na neki drugi, po neko drugo področje, ali bodo pa morebiti celo ostali v
               Mariboru, pa ne govorim samo o Mariborčanih, govorim o vseh ljudeh tega področja
               oziroma tega širšega teritorija, zaradi tega bi rekel, da je minister iz te razprave
               upam, da dobil dovolj izhodišč, da bo presodil, da nas ne more zadovoljiti samo s tem
               odgovorom, da ga je pripravila strokovna skupina, pa ne vem, da bomo slej kot prej
               prišli v parlament, da bomo tam v parlamentu mnogo bolj ostri, da bomo tam mnogo bolj
               neprizanesljivi pri tej kritiki, nebi pa bilo dobro, da sprejmemo ta dokument z
               priglasovanjem, ta dokument more biti širše verificiran, torej če bi šli po tej poti,
               da bo parlament po principu koalicijskega <q>"valarja"</q> to sprejemal, bomo naredili
               napake. Mislim, da nihče med nami, ki tukaj sedimo ne potrebuje take resolucije,
               potrebuje resolucijo, ki ima zadaj mnogo več podatkov. In če ilustriram še z enim
               primerom, če vprašate spet iz našega konca, nihče pravzaprav tu iz našega konca ne ve
               kaj je z drugim tirom Maribor-Graz. Torej, mi govorimo o petem koridorju, desetem
               koridorju, navsezadnje v tem dokumentu to celo niti narisano ni, da bi ta malo širša
               publika to vedela kje to je in, ko bi to ugotovili bi ugotovili, da je ta tir Maribor
               - Graz en sestavni del, upam, da neke železniške infrastrulture in tukaj hočem
               ilustrirati samo, da mora biti dokument nekoliko prijaznejši do bralcev, ki niso samo
               strokovnjaki, ki niso samo politiki in zato apel ministru, mislim, da je čas, da se
               potegne nazaj, da se z vsemi temi prispevki, ki so bili dani v pismeni obliki ali pa
               v ustni obliki dopolni, torej pripravi takšen, da ga bomo čim manj secirali na odboru
               za promet, kasneje v državnem zboru in, da bo doživel en prijazen sprejem v
               slovenskem prostoru. Hvala.</p>
            </sp>
            <sp xml:id="SDT4-OZP-Javna-001-2006-03-08.sp71">

               <speaker>VODJA SREČKO HVAUC:</speaker>

               <p>Hvala, kolega Petek. Gospa Vida Vagner Ogorelec, če se ne motim, je točno? Ogorelec
               ali Pogorelec? Ogorelec. Pripravi pa se naj Samo Kuščer.</p>
            </sp>
            <sp xml:id="SDT4-OZP-Javna-001-2006-03-08.sp72">

               <speaker>VIDA OGORELEC VAGNER:</speaker>

               <p>Lepo pozdravljeni vsi, gospod predsednik, minister in vsi ostali, ki tako dolgo
               vztrajamo. Jaz sem imela pripravljeno precej bolj kompleksno predstavitev pa
               ugotavljam, da smo vsi izčrpani, jaz sem bila že na tem, da zapustim to sceno, pa so
               me zadržali. Govorim, še enkrat bom povedala ime, zapis Vida Ogorelec Vagner,  in sicer govorim v imenu
               koalicije za trajnostno prometno politiko, sicer sem pa direktorica Umanotere
               Slovenske fundacije za trajnostni razvoj.</p>
               <p>Kot prvo, pohvala za ta dogodek. Je bilo že večkrat rečeno, čestitke odboru in tudi
               odziv tukaj kaže na to, da upam, da ni to zadnja priložnost za to izmenjavo do
               tistega dviga rok, ko se bo zares ustoličil ta dokument in sprejel. Drugo bi
               povedala, koalicija sestoji iz devetih nevladnih organizacij. Ta hip je rastoča,
               odkar smo javno objavili naša stališča se je pridružilo kar precej organizacij, ki so
               izrazile interes posameznikov, strokovnjakov. Moram pa povedati, da smo popolnoma
               nestrankarski, tako da na recepciji tukaj, ko piše sprejem za stranke ali sprejem
               strank, smo se vprašali, če morda pa ne bomo prišli noter. Zakaj smo se
               zorganizirali. Mi smo morda nekako z izjemo ostalih, ki ste tukaj zbrani kot nosilci
               nekih interesov v smislu dejavnosti prometa ali pa urejanja je naš interes verjetno
               drugačen. Jaz bom se navezala na to, ko je bila uporabljena pri ministrovem uvodnem
               govoru, beseda trajnostni razvoj in trajnostnost. Za mene je trajnostni razvoj nekaj,
               kar je tako globoko, to ni nek akademski koncept, to ni ideologija. Za mene je to
               nekaj tako temeljnega, kar nam horizont našega razmišljanja premika na obdobje 10,
               20, 30 let kot bodo naši otroci, naši vnuki toliko stari kot smo mi. Kar pomeni, da
               mi moramo današnje odločitve sprejemati v zvezi z nekimi scenariji, ki jih imamo za
               takšno obdobje. To za mene pomeni trajnostni razvoj. Moj oče je trdi energetik. In
               zagovarja rast porabe električne energije, ko pa jaz njega vprašam, kako, ko gledaš
               situacijo v svetu, kako misliš, kakšen bo svet, ko bo hčerka moja, njegova vnukinja,
               toliko stara kot sem jaz ali pa toliko kot si ti. In reče, o tem raje ne
               premišljujem.</p>
               <p>Zato bi jaz apelirala, ko je bilo prej rečeno, ko bo glasovanje tukaj o tem
               dokumentu in lepo ste zapisali, ta dokument, odločitev danes bo dejansko prispevala k
               temu, kakšni bodo pogoji bivanja naših zanamcev v tem prostoru. Ne samo, da otroke
               rojevamo, ampak da jim tudi zagotovimo neko prihodnost. Mislim, da je tukaj ena
               velika odgovornost s tem povezana. Zdaj bom čisto na kratko v zvezi s temi tezami za
               trajnostno prometno politiko, vi ste jih vsi dobili, tako da bi morda samo nekaj
               ključnih poudarkov s tem v zvezi. Mi smo bili v dilemi, kako odreagirati na dokument
               in smo strnili naše misli v nekih sklopih. Jaz bi kot prvo, še enkrat, kaj očitamo
               temu dokumentu, ki je tukaj. Kot prvo smo zapisali odsotnost odprtega procesa,
               sodobne države, tako pomembnih dokumentov ne pripravljajo za zaprtimi vrati.</p>
               <p>Drugič, resolucija ima resne vsebinske napake. Precej smo že slišali o tem, da bi ga
               bilo treba urediti, sama hierarhija od vizije, ciljev, do ukrepov, pa tudi popolna
               odsotnost scenarijev, v tem dokumentu, ki bi bili dolgoročno nastavljeni. Kaj je
               recimo scenarij poslov po starem, se pravi ekstapuliranje trendov, kaj pa bo neka
               dodana vrednost ukrepov te resolucije <gap n="..."/> prinesla.</p>
               <p>Tretjič, obstoječi predlog združuje nezdružljivo. Mi smo tukaj slišali nevarnost, če
               bo vse to, kar smo tukaj slišali, vključeno v dokument, potem bo postal dokument
               neuresničljiv in preveč mlahav. Mi smatramo, da je temu že tako. In da predlagani
               cilji niso uresničljivi. Skratka, celo sam dokument recimo ne piše znotraj pri
               ukrepih, da želi spodbujati javni potniški promet, a hkrati ugotavlja, da je to zelo
               težko, na trenutke tudi nemogoče. Skratka, ena velika notranja neusklajenost.
               Smatramo pa, da bi ta neka prometna ustava morala postaviti tako prioritete kot
               uskladiti ta nasprotujoče si interese, tako v družbi kot v tem sektorju znotraj. Ker
               če ta dokument tega ne bo narejen, bodo zadeve prepuščene dnevni politiki. Na nek
               način se je to že dogajalo tudi do sedaj. Tudi mi pogrešamo oprijemljive kazalce, da
               bomo lahko izmerili ali sploh dosegamo te usmeritve, ki so tukaj napisane v zelo
               splošnem smislu. Manjkajo nekateri ključni ukrepi za razvoj trajnostne mobilnosti, ne
               bom jih zdaj naštevala. In pa spregledanega so mednarodne obveze Slovenije, predvsem,
               vštet je sicer Kjotski sporazum, ampak recimo Alpska konvencija z določili v zvezi z
               trajnostnim prometom.</p>
            </sp>
            <sp xml:id="SDT4-OZP-Javna-001-2006-03-08.sp73">

               <speaker>PREDSEDNIK FRANC KANGLER:</speaker>

               <p>Samo, naj vas opozorim, šest minut.</p>
            </sp>
            <sp xml:id="SDT4-OZP-Javna-001-2006-03-08.sp74">

               <speaker>GOSPA _________:</speaker>

               <p>Bom. Morda samo v zaključku. Mi smo namreč deset tez trajnostne prometne politike,
               kaj za nas pomeni trajnostna politika, zelo pregledno našteli tudi napotke vladi.
               Odločajmo javno, med drugim tudi. Tako, da v zaključku bi rekla, hitimo počasi. Poziv
               politiki, da zares z odgovornostjo sprejme ta dokument in kot smo že do sedaj
               slišali, morda povabi tudi tuje recenzente, če smo slišali tukaj, neka nevarnost
               mrhovišča in zadeve, ki so politično obarvane tudi v stroki, znotraj, tudi ta je
               varianta, da se opredeli do tega dokumenta, tudi svet za varstvo okolja, ki je pri
               parlamentu pravzaprav poklican odbor, ki je prav s tem namenom ustanovljen, da bi
               take politike.</p>
               <p>V zaključku bi pa samo eno zahvalo članom v koaliciji izrekla, ki delajo to delo
               predvsem volontersko in so ogromno energije vložili z neko odgovornostjo, brez nekih
               takšnih siceršnjih interesov, ki jih imamo. In hvala tudi vam, za pozornost.</p>
            </sp>
            <sp xml:id="SDT4-OZP-Javna-001-2006-03-08.sp75">

               <speaker>PREDSEDNIK FRANC KANGLER:</speaker>

               <p>Hvala gospe Vidi. K besedi vabim Samo Kuščarja. Pripravi naj se Lidija Živčič.
               </p>
            </sp>
            <sp xml:id="SDT4-OZP-Javna-001-2006-03-08.sp76">

               <speaker>SAMO KUŠČAR:</speaker>

               <p>Lepo pozdravljeni! Moje ime je Samo Kuščar. Sem iz ljubljanske kolesarske mreže, ki
               je tudi članica koalicije za trajnostno prometno politiko.</p>
               <p>Ne bom, kot bi bilo mogoče pričakovano, apeliral na vlado, na ministra naj v
               resolucijo vstavi več za kolesarje, za dvig ravni kolesarskega prometa, čeprav bi
               bilo to nujno potrebno. Ne bom se na ta način obrnil na ministra, ne zato, ker bi ne
               verjel v smisel tega, da se okrepi kolesarjenje v Sloveniji, absolutno verjamem v ta
               smisel. Absolutno verjamem, da je s kolesarjenjem, ki nadomesti del osebnega
               motornega prometa doseči nek kvaliteten premik v prometu. To dokazujejo številna
               evropska mesta, kjer je delež kolesarjenja vsakodnevnih potovanj nad 30%. Ni jih
               sicer veliko, ampak so pa. Dokaz je, da se to da storiti in moram reči, da vsakih 30
               ali nad 30% pomeni, da je toliko manj prevozov narejenih pretežno z osebnim prometom
               z osebnim avtomobilov. Glavni razlog oziroma edini razlog, da se ne bom na ta način
               obrnil na ministra je ta, da enostavno ne verjamem, da bi to kaj pomagalo. Ne da ne
               verjamem, da ne bi pomagalo,da bi minister to vključil, ne verjamem, da bi kaj
               pomagalo, če bi to bilo jasno in glasno zapisano v resoluciji. Niti ne verjamem, da
               bi kaj pomagalo, če bi bilo v resoluciji napisano, da želimo dvigniti procent
               kolesarskih potovanj v Sloveniji do leta 2010 na 20%. To je zelo konkretno rečeno.
               Prej smo slišali, da želimo bolj konkretno, ne želimo tako ohlapne resolucije, želimo
               bolj konkretno, želimo procente, želimo letnice, številke. Jaz ne verjamem, da bi to
               kaj pomagali. Če bi zapisali v resolucijo do leta 2010 želimo 20% kolesarjenja, to v
               Sloveniji ne pomeni nič. Žal. Takšno je dejstvo. Mislim, da vsi tukaj veste, da je v
               Sloveniji takšno dejstvo, ker nihče takšnih dokumentov ne jemlje resno. Jaz poznam
               cel kup takšnih dokumentov. En dokument, ki mu sicer na ministrstvu rečejo nedokument
               je tudi nastal na ministrstvu, je dokument Strategija kolesarjenja v Sloveniji,
               mislim, da leta 2000, ali celo leto prej, kjer jasno z vsemi številkami opredeljuje
               kako naj bi razvoj kolesarjenja v Sloveniji potekal. Kaj se je od tega zgodilo? Nič.</p>
               <p>To resolucijo vidim, kar je pač tega leporečja trajnostnega, ki ste se ga naučili na
               nekih seminarjih evropskih verjetno, mislim, da je to seznam želja. Temu ne moremo
               reči drugače, kot seznam želja. Želimo si, da bi bilo tako, ne vemo pa, kako bi to
               naredili in tudi ne stojimo za tem. Vzemimo čisto konkreten primer, internalizacijo
               eksternih stroškov. To je bilo prej uporabljeno s strani gospoda s fakultete za
               logistiko, kot argument, da vendarle smo upoštevali okolje, jaz se strinjam.
               Internalizacija eksternih stroškov je nekaj absolutno pomembnega. Če bi hoteli res
               kaj doseči je to dovolj. Lahko samo to rečemo. Dajmo internalizirati eksterne stroške
               prometa in smo končali. To kar je prej Pintar rekel, vse se zreducira na ekonomijo.
               Če internaliziramo eksterne stroške je to ekonomija, ugotovimo, da bencin stane 1.000
               liter, da je kilometer avtoceste 1.000 tolarjev in tako naprej, vse se da izračunati
               in okolje je obvarovano. To je res. Internalizacija eksternih stroškov je faktor, ki
               bi zagotovil ohranitev okolja, vendar kje v resoluciji piše do kdaj bomo to
               sprovedli, kako bomo to naredili, do katerega leta bomo internalizirani eksterne
               stroške, ali bomo vse? Vseh zagotovo ne bomo, ker to pomeni velikanska obremenitev za
               promet. Tega si ne upamo. Zakaj ste to sploh zapisali? Zakaj ste zapisali
               internalizacije eksternih stroškov, če ne mislite resno tega. Če mislite to resno
               povejte do kdaj boste to naredili, do kolikšne mere.</p>
               <p>Zaključil bi z mislijo: Promet uničuje okolje. To je neizpodbitno dejstvo. To je
               bilo rečeno že prej. Promet uničuje okolje, se pravi promet  in varovanje okolja oziroma recimo tako, razvoj
               prometa, večanje prometa in varovanje okolja ne gresta skupaj, nekaj je treba
               ukreniti, če hočemo varovati okolje. Ali hočemo varovati okolje? Jaz vas opozarjam,
               da kakor je mogoče pred leti okolje veljalo za nekaj lepega, za neko dodano vrednost,
               ki jo imamo v svojem bivanju na zemlji, okolje je nuja, okolje in naš življenjski
               prostor, to je naše gnezdo, če si tega uničimo, adijo in tega si uničujemo. Promet
               najbolj uničuje okolje od vseh faktorjev, ki jih človek povzroča v svojem okolju, od
               vseh je promet najhujši in okolje si uničujemo, vztrajno si ga uničujemo.</p>
               <p>Medvladna organizacija za klimatske spremembe, v kateri je tudi naša članica bo
               prihodnji mesec, tako sem bral, prihodnji mesec izdala poročilo v katerem bo prvič
               odkar obstaja neizpodbitno izjavila, da so klimatske spremembe, ki jih že zaznavamo,
               v obliki raznih neviht, poplav in tako naprej, posledica človekove dejavnosti, dajmo
               se zavedati tega. Če ne bomo začeli pri omejevanju onesnaževanja okolje zaradi
               prometa bomo pustili za sabo kot je vida rekla svet, ki ne bo primeren za naše
               zanamce, to je misel o trajnosti, to je edina resna misel o trajnosti, ki vam jo
               sporočamo iz koalicije za trajnostni promet, dajmo pustiti svet za naše zanamce, da
               ga bodo tudi oni uporabljali, dajmo narediti tako prometno politiko, ki bo veljala še
               čez 50 let, približno, ne porabimo svojega življenjskega prostora že v naslednjem
               desetletju, ker če bomo šli tako naprej z avtocestami in tako naprej tudi z letalskim
               prometom, bomo porabili svoje okolje in ga ne bo več. Hvala.</p>
            </sp>
            <sp xml:id="SDT4-OZP-Javna-001-2006-03-08.sp77">

               <speaker>PREDSEDNIK FRANC KANGLER:</speaker>

               <p>7 minut ste porabili. Lidija Živčič. Pripravi naj se Mojca Šašek Dvijak.</p>
            </sp>
            <sp xml:id="SDT4-OZP-Javna-001-2006-03-08.sp78">

               <speaker>LIDIJA ŽIVČIČ:</speaker>

               <p>Hvala za besedo. Dober večer vsem še vztrajajočim. Moje ime je Lidja Živčič, prihajam
               pa iz Fokus društva za sonaravo in razvoj, ki je tudi član koalicije za trajnostno
               prometno politiko. Če nadaljujem tam kjer je sam <stage>(?)</stage> v bistvu končal, bi rada
               uporabila, da se svet že upogiba pod težo dokazov o spreminjanju podnebja in
               Slovenija tudi ni izjema. Suše, poplave, neurja s točo in podobni ekstremni bremenski
               dogodki so posledica spreminjanja podnebja, ki so vidne tudi v Sloveniji. Ker se
               želimo zavedati te nevarnosti spreminjajočega se podnebja smo se skozi kjotski
               protokol v Sloveniji zavezali zmanjšati naše emisije toplogrednih plinov za 8%.
               Dejstvo je, da od teh slovenskih emisij toplogrednih plinov pomemben del prihaja iz
               prometa in sicer nekje okrog 1/5, torej 20% in prav v tem sektorju v prometu torej
               beležimo najhitrejšo rast emisij toplogrednih plinov, ki povzročajo spreminjanje
               podnebja, to nam seveda ne pomaga pri izpolnjevanju kjotskega protokola in zaradi
               tega se želimo zavedati, da moramo te emisije iz prometa zmanjšati, to željo do
               določene mere upošteva tudi predložena resolucija, vendar pa na žalost precej očitno
               predstavlja to zgolj kot željo. Resolucija namreč predlaga kar nekaj zanimivih
               zamisli, med drugim recimo učinkovito rabo energije v prometu, optimalno izkoriščanje
               razpoložljivih virov, vendar pa te zamisli nekako obvisijo v zraku. Prvič, obvisijo v
               zraku zaradi tega, ker so v bok tem zamislim postavljene ideje oziroma neke zamisli,
               ki imajo povsem nasprotni učinek, na primer vzpostavitev delovanja učinkov tržnega
               gospodarstva, drugič pa v bistvu te zamisli obvisijo v zraku zaradi tega, ker nima
               nobene podpore v obliki ukrepov, rokov ali pa financ, da o nosilcih ne govorimo.
               Očitno je torej, sicer vemo, da moramo načeloma varovati okolje in zmanjšati emisije
               toplogrednih plinov, vendar pa tega v resnici nekako ne nameravamo oziroma morda celo
               ne znamo početi. Dokler bomo na papirju varovali okolje in stabilizirali podnebje, v
               resnici pa gradili avtoceste, širili letališča, nadgrajevali lokalne in regionalne
               ceste, ter na vse mogoče načine omogočali prevlado cestnega prometa, ne bomo naredili prav velike koristi.
               Gospodarski razvoj in zdravo okolje lahko sicer do neke mere gresta z roko v roki,
               ampak predlagana resolucija poskuša iti čez te mere. Ne moremo v isti sapi
               zagovarjati, recimo, širitve letalskega prometa in pa varovanja okolja in podnebja.
               Pridemo do ugotovitve, da se moramo na neki točki v bistvu odločiti, katero pot bomo
               izbrali. Ta točka je po mnenju številnih znanstvenikov že za nami, kajti bistveno smo
               že premaknili svetovni podnebni sistem iz ravnovesja. Kljub temu pa, da smo
               spregledali ta trenutek, ko bi se še lahko odločili, da zaščitimo svoje podnebje, se
               še vedno lahko odločimo, kaj bomo v prihodnosti storili. Ali se bomo neomejeno vozili
               z avtomobili in tvegali katastrofalno spreminjanje podnebja, za katerega niti
               znanstveniki trenutno si ne upajo predvideti katastrofalnosti posledic, ali pa se
               bomo večkrat usedli na vlak ali kolo ter poskušali uravnovesiti in ohraniti neko
               varno podnebje. Naša organizacija se je odločila, da sta varno podnebje in čisto
               okolje pomembnejša kot gradnja novih cest in prehod večjega števila tovornjakov preko
               Slovenije. Tako se danes odloča še kar precej drugih organizacij in ta krog se širi.
               Ta krog predstavlja pomemben del organiziranega civilnega gibanja v Sloveniji in naša
               odločitev mora biti primerno vključena v nastajajočo prometno politiko Slovenije.</p>
               <p>Ker je po naši oceni ta predložena resolucija z vidika trajnosti oziroma
               trajnostnega razvoja neprimerna za nadaljnjo obravnavo, vas pozivamo, kot je že bilo
               danes večkrat rečeno, da stopimo korak nazaj in jo začnemo oblikovati znova, v
               drugačnem procesu. Tokrat naj bo proces odprt od samega začetka, saj bo le tako lahko
               primerno vključil zahteve državljanov in državljank, ki jim dobički prometa niso
               prioriteta. Nekaj namigov in idej za to, kako to storiti, na kakšen način voditi ta
               proces, smo vam dali v naših tezah za trajnostjo prometno politiko Slovenije. Vselej
               pa bomo pripravljeni nadalje pomagati pri oblikovanju prometne politike, ki bo
               varovala podnebje. Hvala.</p>
            </sp>
            <sp xml:id="SDT4-OZP-Javna-001-2006-03-08.sp79">

               <speaker>PREDSEDNIK FRANC KANGLER:</speaker>

               <p>Hvala lepa. K besedi vabim Mojco Šašek Divjak, pripravi pa se naj Erik Blatnik.</p>
            </sp>
            <sp xml:id="SDT4-OZP-Javna-001-2006-03-08.sp80">

               <speaker>MOJCA ŠAŠEK DIVJAK:</speaker>

               <p>Hvala lepa za besedo. Spoštovani! Moje ime je Mojca Šašek Divjak, prihajam iz
               Urbanističnega inštituta Republike Slovenije. Ukvarjam se z urbanističnim
               načrtovanjem, tudi tematiko povezovanja urbanizacije in javnega prometa oziroma z
               načrtovanjem tako imenovane trajnostne mobilnosti.</p>
               <p>Podpiram pripravljene teze koalicije za trajnostno prometno politiko Slovenije,
               katere predstavnike smo tudi pravkar poslušali, in se navezujem predvsem na njihovi
               točki, 8. in 9.</p>
               <p>Kot vemo, povzroča hitro večanje osebnega avtomobilskega prometa mnogo problemov, ki
               jih vsi poznamo, vsakodnevno, od zastojev, onesnaževanja, zasedanja večjih mestnih
               površin in tako dalje. Tak način prevoza in sama razvejanost cest pospešuje tudi
               razpršeno poselitev, in to tako na republiški, regionalni kot lokalni ravni. Taka
               razpršena poselitev je vedno bolj odvisna od avtomobila, s tem upada javni promet,
               slabša se njegova kvaliteta, potrebujemo spet nove ceste in to je <q>"circulus
               viciosus"</q>, ki se ne preneha. Zato potrebujemo učinkovit ukrep. Ugotavljamo, da samo investicije v ceste niso
               dolgoročna rešitev. Nujno je treba povezati urbani razvoj z učinkovitim sistemom
               javnega potniškega prometa in tako celoten razvoj preusmeriti v drugo smer - v
               izboljšan in kvalitetnejši javni promet. To pomeni boljše povezave za vse sloje in
               starosti prebivalstva, manjšo degradacijo okolja, ki nam je seveda zelo pomembna,
               večjo kvaliteto življenja in konkurenčnost mest oziroma naselij. Te usmeritve zelo
               poudarjajo tudi najbolj razvite evropske države in tudi dobro razvita evropska mesta.
               Pri tem bi posebej izpostavila pomembnost regionalnega razvoja, kjer naj se te večje
               zgostitve poselitve vežejo na dober sistem javnega potniškega prometa, ki se potem
               veže tudi na kolesarski in peš promet v samih naseljih. Izrazit primer take
               problematične regije je tudi naša osrednja slovenska regija ali ljubljanska urbana
               regija, kjer sistem javnega potniškega prometa ne deluje najbolje, je stalno v
               upadanju. In glede na številne že narejene načrte in usmeritve bi bilo vsekakor
               smiselno podpreti lahko železnico oziroma tramvaj, ki gotovo kot osrednja hrbtenica
               predstavlja neko trajnostno rešitev.</p>
               <p>Zdaj še moje pripombe v zaključku k resoluciji, glede na trajnostno mobilnost:
               prvič, večje povezovanje prometne politike s poselitveno in tudi stanovanjsko
               politiko; drugič, večja podpora preusmeritvi v javni transport, v povezavi z
               načrtovanjem naselij <stage>(to je zelo bistveno, ne samo javni transport, ampak istočasno
               tudi načrtovanje naselij)</stage>; tretjič, poleg tega naj prometna politika Republike
               Slovenije aktivno poseže v problematiko mestnega prometa in podpre trajnostne
               prometne strategije mest oziroma njihovih funkcijskih regij. Hvala lepa.</p>
            </sp>
            <sp xml:id="SDT4-OZP-Javna-001-2006-03-08.sp81">

               <speaker>PREDSEDNIK FRANC KANGLER:</speaker>

               <p>Hvala. <stage>(Štiri minute in sedem sekund.)</stage> K besedi vabim Erika Blatnika. <stage>(Ga ni.)</stage> Štefan
               Lazar. Pripravi se naj Matej Ogrin.</p>
            </sp>
            <sp xml:id="SDT4-OZP-Javna-001-2006-03-08.sp82">

               <speaker>ŠTEFAN LAZAR:</speaker>

               <p>Hvala za besedo. Spoštovane dame, spoštovani gospodje, gospod minister! Ime mi je
               Štefan Lazar, sem predsednik sekcije za cestni tovorni promet pri gospodarski
               zbornici, delovne dobe 38 let, izključno v gospodarstvu, od tega 26 let v prevozni,
               transportni firmi. In iz tega naslova bi rad tudi svoj prispevek dal k tej prometni
               politiki, ker nujno je, da jo oblikujemo, da jo sprejmemo, vendar bi rad prispeval k
               temu, da vse tisto, kar bi bilo še pozitivnih mnenj in stališč, da se tudi upošteva,
               da se vgradi.</p>
               <p>Dejansko pogrešam, da vsaj ena stran ni napisana o cestnem tovornem prevozu blaga.
               Slišali smo, da je udeležen ta cestni tovorni promet nekje od 65 do čez 80% v skupnem
               delu prevoza blaga po kopnem. Tako da je to ena velika branža, ki ima za sabo tudi
               veliko neurejenih zadev. In ker je v točki 4.3, kjer je bilo rečeno o ukrepih na
               področju tovornega prometa, ukrep številka 4, rečeno <q>"odpiranje domačega
               transportnega trga tujim prevoznikom"</q>, smo mi na tej sekciji cestnega tovornega
               prometa to zadevo obravnavali in dejansko smo mnenja, da se je cestni tovori promet
               desetletja razvijal brez kakršnekoli pomoči države, brez kakršnihkoli subvencij,
               zaradi potrebe gospodarstva. Tako kot se je gospodarstvo razvijalo, tako se je tudi
               cestni tovorni promet v Sloveniji razvija, hoteli mi ali ne hoteli. Slišali smo
               pripombe okoljevarstvenikov, ki so tudi na mestu, vendar mi ne moremo brez cestnega
               tovornega prometa ali železnice, kopnega ali zračnega. Ne bo šlo, ker smo povezani v
               tem delu Evrope, skratka, glede na gospodarstvo, ki te stvari potrebuje.</p>
               <p>Če ugotavljam, da je lokalna in nelojalna konkurenca med domačimi in tujimi
               prevozniki iz novih pridruženih članic Evropske unije kot nečlanic Evropske unije iz
               bivše države, je prevoznike spravila na rob propada, torej, poslovanje je za golo
               preživetje brez možnosti za ustvarjanje dobička. Kaj to pomeni? To pomeni, da videti
               cestni tovorni promet na cesti zgleda izredno bogato. Bogato zgleda zato, ker so to
               novi ekološko sodobni tovornjaki, ki ne onesnažujejo okolja tako, kot je to  mišljeno, in tudi ne povzročajo
               takih zastojev na cesti, kot se govori in trdi. Torej, če je to konkurenca, taka in
               drugačna, naredila, jaz ugotavljam in mnogi drugi prevozniki, da tu nekih profitov
               več ni, potem imam občutek, da gre tudi resolucija v smer, da je treba domači cestni
               tovorni promet onemogočiti, ga z ukrepi zatreti ter, kot je omenjeno v ukrepu
               številka 4, odpreti vrata na široko tujim prevoznikom ter železnici. Da ne bom koga
               užalil, namreč nimam res nič proti glede železnice. Okrog železnice bi rad samo to
               rekel, da sem dejansko izredno ogorčen, ker delam toliko časa v cestnem tovornem
               prometu, železnica se pa ubada toliko let, kolikor jo poznam, z izgubami in te izgube
               pokrivamo z nekim denarjem. Hočem reči, da kadar bo železnica sposobna prevzeti ves
               ta tovor ali polovico ali kakorkoli, ne bi treba pisati nobenih zakonov, nobene
               resolucije, to bo šlo samo po sebi. Treba je ustvariti pogoje za to in bo železnica
               prevzela toliko in toliko tovora.</p>
               <p>Kar se tiče odpreti vrata tujim prevoznikom. Kaj to pomeni? Biti tako dobrosrčen, da
               naj delajo drugi prevozniki, mi bomo pa doma križem rok stali pa gledali? Namreč,
               slišali smo, da cestni tovorni promet zaposluje toliko in toliko tisoč zaposlenih
               ljudi. In moram poudariti, da v samostojni državi Sloveniji se mora marsikdo
               spomniti, da je cestni tovorni promet reševal svoje presežne delavce, z vsemi živimi
               problemi, z mnogo manj raznih ukrepov in ne vem česa, in je ta zadeva nekje pristala
               na današnjem nivoju. Jaz trdim, da je cestni tovorni promet v Sloveniji bil že takrat
               za časa bivše države izredno razvit in delali smo na evropskem trgu že takrat, mnoge
               firme, zelo močno na izvozu teh storitev. Danes pa tudi, smo povezani z Evropsko
               unijo in iz tega ni moč ven. Tako da v bistvu pogrešam tu v resoluciji neke poudarke
               na tem cestnem tovornem prometu.</p>
               <p>In če rečem še nekaj besed okrog ukrepa številka 12, ki pravi, <q>"zagotavljanje
               pogojev za konkurenco na transportnem trgu in spodbujanje celovitih logističnih
               storitev, smiselno načrtovanje globalne zunanje logistike, sodelovanje industrije in
               prevoznikov ter menedžmentov, oskrbljenih verig, s tem bo dosežena učinkovita oskrba
               gospodarstva, možnost zaposlovanja ljudi v transportnem sektorju in večja
               konkurenčnost slovenskega gospodarstva na svetovnem trgu"</q>. Tekst je pač napisan tako,
               zelo lepo, vendar prej sem omenil konkurenco, da je v cestnem tovornem prometu
               resnično izredna konkurenca. Jaz je ne poznam panoge, mogoče se motim, vendar je ni,
               ki bi imela tako močno konkurenco na domačem trgu, kjer je udeležena tudi vsa
               prevozniška struktura drugih držav.</p>
            </sp>
            <sp xml:id="SDT4-OZP-Javna-001-2006-03-08.sp83">

               <speaker>PREDSEDNIK FRANC KANGLER:</speaker>

               <p>Šest minut!</p>
            </sp>
            <sp xml:id="SDT4-OZP-Javna-001-2006-03-08.sp84">

               <speaker>ŠTEFAN LAZAR:</speaker>

               <p>Pardon, se opravičujem. Da zaključim. Torej, o konkurenci, težko je govoriti, da je
               še moč več narediti na tem cestnem prevozu blaga. Bojim se pa, to kar sem omenil, da
               je ta branža izredno nerentabilna in tu so glavni problemi v nadaljevanju, kjer znajo
               te firme iti v likvidacijo in takrat ne bo možnosti zaposlovanja dodatno teh ljudi,
               ampak kvečjemu odpuščanje. Žal, tako zgleda situacija na tem področju. Hvala lepa za
               poslušanje. 
               </p>
            </sp>
            <sp xml:id="SDT4-OZP-Javna-001-2006-03-08.sp85">

               <speaker>PREDSEDNIK FRANC KANGLER:</speaker>

               <p>Hvala. K besedi vabim Mateja Ogrina. Pripravi se naj Igor Pipan.</p>
            </sp>
            <sp xml:id="SDT4-OZP-Javna-001-2006-03-08.sp86">

               <speaker>MATEJ OGRIN:</speaker>

               <p>Spoštovane dame, spoštovani gospodje! Dovolite, da vas pozdravim tudi v imenu društva
               CIPRA Slovenija, ki je tudi član koalicije za trajnostno prometno politiko.</p>
               <p>CIPRA Slovenija kot del mednarodne komisije za varstvo Alp že večkrat spoznava
               težave sosednjih alpskih držav pri tovornem tranzitu. In zdaj, kot kaže, namesto da
               bi se kaj naučili od njihovih napak in izkušenj, se bojim, da bomo ponovili določene
               napake. Dovolite, da vam postrežem z nekaj številkami. Mejni prehod Vrtojba, obdobje
               1995-2002, 100% porast tovornih vozil, in to ne z 8 na 16, pač pa s 1.000 na prek
               2.200. Če pogledamo Dolgo vas, 30% porast, danes se čez to mogoče najbolj pomembno
               slovensko vas, vsaj kar se prometnih obremenitev tiče, vozi prek 1.000 težkih
               tovornih vozil. Mehanske obremenitve težkih tovornjakov so več kot 30.000-krat večje
               od osebnih vozil, brez upoštevanja eksternih stroškov <stage>(to je podatek Direkcije
               Republike Slovenije za ceste)</stage>. Ko smo se spoznavali s prometno situacijo v alpskih
               deželah - zakaj v alpskih? Prek Alp se tako ali drugače preliva celoten promet od
               severa do juga Evrope in od vzhoda do zahoda. Spoznali smo takrat že, na dodiplomskem
               študiju, mejne prehode oziroma mejne prelaze, kot so Gottard, Frežu <stage>/?/</stage>, Simplon.
               Takrat so se nam zdeli zelo daleč in zelo tovorno obremenjeni, do tistih meja, ki jih
               mi, smo bili prepričani, ne bomo nikoli dosegli. Recimo, Gottard 3.500 kamionov na
               dan. No, z leti so ti prelazi postali vse bližji. Namreč, poglejmo, leta 2000 prelaz
               Postojna 1.680 vozil, težkih tovornjakov, leta 2004 3.660, se pravi, več kot 100%
               porast. Poglejmo Trojane, leta 2000 2.100, leta 2004 več kot 3.200. Mi smo že na
               nivoju teh nekoč zloglasnih mejnih cestnih prelazov. Pa bom še nekaj povedal. Z
               referendumom je bil leta 1999, točneje 8. novembra, uveljavljen člen in vpisan v
               švicarsko ustavo člen številka 84, z namenom zaščite alpskih regij in zmanjšanja
               negativnih vplivov tranzitnega prometa. Predvsem gre tu za prepoved povečanja
               tovornega tranzita v regiji, s tedanjih milijon 400 tisoč tovornih vozil so sprejeli
               številko 650 tisoč, ki jo bodo uresničili do leta 2009. Danes oziroma leta 2004 so
               prišli na milijon 200 tisoč. Uresničujejo cilj, ki so si ga zadali v politiki,
               številko so si zadali.</p>
               <p>Mene zanima, ali smo sposobni doseči nacionalen konsenz pri sprejemanju prometne
               politike. Se pravi, nek konsenz, ki bo dosežen ne samo na nivoju neke politike, pa
               mogoče še ožjega strokovnega kroga, pač pa nacionalen konsenz, s katerim bi mogoče
               šli lahko nekoč tudi na referendum. Ali si politika to upa? Jaz mislim, da z mehkim
               in mlačnim leporečjem, kot ga najdemo v tej resoluciji, tega ne bomo dosegli, niti ne
               bomo zmanjšali obremenitev. Verjetno še nismo slišali danes, manjkajo cilji, podprti
               s številkami. Nek cilj moramo imeti. Če ne bo ciljev, potem ne vem, no.</p>
               <p>Potem, če pogledamo, odobritev najemanja kredita za hitrejšo gradnjo avtocest. Samo
               na eno stvar bi mogoče opozoril. Avtoceste se tako ali tako že gradijo, avtocestni
               sistem se v resnici bliža koncu. Pri čemer pa je bila odločitev o sprejemu tega v
               resnici sprejeta, še preden se je sploh razvila debata o prometni politiki. Mi imamo
               koalicijsko os v Sloveniji povezano z avtocestami, štiri največja mesta so že v tej
               osi, do Novega mesta manjka, mislim, da še 15 kilometrov. Resolucija, o kateri se
               danes pogovarjamo, tudi ne omenja mednarodno veljavnih pogodb. Alpska konvencija v svojem 11. členu izrecno
               prepoveduje gradnjo novih avtocest na ozemlju veljavnosti, če niso izkoriščene vse
               druge možnosti povečanja prometnih tokov. Ne vemo kako bomo odgovorili kjotskih
               zahtevam. Ves čas se kaže prst ne energetiko. Energetika je že v osemdesetih letih
               vzpostavila monitoring onesnaževanja. Kaj pa promet? Kje ima promet vzpostavljen
               monitoring? Zanima me tudi kaj bo s cestninsko politiko. Vsi vemo, da jo je treba
               urediti, ampak kot vse kaže danes, tudi naši kolegi iz Avstrije, Italije, Nemčije nam
               to potrjujejo, po vsej verjetnosti v EU v dveh letih, v 2008 ne bo enotnega
               pobiranja. To so naši podatki. Upajmo, da bo. Ker mislim, da je na enotno in bolj
               pravično pobiranje navezano tudi odplačilo našega kredita, tega, o katerem so se pred
               kratkim odločili. Danes se vse več govori o pomorskih avtocestah. Tudi ne alpske
               države imajo danes tovornega tranzita že dovolj in jasno je, da bodo pomorske
               avtoceste po vsej verjetnosti prevzele veliko breme kopnih avtocest, če tako hočemo
               ali pa ne, pri čemer se bo po mojem tudi tam odprla debata o smiselnosti ali ne v
               določenih mesecih, mogoče letih. Če že najemamo kredite jih vzemimo za te tako
               imenovane podhranjene prometne sisteme, mogoče železnica ali kaj podobnega. Zdaj za
               konec bi rekel samo to, resolucija o prometni politiki je prav gotovo zelo pomemben
               dokument, ki bo, če ji vlada misli slediti v mnogo čem določil razvoj promet
               naslednjih desetletij. Če ji ne misli slediti ne vem zakaj smo sploh tukaj. Vse večji
               pozivi strokovnjakov v naši koaliciji, da potrebujemo nujno široko civilno gibanje za
               trajnostno prometno politiko potrjujejo, da mogoče le ta, se pravi ta resolucija le
               ni tako zelo naravnana v to smer, o kateri nam tudi pristojni zagotavljajo.</p>
            </sp>
            <sp xml:id="SDT4-OZP-Javna-001-2006-03-08.sp87">

               <speaker>PREDSEDNIK FRANC KANGLER:</speaker>

               <p>Sedem minut.</p>
            </sp>
            <sp xml:id="SDT4-OZP-Javna-001-2006-03-08.sp88">

               <speaker>GOSPOD ________:</speaker>

               <p>Samo še to bi dejal, da cilj te koalicije je doseči neko kar malo širše gibanje in v
               zadnjih dneh, od kar smo malo bolj javno izpostavljeni prejemamo kar nekaj
               elektronskih sporočil ljudi, ki imajo v elektronskem naslovu domeno gov.si, kjer nas
               jasno in zelo podpirajo. Tako, da dajmo prosim si vzeti malo časa za širšo debato, pa
               mislim, da ne bo nihče na slabšem. Hvala lepa.</p>
            </sp>
            <sp xml:id="SDT4-OZP-Javna-001-2006-03-08.sp89">

               <speaker>PREDSEDNIK FRANC KANGLER:</speaker>

               <p>Hvala. K besedi vabim Igorja Pipana, pripravi se naj Aljaž Plevnik.</p>
            </sp>
            <sp xml:id="SDT4-OZP-Javna-001-2006-03-08.sp90">

               <speaker>IGOR PIPAN:</speaker>

               <p>Hvala lepa predsedujoči. Lep pozdrav vsem skupaj! Moje ime je Igor Pipan, prihajam iz
               Obrtne zbornice Slovenije iz sekcije za promet. Tudi pri nas smo pogledali to
               resolucijo o prometni politiki in smo se tudi že večkrat srečali z predstavitvijo
               same resolucije in tudi kar nekaj pripomb in predlogov smo že dali. In tudi jaz se
               moram pridružiti nekaterim današnjim razpravljavcem, da dalj časa razpravljamo o tej
               resoluciji, boljše zgleda. Resolucija in razlaga resolucije namreč se očitno se uči
               ministrstvo na vseh teh razpravah in zato upam, da današnja razprava ni zadnja in da
               bo na koncu koncev revidirana resolucija tista prava, ki jo v Sloveniji zares
               potrebujemo. Kot sem rekel, prihajam s področja cestnega prometa in bi želel
               izpostaviti nekatere številke, ki se mi zdijo zelo pomembne in bi mogle govoriti v
               prid resoluciji o prometni politiki. Namreč logistika, katere sestavni del je promet,
               je v današnjem času tista panoga, ki ustvarja največ dodane vrednosti, pa ne samo v
               Sloveniji, ampak na svetu in 
               ocenjuje se, da v sami logistiki se da ustvariti približno 20% dodane vrednosti.
               Zakaj je to pomembno? Zato, ker promet sam kot gibalo razvoja celotne družbe, pa
               seveda močno vpliva tudi na povečanje bruto domačega proizvoda in spet izhajajoč iz
               študij, da če se bruto domači proizvod poveča za 1%, to pomeni 2% povečanja prometa,
               pomeni, da je vloga prometa še toliko večja. In v naši Sloveniji, v naši majhni
               Sloveniji cestni prevozniki ustvarijo tri četrt, danes smo sicer slišali različne
               številke, ampak vse se tukaj nekje sučejo, tri četrtine družbenega bruto proizvoda,
               ki ga ustvarja celotni transport, ali v konkretnih številkah 500 dolarjev po glavi
               Slovenca je ustvarjeno s cestnim prevozništvom. To se pravi, na vsako glavo Slovenca
               500 dolarjev na leto. To naredi vsega skupaj nekaj več kot 10 tisoč prevoznikov,
               cestnih prevoznikov. Nič več jih ni kot toliko, ki imajo okrog 30 tisoč licenciranih
               vozil. Nekaj vozil je seveda koriščenih tudi, pa nimajo licence, ker spadajo v
               transport za lastne potrebe in te slovenski cestni prevozniki so kljub vsemu še danes
               med najboljšimi in najbolj konkurenčnimi cestnimi prevozniki v Evropi. Imajo s tem
               sicer težave. Tisto, kar je pomembno, kar dokazuje konkurenčno sposobnost slovenskega
               cestnega prevozništva je tudi to, da smo ob vstopu v Evropsko unijo edina država, ki
               je polnopravno vstopila na področju transporta od vseh novih držav. In edini imamo,
               smo si s tem dobili pred ostalimi še dosti večjo konkurenčno prednost, ki pa se
               bojim, da jo izgubljamo. Jaz mislim, da na vse te stvari gospod minister bi mogel
               biti zelo ponosen in bi moglo biti za vas zelo zavezujoče, bi jih moral ne samo
               braniti, bi jih mogel spodbujati. V prometni politiki je zapisano, za izvajanje
               svojega poslanstva mora ministrstvo za promet zagotavljati usklajeno, zanesljivo in
               stroškovno učinkovito delovanje celotnega prometnega sistema. To seveda je pravi cilj
               prometne, resolucije o prometni politiki. Ampak po vseh razpravah danes tukaj se o
               tem težko strinjam. Veliko pripomb, veliko vprašanj, veliko nerešenih problemov in to
               je seveda treba upoštevati. Jaz kot predstavnik cestnih prevoznikov moram reči, da
               pri prebiranju te resolucije jo lahko razumem nekoliko drugače, lahko jo razumem kot
               resolucijo o prometni infrastrukturi. Zame namreč govori v velikem ali pretežnem delu
               o infrastrukturi in zelo malo o prometnih tokovih, migracijskih tokovih, o tistem,
               kar pravzaprav ustvarja dodano vrednost v prometu in v logistiki. In zato se
               sprašujem, ali je resolucija, ki ima nekako življenjsko dobo 10 do 15 let, ali
               dejansko zadošča teh 20 strani za teh 500 dolarjev po glavi, za teh velik procent
               BDP, ki je odvisen od prevozništva.</p>
            </sp>
            <sp xml:id="SDT4-OZP-Javna-001-2006-03-08.sp91">

               <speaker>PREDSEDNIK FRANC KANGLER:</speaker>

               <p>Šest minut.</p>
            </sp>
            <sp xml:id="SDT4-OZP-Javna-001-2006-03-08.sp92">

               <speaker>IGOR PIPAN:</speaker>

               <p>Resolucija naj bi pomenila razvoj. Razvoj pa je možen, če obstaja vizija, če obstaja
               strategija, če obstaja široka podpora tudi politična ali predvsem politična, če so
               jasno definirani cilji in akcijski načrt ter projekti in programi. In moram reči, da
               v tej resoluciji prometne politike to zelo pogrešamo. V strokovnem smislu se nam zdi,
               da je posamezni segmenti namerno niso podrobneje določeni in opredeljeni in je to
               preneseno na izvedbene projekte zato, da se v tem trenutku ne konfrontirajo mnenja,
               ki so zelo različna. Ni niti besede o tem, kako bo spodbujan javni potniški promet,
               kako bomo zagotovili, da bo več ljudi začelo uporabljati javni potniški promet, kako
               bomo standard osebnega prevozništva začeli kratiti ljudem in kako bomo vse te ljudi
               zopet preusmerili na avtobuse, na železnico.</p>
            </sp>
            <sp xml:id="SDT4-OZP-Javna-001-2006-03-08.sp93">

               <speaker>PREDSEDNIK FRANC KANGLER:</speaker>

               <p>Bi vas prosil, če počasi <gap n="..."/></p>
            </sp>
            <sp xml:id="SDT4-OZP-Javna-001-2006-03-08.sp94">

               <speaker>IGOR PIPAN:</speaker>

               <p>Samo še trenutek. O enotni vozovnici, enotna vozovnica je omenjena dvakrat in je zelo
               pomemben faktor javnega potniškega prometa. Javni potniški promet bi tudi Slovenijo,
               ki je bila opomnjena zaradi kjotskega protokola, da ga ne izpolnjuje, bi sigurno
               veliko pripomogel zato, da bi se začel uresničevati. In zato sem prepričan, da taka
               prometna politika potrebuje še veliko dopolnitev, še veliko razprav, da bo lahko prava prometna politika tudi
               za vse navadne ljudi, kot smo slišali danes. Hvala.</p>
            </sp>
            <sp xml:id="SDT4-OZP-Javna-001-2006-03-08.sp95">

               <speaker>PREDSEDNIK FRANC KANGLER:</speaker>

               <p>Hvala. K besedi vabim Aljaža Plevnika, pripravi se naj Zlato Zaletel.</p>
            </sp>
            <sp xml:id="SDT4-OZP-Javna-001-2006-03-08.sp96">

               <speaker>ALJAŽ PLEVNIK:</speaker>

               <p>Hvala lepa. Jaz sem tu v dvojni vlogi. Aljaž Plevnik, sem raziskovalec na
               Urbanističnem inštitutu, torej se ukvarjam s strateškimi vidiki prometa, hkrati sem
               tudi član koalicije oziroma sodelavec koalicije za trajnostni promet. Zakaj to
               omenjam, če v bistvu s tem grizem roko, ki me hrani na nek način, v bistvu je to prva
               pripomba k tej od dveh, ki jih imam, ki bi jih izpostavil. V bistvu gre za to, da
               dokument spremljamo na nek način že od njegovega nastanka in v bistvu v vsem tem času
               ni bilo prave priložnosti vpliva nanj, čeprav dnevno v svojih raziskavah
               vzpostavljamo odnos do te prometne politike. To ni samo moje mnenje, mi smo delali za
               okoljsko ministrstvo in okoljsko agencijo Evrope neke kazalce kakšna je odprtost
               naših ministrstev za vplive širše javnosti, torej kakšno je vključevanje javnosti pri
               sprejemanju strateških dokumentov in tam smo z nekimi merili evropske okoljske
               agencije ugotovili, da ravno na področju prometa in okolja imamo težave pri prometnem
               ministrstvu, da je to vključevanje javnosti ni v skladu z standardi starih članic,
               torej U15. Ta javna predstavitev v bistvu ni po evropskih standardih faza, kjer se
               javnost, strokovna, širša civilna vključuje, ampak bi morali to, to vključevanje
               spraviti na neke faze odločanja o zagonu takega projekta. Recimo ta standard je bil
               že višje v času ministra Umka, 1995 leta se je priprava prometne politike začela s
               širšo delavnico, z širšimi vključevanji tudi civilne javnosti. Druga pripomba bi bila
               pa delo odgovorov, ki jih je pričakovati na te pripombe. Torej že prej smo v
               ministrovem nagovoru videli, da se del konkretizacije preliva na izvedbene dokumente.
               Tu se mi zdi bojazen, da bodo ene stvari ostale nedorečene zaradi tega, ker v bistvu
               je to zadnja priložnost, da se promet obravnava celostno. Kasnejši dokumenti bodo vsi
               izvedbeni, bodo sektorski, medtem kot je to zadnja priložnost. Čisto konkreten
               primer. Kroži že neka delovna verzija železniškega nacionalnega programa in v temu
               programu se čutijo pomanjkanje nekih strateških izhodišč, ki bi jih naj prometna
               politika dala. To je ena težava. Druga težava pa je recimo, da nacionalni program
               javne železniške infrastrukture obravnava samo infrastrukturni vidik ali predvsem
               infrastrukturni vidik železni, medtem ko železnice kot sistem nimajo neke strateške
               vizije in tu bi pričakovali ali vsaj po tem redosledu dokumentov, ki nas, ki jih
               napoveduje ministrstvo za promet, bi pričakovali prometni politiki. Tako, da to
               opozorilo gre v smeri teh pripomb konkretizacije te prometne politike. Hvala
               lepa.</p>
            </sp>
            <sp xml:id="SDT4-OZP-Javna-001-2006-03-08.sp97">

               <speaker>PREDSEDNIK FRANC KANGLER:</speaker>

               <p>Hvala. Tri minute. Zlato Zaletel, pripravi se naj predzadnji govornik Rado Škrabar.
           </p>
            </sp>
            <sp xml:id="SDT4-OZP-Javna-001-2006-03-08.sp98">

               <speaker>ZLATO ZALETEL:</speaker>

               <p>Lepo pozdravljeni! Moje ime je Zlato Zaletel, sem sekretar zveze združenj šoferjev in
               avtomehanikov Slovenije, torej predstavnik civilne družbe in bom <q>"probal"</q> biti
               konstruktiven in kratek. Resolucija je pravzaprav okvir, ki ga postavljamo za
               ravnanje nas vseh v prihodnosti. Če želimo, da se bo gospodarstvo odzivalo na
               resolucijo, mora biti ta tako pripravljena, mora biti pravzaprav njemu tudi
                  namenjena. V nasprotnem
               primeru ostane pravzaprav resolucija črka na papirju o tem, da je bilo o preteklosti
               kdaj tako smo že govorili. Nenazadnje, jaz sem tudi, tako kot nekateri drugi, dolgo v
               tej branži in vem, da že desetletja velja načelo tovor iz cest na železnice, vendar
               je zgolj s parolo in načelom to nemogoče storiti. Vprašali se boste zakaj razpravljam
               na ta način, pa vendar predstavljam voznike, iz enostavnega razloga, iz resolucije je
               možno razbrati dvoje. Na enem mestu veselo novico in pričakovanja, da bo obseg v
               dejavnosti, ki je pomembna večji in to pomeni več 10.000 ali še več delavnih mest, se
               pravi položaj poklica voznikov in avtomehanikov se bo izboljšal, bolj bodo potrebni,
               tako naprej in njihov materialni položaj se bo izboljšal. V drugih segmentih te iste
               resolucije je možno zaslediti, možno je pravzaprav sklepati na zmanjšanje
               zaposlenosti, odpiranje na ven, povečanje konkurenčnosti in seveda, če govorimo o
               razliki delavnih mest, 10.000 gor ali 10.000 dol nas to mora skrbeti. Jaz mislim, da
               resolucija bi morala na to vprašanje kazati odgovor, da bo gospodarsko vsaj vedelo
               uravnati, jaz zdaj ne diskutiram, da bi moralo gor ali dol, vendar bi moralo iz tega
               dokumenta biti jasno razvidno kako in kaj, zato predlagam, da pripravljavci
               resolucije skupaj s strokovno javnostjo, z gospodarstvom pravzaprav najdejo odgovore
               na ta vprašanja in jih na nek način vgradijo v ta dokument. Hvala za pozornost. Drage
               gospe jaz vam danes čestitam in vam želim, kar vam je dneva ostalo, še lep dan, pa
               naj se podaljša v prihodnost. Hvala.</p>
            </sp>
            <sp xml:id="SDT4-OZP-Javna-001-2006-03-08.sp99">

               <speaker>PREDSEDNIK FRANC KANGLER:</speaker>

               <p>Hvala, kratko in jedrnato. K besedi vabim gospoda Rada Škrabar.</p>
            </sp>
            <sp xml:id="SDT4-OZP-Javna-001-2006-03-08.sp100">

               <speaker>RADO ŠKRABAR:</speaker>

               <p>Moje ime je Rado Škrabar, sem bivši planer na področju prometa in zvez, Zavod za
               družbeno planiranje, kot takšen sem pripravljal več srednjeročnih planov, politiko
               dolgoročnega programa prometa in zvez za obdobje 1985, 1990 z mnogimi elementi do
               leta 2005. Bom zelo kratek zato, ker sem marsikaj hotel povedati, vendar je nekoliko
               deplasirano. Želel bi pa to poudariti. Mnoge sugestije, ki so tu bile podane so zelo
               lepe in zelo koristne, nekatere pa bi rekel, izhajajo iz, ne bom rekel nepopolnega
               ampak nepoznavanja, bi rekel metodologije podplaniranja,  predvsem pa bi rekel iz tega vidika, kaj sploh
               resolucija v sistemu planskih dokumentov oziroma o sistemu transportnega planiranja
               je? Torej resolucija je točno to kar je tu bilo podano. Resolucija je akt politične
               skupnosti s katero politična skupnost podaja temeljne ugotovitve, načelne ugotovitve
               o sedanjem stanju in podaja smeri razvoja za naprej, resolucija je to, je vse, ampak
               tudi nič več od tega, torej plantifikacije, eksplikacije, optimum in tako naprej, to
               so vse naslednje faze. Predlagam, da resolucija je točno to kar je. Lahko se seveda
               diskutira o tem, bi rekel, o strukturnih proporcah in tako naprej, vendar mislim, da
               vsebuje vse tiste elemente, kar načela enako, bi rekel, državni akt iz tega področja
               ima. Želim pa poudariti, da po tej resoluciji pravzaprav prihajajo veliko resnejši
               problemi in veliko težji koraki. Mi smo to zadevo imeli leta, tudi to bom povedal,
               ker mnogi to verjetno ne poznate, leta 1970, 1980, tu sem slišal neke diskusije, kaj
               so bila stališča in tako naprej, torej ne bom rekel, nebuloze, ampak blizu nebuloze.
               Leta 1976, 1990, 1980 je ta država imela največji raziskovalni projekt s področja
               prometa in zvez, ki je kadarkoli v Sloveniji narejen. Angažirani so bili vsi
               strokovnjaki, bi rekel, svetovna ekspert, <gap n="..."/><stage>/Nerazumljivo./</stage><gap n="..."/>, eksperti združenih
               narodov. Ta država je prvič vzpostavila, to je to, kar nekateri trdijo, da med letom
               1977, ko so je nebulozno prišla neka stališča, še sploh niso bila politika, to je del
               politike, ampak o tem <gap n="..."/><stage>/Nerazumljivo./</stage><gap n="..."/>, vzpostavljen je bil prvi z najvidnejšimi
               strokovnimi eksperti na svetu, mnogi smo to v Združenih državah študirali in tako
               naprej tako da, prometna stroka, je prometna stroka in to veze nima zdaj, k tega je
               sistem, poslušajte, promet se planira vedno, cesta se gradi v Džibutiju ali pa v
               Združenih državah na enak način, torej pristop k prometni stroki je bil pred, koliko
               je že to, pred enimi 25 leti veliko, da ne bom zdajle predolg, se opravičujem, hočem
               to povedati, bil je narejen en projekt, bila je izpostavljena baza, bil je
               <gap n="..."/><stage>/Nerazumljivo./</stage><gap n="..."/>, torej v tej Sloveniji se je vedelo, kje so izvori, kje so
               ponori, kakšne so strukture<gap n="..."/>, kakšne so perfomance tega substata, kakšna je
               mobilizacija kapitala opredmetenega v subsiatu, ki je v obtoku in tako naprej.
               Ažurirati to bazo bi bilo zelo koristno, torej resolucija je zelo dobro pripravljena,
               veliko boljša kot predhodna, ker <gap n="..."/><stage>/Nerazumljivo./</stage><gap n="..."/> nečesa, ker jaz bi rekel, kot
               planer, dolgoletni planer, dejansko ne vem kje bi ga vzpostavil, metodologija
               planiranja je povsod enaka na Harwardu ali pa kjerkoli, torej resolucija je inicialni
               akt in v tem kontekstu je zelo kvalitetno pripravljena in je tudi iz tega vidika bi
               lahko akceptirali.</p>
               <p>Kar se pa tiče, to moram poudariti, popolnoma zgrešenih rekonstrukcij kaj je nekoč
               bilo, s tega mesta zelo odgovorno povem, vse politike od leta 1975 naprej so se
               opravljale, vse družbene ekonomske politike so se opravile z institutom družbenega
               planiranja, družbenimi plani in družbenimi programi. Stališča so bila stališča, a
               filmativni politični sklep s katerim se je urejal en del prevoznega trga, vsa
               kreditno monetarna politika, tudi na področju promet in zvez, kreditno monetarna,
               joj, zdaj, torej naložbena politika, vse politike so bile opredeljene z družbenim
               planom in na podlagi teh planov ovrednotenih planov, programov prioritet, izmerjenih po matricah
               input-output, ker mi smo imeli simulacije, veste, tudi cenovne <gap n="..."/><stage>/Nerazumljivo./</stage><gap n="..."/>
               koliko je "input<stage>(?)</stage><q>", tolikšen "</q>output". Hočem to povedati, <gap n="..."/> baza, ki je bila
               vzpostavljena, ker nekateri negirajo, mislijo, poslušajte, da se z nekimi
               Jakominarji<stage>(?)</stage>, tudi tiste, kar je gospod Jakomin pisal, ta stališča o skladnem
               razvoju in delitve delovne <gap n="..."/> po področju prometa in zvez. To je povzetek ene
               znanstvene, ko že pišete, napišite, že zaradi rešpekta tistih ljudi, ki so to delali.
               Avtor, avtor <gap n="..."/><stage>/Nerazumljivo./</stage><gap n="..."/> avtor stališč, strokovni nosilec priprav stališč o
               skladnem razvoju in delitvi dela je bil dr. Pirnat, pripravlja je vso študijo 72.
               leta Institut za ekonomske raziskave Ljubljane in ekonomski institut iz Maribora,
               gospod Jakomin in tista famozna stališča pri kateri smo vsi sodelovali, je pač, bi
               rekel, bil pripravljen bi rekel, kot en akt, ki se sprejema <gap n="..."/> Konkreten program,
               vse zadeve, pravite, da ni bilo politike, preberete, bi rekel, družbene plane,
               družbene programe in dogovore. Dogovori so bili obligacija. V poglavju dogovora je
               vsa prometna infrastruktura bila zgrajena, tudi <gap n="..."/> vsaka investicija je bila
               opredeljena v dogovoru o temeljih plana in tako naprej. Tako, da ta država je imela
               politiko. Ne negirati tisto, kar ta država ni imela, pa še tako vehementno. Skratka
               mislim, da je resolucija dobra in tudi dobra podlaga za vnaprej. Hvala.</p>
            </sp>
            <sp xml:id="SDT4-OZP-Javna-001-2006-03-08.sp101">

               <speaker>PREDSEDNIK FRANC KANGLER:</speaker>

               <p>Hvala. Kot zadnji prijavljen sem tudi sam kot predsedujoči, zato mi dovolite, da iz
               tega mesta pač podam svoja stališča. Še preden bi pa želel seznaniti spoštovanega
               gospoda sogovornika Aljaža Plevnika, da naš poslovnik pač omogoča javno razpravo na
               takšen način, kot jo pač danes tukaj imamo. In moram reči, da je bila kar široka
               podpora odbora za promet vseh članov, da smo se odločili za takšno potezo, da prav vi
               strokovno javnost in drugo zainteresirano javnost pridete v državni zbor in podate
               svoje mnenje. Se pa strinjam, da bi bilo mogoče bolj vsebinsko in temeljiteje
               razpravljati, če bi resolucijo o prometni politiki razdelili na različne segmente:
               železnice, pomorstvo, letalstvo, ceste, na ta način, da bi naredili javne tribune in
               potem pripombe in svoje poglede potegnili skupaj in poskušali priti do nekega
               zaključka. Glede na to, da pa ste posredovali dokumente in nekatere druge pisne
               izdelke, sem pa prepričan, da bodo predstavniki vlade, predvsem pa ministrstvo za
               promet, nekatere tiste pomembne segmente tudi upoštevali.</p>
               <p>Sedaj pa mi dovolite, da tudi sam podam svoje stališče, predvsem zaradi tega, zaradi
               javne predstavitve, magnetograma in širše javnosti. Po mojem osebnem mnenju je
               resolucija primerni dokument za nadaljnjo obravnavo. To ne pomeni, da sem z njo
               zadovoljen. To pa pomeni, da sem vesel, da smo prišli danes do te razprave, da bo
               lahko vlada, predvsem pa ministrstvo za promet povzela nekatere razpravljalce,
               nekatere pripombe in jih vključila. Tudi sam bom povedal na katerih področjih
               pogrešam v resoluciji premalo poudarka, glede na to, da imamo več vej ali več
               možnosti za transport, za promet in nekaterih drugih segmentov.</p>
               <p>Zelo sem bil pozoren, ko je govoril dekan s primorske fakultete, kaj pomeni cesta.
               Brez ceste ne moremo priti ne do železnice, brez ceste ne moremo priti ne do
               letališča, brez ceste ne moremo priti ne do Luke Koper, brez ceste ne moremo priti ne
               v turistične kraje, brez cest ne moremo priti do žičnic.  In Slovenija je glede na geografsko strukturo v zelo
               pomembnem geografskem položaju v srednji Evropi, tako povezuje sever z Balkanom,
               vzhod z zahodom in te segmente in kvadratne kilometre, ki jih imamo, konec koncev mi
               Slovenijo lahko prevozimo v dveh urah, moramo izkoristiti in zaradi<stage>(?)</stage> tega storiti
               čim več možnosti za gospodarski, turistični in drugi ekonomski razvoj. Zato je
               gradnja cest v Sloveniji intenzivna in tudi res je, kot ste nekateri očitali, da
               preveč gradimo avtoceste, vendar zadnji poroštveni kredit oziroma poroštvo, ki smo ga
               dali v državni zbor ne pomeni, da bodo ta sredstva v maksimalni višini, kot smo ga
               sprejeli, tudi izčrpana, ampak ta sredstva se bodo sprotno črpala in na ta način tudi
               koristila. Pri čemer pa tudi pričakujemo, da se bodo črpala nekatera druga sredstva
               iz Evropske unije.</p>
               <p>Danes smo veliko govorili tudi o železnicah. Tukaj moram odkrito reči, da imam svoje
               poglede in sem bil svoj čas zelo razočaran, da so nekateri, ki so za to odgovorni
               znižali uporabnino Slovenskim železnicam na 100 milijonov. Pa ne zaradi Slovenskih
               železnic, zaradi konkurence, ki prihaja na slovenske tire. Tiri so državni in
               Slovenske železnice do danes vozijo za 100 milijonov letno. Jutri bodo morali tujci
               in bomo morali omogočati za isti znesek in z istimi pogoji uporabo slovenskih tirov.
               Kdo bo potopil slovenske železnice na ta način? Avstrijski vlaki bodo vozili od
               avstrijske meje do Luke Koper, dva strojevodja, ker so organizirani, ker so
               pripravljeni in bo s takšnimi pogoji in s konkurenco odstopili. In danes nekateri
               lobiji, interesi, da želijo spremeniti zakon o železnicah, zato, da bi državne
               investicije in infrastrukturo prenesli na slovenske železnice na podjetje, ki je
               sicer v 100% lasti države. Pri čemer pa država iz leta v leto sanira velike izgube.
               Ali lahko država zaupa, državna investicija podjetju, ki se še ni saniralo, tako kot
               so slovenske železarne in nekatera druga podjetja. Prvo se morajo slovenske železnice
               znotraj zorganizirati, sanirati in pripraviti za ta evropski trg. In tukaj bodo
               morali nadzorniki nositi tudi svojo odgovornost, glede na poslovne rezultate, ki jih
               slišimo.</p>
               <p>Letalstvo - letalstvo je bilo danes, moram reči odkrito, presenečen, premalo rečeno.
               Zakaj? Pomembno ni samo letalstvo kot takšno, ampak infrastruktura okoli letalstva.
               Infrastruktura okoli letališča, tako na Brniku kot v Mariboru kot tudi v Portorožu.
               Tukaj pričakujem, da bo vlada to resolucijo dopolnila, na tem področju. Konec koncev
               primer - bom poudaril, čeprav letalstvo je tisto, ki je z ekologijo ali pa z
               onesnaževanjem ozračja zelo vprašljivo in bi dejansko bil pozoren tudi na to, da
               trendi v Evropi in na področju letalstva se višajo. Letalstvo je zelo pomembno za
               razvoj gospodarstva in turizma. Mi ne moremo zaostajati za Evropo. Primer, da vam
               povem, da ne bom predolg. Ko je bila nogometna tekma Slovenija-Škotska. Mi nismo bili
               sposobni pripeljati 2 500 Škotov v Slovenijo na letališče Brnik, Maribor ali
               Portorož. Ti Škoti so hodili tako preko Zagreba, preko Graza, preko Ljubljane. 2 500
               potnikov nismo bili sposobni pripeljati v Slovenijo. In veste, koliko je teh 2 500
               Škotov zapravilo v Republiki Sloveniji? Milijon evrov za štiri dni. Vsak Škot po 400
               evrov. Če si preračunate 2 500 krat 400 evrov je milijon evrov. To je panoga za
               turizem. In tukaj pričakujem s strani predlagatelja resolucije, da nekatere segmente
               na področju letalstva popravi. 
               Žičnice. O žičnicah danes nihče ne govoril, pa spadajo v to panogo in v to
               resolucijo. Žičnice so tako pomembne za razvoj slovenskega turizma. Nekateri predpisi
               na področju žičnic so primerni in nekateri pa niso, in jih bo potrebno spremeniti in
               omogočiti tistim, ki se ukvarjajo s prevozom na smučišča, na smučiščih, da se omogoči
               razvoj.</p>
               <p>Na področju letalstva, če se smem vrniti malo nazaj, samo da opozorim, smo v mesecu
               maju, če se spomnim, v lanskem letu imeli terensko sejo na mariborskem letališču. V
               letošnjem letu planiram, da bomo imeli popolnoma enako sejo, verjetno na brniškem ali
               portoroškem letališču, meseca maja. Takrat smo ugotovili v Mariboru, da manjka 46
               podzakonskih aktov. Leto dni bo naokoli in prav z veseljem, bomo parlamentarci
               vprašali, koliko teh podzakonskih aktov se je uredilo. Zato danes tudi tukaj
               opozarjam, kolikor je tudi meni znano, da temeljito so že sprejeli nekatere
               podzakonske akte in nekateri se tudi pripravljajo.</p>
               <p>Veliko je bilo danes tudi rečenega o kolesarjih. V mesecu novembru sem bil v
               Kopenhagnu na zasedanju severnoatlantske skupščine, Nato skupščine. In ker sem
               predsednik odbora za promet, sem se z velikim zanimanje ogledal železniško postajo v
               Kopenhagnu. Prvi moj vtis je bil, da sem prišel na Kitajsko. Pa veste, zakaj? Ob
               železniški postaji v Kopenhagnu je bilo preko 3 000 koles parkiranih in v mesecu
               novembru. Pri temperaturah, pri deževnem vremenu, bi lahko ugotovili ali pa lahko
               srečali na cestah toliko kolesarjev, da sem mislil dobesedno, da sem prišel na
               Kitajsko. Ampak, pomembno pa je, ko pa pogledaš njihovo infrastrukturo in ugotoviš,
               da imajo urejene kolesarske ceste, posebej predpise in nekatere poudarke prav dajejo
               temu pomenu. Seveda veliko smo tudi danes govorili o Luki Koper in o povezanosti Luke
               Koper s Slovenskimi železnicami. Jaz vem, da je drugi tir velik vprašaj in da je
               drugi tir velik finančni zalogaj. Vendar študije in nekatere analize kažejo, da tudi
               ta problem se da dolgoročno tudi rešiti s posameznimi izogibališči. Ko gresta dva
               tovorna vlada proti Kopru, dva proti Ljubljani, če naredimo en kilometer ob vzporedni
               železnici izogibališče, se lahko v istem trenutku, če je logistika tako nastavljena,
               dva tovorna vlaka, ki gresta za Koper, izogneta dvem tovornim vlakom, ki gresta za
               Ljubljano. In te pomembne študije, ki so jih nekateri že izdelali, je potrebno
               upoštevati. In tudi upoštevati, da se nekateri segmenti, kar se tiče Luke Koper in
               drugega tira, tudi upoštevajo.</p>
               <p>S tem bi jaz počasi zaključil in bi se vam res vsem iskreno zahvalil, da ste se
               udeležili javne predstavitve mnenj, za vaša mnenja, stališča in predvsem predloge.
               Poslankam in poslancem, članom odbora za promet, vladi Republike Slovenije oziroma
               spoštovanemu ministru in vsem ostalim sodelavcem ministrstva za promet, bodo izražena
               mnenja, ki ste jih vi danes tukaj podali, stališča in predloge, tudi iz te javne
               predstavitve predlagani in posredovani.</p>
               <p>Prepričan pa sem, da bo vlada tako kot ekipa na ministrstvu za promet vaša stališča
               in pomisleke in tudi predloge upoštevali in da bomo na odboru za promet imeli
               dopolnjen predlog resolucija o prometni politiki. In konec koncev moramo tudi dati
               priznanje tej vladi, da je
               sploh napravila takšen dokument, da je pristopila resno, vse odlike tudi ministru in
               ekipi za to, da sploh lahko danes razpravljamo in da lahko začrtamo tiste smernice,
               ki so nujno potrebne za razvoj slovenske prometne infrastrukture in nekaterih drugih
               segmentov.</p>
               <p>Še enkrat se vam zahvaljujem, da ste se udeležili na tej javni predstavitvi mnenj in
               s tem se vam tudi zahvaljujem za vašo potrpežljivost, pozornost. Upam, da sem bil
               toleranten do vas, glede časa, kolikor se je pač dalo. Še enkrat hvala in s tem tudi
               zaključujem to predstavitev mnenj.</p>
               <stage type="time">(Javna predstavitev mnenj je bila zaključena 8. marca 2006 ob 19.18 uri.)</stage>
            </sp>
         </div>
      </body>
   </text>
</TEI>