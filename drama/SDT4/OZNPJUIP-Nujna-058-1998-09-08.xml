<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Nujna-058-1998-09-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">D5E2A57215D0AA2FC12574BB004A3C0C</idno>
               <idno type="custom" subtype="day">6B087EF6BA35FB8EC12574BE003CB325</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=6B087EF6BA35FB8EC12574BE003CB325</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Nujna-058-1998-09-08.OZNPJUIP" n="058">
               <name>Nujna</name>
               <date when="1998-09-08"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Nujna-058-1998-09-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Nujna-058-1998-09-08.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">58. nujna seja</stage>
            <stage type="date">(8. september 2008)</stage>
            <stage type="chairman">Sejo je vodil Drago Koren, predsednik odbora.</stage>
            <stage type="time">Seja se je pričela ob 10.05.</stage>


            <sp xml:id="SDT4-OZNPJUIP-Nujna-058-1998-09-08.sp1">

               <speaker>PREDSEDNIK DRAGO KOREN:</speaker>

               <p>Lep dober dan vsem članicam, članom Odbora za notranjo politiko, javno upravo in
               pravosodje, vsem vabljenim in ostalim prisotnim.</p>
               <p>Pričenjam 58. nujno sejo Odbora za notranjo politiko, javno upravo in pravosodje.</p>
               <p>Na začetku naj vas obvestim, da poslanca Boštjana Zagorca nadomešča gospa Barbara
               Žgajner Tavš, gospoda Davorina Terčona pa Cveta Zalokar Oražem. Ju lepo pozdravljam v
               naši sredi in želim uspešno delo na našem odboru. Ostalih opravičil nisem prejel.</p>
               <p>K predlogu dnevnega reda nisem dobil nobenega predloga za razširitev ali umik tako,
               da je dnevni red takšne, kot ste ga prejeli s sklicem.</p>
               <p>Tako pričenjam s <title>1. TOČKO DNEVNEGA REDA</title>. ...o dnevnem redu ni, bom odprl;
               samo da odprem točko...</p>
               <p>Se pravi pričenjamo z obravnavo <title>1. TOČKE DNEVNEGA REDA,</title> to je <title>OBRAVNAVA ODLOČITVE ZA OPREMLJANJE SLOVENSKE VOJSKE S PEHOTNIMI BOJNIMI VOZILI
               8X8, OBRAVNAVA IZVEDBE MEDNARODNEGA JAVNEGA RAZPISA TER OBRAVNAVA ODLOČITEV O
               DOMNEVNIH SUMIH KORUPCIJE PRI TEJ IZVEDBI.</title>
               </p>
               <p>Navedeno problematiko bomo obravnavali na podlagi zahteve Poslanske skupine Lipa za
               sklic nujne seje odbora z dne 5.9.2008.</p>
               <p>Na sejo odbora sem vabil predlagatelja zahteve sklica, potem predstavnike
               predlagatelja za sklic izredne seje Državnega zbora, potem sem vabil Ministrstvo za
               notranje zadeve, Ministrstvo za pravosodje in generalno državno tožilko Barbaro
               Brezigar.</p>
               <p>Kot gradivo pa ste prejeli zahtevo Poslanske skupine Lipa in zahtevo skupine poslank
               in poslancev za sklic izredne seje s predlogom sklepov, ki pa je objavljen v
               Poročevalcu številka 108/08 z dne 4.9.2008.</p>
               <p>Preden dam naprej besedo je želel proceduralno gospod Potrč. Izvolite.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp2">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi, minister, generalna državna tožilka,
               ostali prisotni.</p>
               <p>V naši poslanski skupini, to se ve, smo imeli pomisleke nad sklicem seje Državnega
               zbora s predlagano vsebino in s predlagano dokumentacijo. Neglede na to pozdravljamo
               predlog Lipa, ker ta seja je pač sklicana, da se o tem izjasni tudi matično delovno
               telo. Menimo pa, da bi morali vsaj na matičnem delovnem telesu zagotoviti ustrezna
               gradiva, ki nam lahko dajo podlago za našo razpravo in naše odločanje. Ker gradiva,
               ki so jih predložili predlagatelji temu v nobenem primeru ne ustrezajo.</p>
               <p>Zato gospod predsednik navajam gradiva za katera prosim, da se nam predložijo in
               predlagam da predstavniki Vlade tudi povedo koliko časa bi bilo potrebno, da bi ta
               gradiva dobili, da bi lahko imeli za podlago. Zakaj to predlagam? Zaradi tega, ker je
               insinuacij, neresnic, spreminjanja dejstev, spreminjanja izjav v zadnjih dneh toliko,
               da bi pač človek rajši videl dokument in si sam o njem ustvaril sliko, kot pa da vsak
               dan znova, upravičeno ali ne, posluša različne izjave, ki jih dajejo predvsem tudi
               predstavniki vlade.</p>
               <p>Zato bi predlagal, da dobimo naslednja gradiva, če bo vaša ugotovitev zaradi tega
               moramo za kakšen delček sejo zapreti, mene ne moti, čeprav v osnovi sem za to, da vse
               obravnavamo na javni seji. Najprej: pogodbo o nakupu 8-kolesnikov Patria iz decembra
               2006 ali vsaj protikorupcijsko klavzulo. Najbrž ni treba razlagati zakaj.  O njej so zelo različne trditve
               pristojnih državnih organov pa tudi strokovnjakov in dokler jo kdorkoli od nas ne
               vidi, jaz ne morem o njej nič reči.</p>
               <p>Besedila protestnih not, ki jih je poslalo slovensko Ministrstvo za zunanje zadeve
               in odgovori nanje. Jaz bi to rad videl, ker mislim, da bi vsebinsko morali o tem ali
               sme finska televizija objavljati, upravičeno ali ne, korektno ali ne, ampak ali sme
               objavljati - to je vprašanje in da to mi problematiziramo, jaz bi rad vsebino videl.</p>
               <p>Kot naslednje. Vsa poročila o internem nadzoru znotraj slovenske policije,
               kriminalistične službe in Interpola. Posebej zato, ker je v zvezi s tem bilo danih
               mnogo različnih izjav, tudi ministra Mateja, ki najprej trdi, da so vse aktivnosti v
               okviru policije in Interpola korektne, kasneje prizna, da je v enem primeru verjetno
               prišlo do zamude. Če sem prav obveščen v zadnjih dneh, včeraj, predvčerajšnjim, da je
               verjetno prišlo do zamude v več primerih. Skratka, stvari so ki bi jih morali imeti,
               da se ne bi stalno spreminjale.</p>
               <p>Koristil bi nam sporazum o sodelovanju med skupnimi preiskovalnimi organi in
               poročilo, ki je bilo v tej smeri sklenjeno, poročilo posebne slovenske delovne
               skupine pod vodstvom vrhovne državne tožilke, ki usmerja delo skupin. Korespondenco
               slovenskega tožilstva s finskimi tožilci. Dogovore in pisanja ministra za obrambo s
               Patrio. Namreč, na tej točki je tudi vsakdan kakšna nova izjava in demanti prejšnje
               in mislim, da bi bilo zelo koristno če bi to dokumentacijo dobili. Zahteve, ki jih je
               na finsko javno televizijo poslal naš slovenski vladni urad za komuniciranje in
               kakšni so bili odgovori. Pojasnilo predsednika vlade gospoda Janeza Janše o vsebini
               pogovorov s finskim predsednikom vlade in predlagamo, da se dodatno k vsemu temu
               gradivu priloži tudi osnutek delnega poročila preiskovalne komisije, ki je bila
               ustanovljena za preiskavo morebitnega suma zlorab javnih pooblastil v zvezi z nabavo
               oklepnikov Patria, vključno s tremi izvedeniškimi mnenji, ki so bili podlaga za to
               poročilo.</p>
               <p>Naj zaključim. V poslanski skupini sicer menimo, da je vsebina točke dnevnega reda
               takšna, da je veliko vprašanje ali jo sme in ali jo lahko korektno obravnava Državnik
               zbor. Mislimo, da zelo verjetno ne. Vendar če predlagatelji menijo da naj se
               obravnavajo ta vprašanja, potem morajo vsem nam dati na razpolago tudi gradivo, da bi
               ta vprašanja lahko obravnavali. Mi mislimo, da je to kar predlagamo tako minimum ki
               bi ga bilo treba dati, kot podlago za sejo.</p>
               <p>Hvala lepa.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp3">

               <speaker>PREDSEDNIK DRAGO KOREN:</speaker>

               <p>Hvala lepa.</p>
               <p>Naj najprej rečemo to, da navedeno točko mi obravnavamo na podlagi 32. in prvega
               odstavka 41. člena Poslovnika, kot zainteresirano delovno telo. Mi nismo matično
               delovno telo. Kot matično delovno telo je bil določen Odbor za obrambo, ki se
               sestane, vsaj sklic je danes ob 12. uri. Kaj je možno do tega časa na ta matični
               odbor, v to se jaz kot predsednik Odbora za notranjo politiko, javno upravi in
               pravosodje ne bi spuščal.</p>
               <p>Pa morda bi ob tem povedal še, da imamo mi z zahtevo za sklic te naše nujne seje,
               kot zainteresirano delovno telo, se pravi ta zahteva Lipe. V tej zahtevi je rečeno,
               da naj razpravljamo o predlaganem drugem in tretjem sklepu. In jaz bom razpravo držal
               v bistvu v tem okviru. Se pravi, mi bomo govorili o  drugem in tretjem sklepu tako kot je bilo predlagano z
               zahtevo Poslanske skupina Lipa. Ker mi dajemo samo mnenje potem matičnemu odboru, ne
               Državnemu zboru, matičnemu odboru, ki pa bo imel sejo ob 12. uri. Če pa lahko povem
               samo, ker sem bil, ker sem član tudi Odbora za obrambo in malo bolj poznam te zadeve,
               to dokumentacijo, ki ste jo našteli, gre dejansko za zelo zelo obsežno dokumentacijo
               in jaz ne vidim možnosti, glede na to, da imamo mi časa samo do dvanajste ure, ko se
               prične odbor za obrambo kot matičen odbor, da v tem času dobimo to gradivo. Tako, da
               bom jaz sedaj nadaljeval s to točko. Ja, izvolite gospod Potrč. Hvala.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp4">

               <speaker>MIRAN POTRČ:</speaker>

               <p>Hvala. Samo to naj ugotovim. Odločitev je vaša, lahko je tudi večinska. Vendar ni
               razloga, da ne bi o teh gradivih lahko razpravljalo tudi zainteresirano delovno telo.
               Zato zaradi tega, ker je to zainteresirano, ne pa matično, po mojem ni nobenega
               razloga, da ne bi imeli, bomo pa brez skrbi enak predlog dali tudi na matičnem
               delovnem telesu. Čas ni naša krivda. Seje so sklicane po odločitvi predsednika
               Državnega zbora. Morali bi pa poskrbeti, da Državni zbor in poslanke in poslanci
               imajo priložnost o vsebini razpravljati, ne pa, da je točka dnevnega ali pa, da so
               točke dnevnega reda in vsebine dane na dnevni red, nepripravljeno, s slabo
               dokumentacijo in z enim samim ciljem, zagotoviti, da bi bili vsi, ki so eventualno
               osumljeni, obraniti vsake krivde v naprej.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp5">

               <speaker>PREDSEDNIK DRAGO KOREN:</speaker>

               <p>Jaz to ne bom komentiral. Jaz bom samo povedal; zahteva na odbor za sklic nujne seje
               našega odbora kot zainteresiranega delovnega telesa, je bila vložena v petek okoli
               tretje ure. Mi smo v petek, moram reči, po srečnem naključju uspeli vse za danes za
               deseto uro sklicati to sejo. Jaz želim, da bi sejo pripeljali do konca oziroma, da jo
               izvedemo, v kolikor bo interes. Če pač tega interesa ne bo, bo pač ob dvanajstih se
               nadaljevalo na odboru za obrambo.</p>
               <p>Želite, gospa Barbara, proceduralno ali, drugače ste prvi kot predlagatelj...</p>
               <p>Torej jaz predlagam, da začnemo dejansko s to obravnavo in dajem besedo predstavnici
               predlagatelja, Barbari Žgajner Tavš, izvolite.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp6">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Dovolite gospod predsednik, najprej vam eno pojasnilo. V
               petek, takoj po seji Kolegija predsednika Državnega zbora, je Poslanska skupina Lipa
               naslovila zahtevo za nujno sejo Odbora za notranjo politiko, ki naj bi obravnaval
               problematiko nakupa Patrij oziroma oklepnikov 8x8. Ne samo zaradi dveh sklepov. Dva
               sklepa sta, kar je sicer res, sestavni del gradiva, ki so ga v parlamentarno
               proceduro vložili predstavniki koalicijskih strank in ki se bo obravnaval na
               jutrišnji, 41. izredni seji. Je pa res, da poslanke in poslanci Državnega zbora,
               danes praktično ne razpolagamo z nikakršnimi podatki. Zato pravim in očitno
               pristajate tudi vi na to teorijo, da je jutrišnja seja čista farsa. Istočasno s
               predlogom za sklic nujne seje Odbora za notranjo politiko, je Poslanska skupina Lipa
               na vodstvo Državnega zbora naslovila zahtevo za izročitev oziroma vpogled v gradivo,
               ki mora biti sestavni del gradiva, v kolikor želimo o tej točki oziroma o tej temi
               razpravljati korektno. V nasprotnem primeru, pa upam, da veste, gospod predsednik, da
               je celotno gradivo o katerem naj bi se razpravljalo na jutrišnji izredni seji,
               celotno gradivo bazira na parih člankih, časopisnih člankih, iz leta 2004, iz leta
               1997, iz leta 1998, iz leta 1996 itn. Najmlajše gradivo, ki je sestavni del sklica
               izredne seje oziroma gradiva, je članek, objavljen v Mladini leta 2004, z naslovom
               <q>"Slikar pred bankrotom"</q>. Pa mi povejte, ali s takim načinom vladna koalicija,  pa tudi vodstvo Državnega zbora,
               ki je v tako kratkem času, ja, je odreagirala na zahtevo koalicijskih strank, ni
               odreagirala na zahtevo opozicijskih strank po pridobitvi dodatnega pomembnega
               gradiva. Ali s takšno početje izraža resnost, v tej verjamem, da zelo resni zadevi,
               kot je nakup oklepnikov 8x8, ki je davkoplačevalce stal okrog 300 milijonov evrov.
               Spoštovane kolegice in kolegi, jaz bom rekla, da to ni limonada, čeprav je odgovorni
               minister za obrambo govoril, da je, bom rekla, to zgolj neke vrste limonada. Če pa se
               že hočemo pogovarjati v tem jeziku, pa bom rekla, da je to limonada, ki ima
               razsežnosti formata Atlantskega ocena. Gre za resno zadevo. Rada bi vas opozorila, in
               to sem omenila že na Kolegiju predsednika Državnega zbora, da poslanke in poslanci
               Državnega zbora, ki nismo bili člani preiskovalne komisije, tako imenovane Cviklove
               komisije, praktično nimamo nikakršnih podatkov, nimamo vpogleda v nikakršno
               dokumentacijo, vse kar se dogaja okrog vojaške opreme v naši državi, je strogo zaupno
               in je na vpogled samo določenim posameznikom. 300 milijonov evrov davkoplačevalskega
               denarja, ni vprašanje ali je Janez Janša dobil podkupnino, ni vprašanje ali je
               minister za obrambo dobil podkupnino? Vprašanje je, zakaj je Slovenija sklepala ta
               posel preko posrednikov? Vprašanje je, zakaj organi pregona v naši državi niso
               odreagirali več kot eno leto? Danes se sklicuje celotna Vlada in obtožuje finskega
               novinarja, ki je objavil to katastrofalno zgodbo, kako si upa nek novinar na Finskem
               govoriti o tem, da je šlo za podkupnino poslov s Slovenijo oziroma Patrijo. Pa saj se
               šalite! Ali živimo v pravni državi ali živimo v državi, ki ima resnično predznak ne S
               kot Slovenija, ampak tri K-je. Jaz pravim, in smiselno bi bilo, gospod predsednik, da
               vi, ki ste avtonomni in bi morali svoje poslance, rekla bom svoje, ja, člane odbora,
               seznaniti ali pa jim omogočiti, da se seznanijo s pomembnimi podatki iz gradiva. To
               so trije dokumenti oziroma štirje dokumenti vključno s poročilom Cviklove Komisije.
               Tudi do tega nimamo dostopa, da zahtevate od vodstva Državnega zbora, da dobimo
               poslanke in poslanci na vpogled to gradivo. Smo zainteresirano delovno telo, pa ne
               glede na to. Čez dve uri, čez uro pa pol, se bo sestalo matično delovno telo, ki bo
               prav tako kot mi, govorilo, ne vem, o članku objavljenem leta 2004 v Mladini. To je
               popolnoma neresno. Jaz sem pričakovala, glede na to, da istočasno, kot že rečeno, s
               sklicem je šla tudi zahteva za pridobitev gradiva, da boste korektno priskrbeli tisto
               kar poslanke in poslanci potrebujemo, če želimo razpravljati o tej problematiki.
               Hvala lepa.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp7">

               <speaker>PREDSEDNIK DRAGO KOREN:</speaker>

               <p>Hvala lepa gospe Barbari Žgajner Tavš. Kot predsednik tega odbora, moram na ta vaš
               uvod vseeno dati določena pojasnila. Na naš odbor je prišla zadeva ob 14.46. Tako, da
               ta ura drži, zato jaz o tem, verjamem, da je bilo to po Kolegiju Državnega zbora, kot
               ste rekli, ampak 14.46, jaz sem rekel okrog tretje ure. Tako, da to, ta zadeva drži.</p>
               <p>V vaši zahtevi ste navedli, da predlagate to nujno sejo, z naslednjim dnevnim redom,
               obravnava odločitve za opremljanje Slovenske vojske s pehotnimi bojnimi vozili 8x8,
               obravnava izvedbe mednarodnega javnega razpisa ter obravnava očitkov o domnevnih
               sumih korupcije pri tej izvedbi. V obrazložitvi pa ste navedli.  Skupina 35 koalicijskih poslancev je 3.
               septembra 2008 Državnemu zboru Republike Slovenije predložila zahtevo za sklic
               izredne seje, na kateri naj bi obravnavali odločitev, ne bom bral ta naslov. Na
               kolegiju Državnega zbora je bilo odločeno, da bo gradivo skladno s Poslovnikom kot
               matično delovno telo obravnaval Odbor Državnega zbora za obrambo. Pri pregledu
               gradiva v okviru predlaganih sklepov o katerih naj bi odločal Državni zbora sta
               predlagana dva sklepa o katerih bi po naši oceni moral razpravljati tudi Odbor za
               notranjo politiko, javno upravo in pravosodje. Gre za predlagani drugi in tretji
               sklep, ki se glasita. Drugi. Državni zbor Republike Slovenije izraža podporo
               državnemu tožilstvu in slovenski policiji, da skladno s svojimi pooblastili v
               sodelovanju z mednarodnimi inštitucijami nadaljujejo intenzivno preiskavo sumov o
               korupciji pri nabavi osemkolesnikov in jo čim prej uspešno dokončajo. In pa tretji
               sklep. Državni zbor Republike Slovenije poziva Ministrstvo za obrambo Republike
               Slovenije, da v primeru prvega potrjenega suma korupcije nemudoma uporabi
               konkurenčna, v oklepaju opomba, verjetno je mišljeno protikorupcijska, klavzulo in
               prekine pogodbo o dobavi oklepnih vozil osem krat osem. Skladno s poslovniški
               določili zato zahtevamo, da kot zainteresirano delovno telo skličete izredno sejo na
               kateri bi člani in članice lahko razpravljali in odločali o predlaganih sklepih. Če
               to še preberem, da ne bo kaj narobe, še zadnji odstavek preberem. Istočasno apeliram
               na vas, da v okviru demokratičnosti, predvsem pa strokovnosti in temeljnega pogleda o
               dogajanju na sejo povabite tudi generalno državno tožilko, gospo Barbaro Brezigar ter
               ministra za notranje zadeve, gospoda Dragutina Mateja, ki sta edina kompetentna za
               razpravo o predlaganih sklepih. Gradivo za sklic izredne seje. Jaz moram reči, da je
               odbor v tem kratkem času korektno pripravil današnjo sejo in bom odslej naprej tudi
               vodil sejo v okvirih, ki je bila vložena z zahtevo za nujno sejo našega odbora.
               Proceduralno se je prej že javil gospod Petan.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp8">

               <speaker>RUDOLF PETAN:</speaker>

               <p>Hvala za besedo gospod predsednik. Spoštovani. Jaz mislim, da je prav, da rečemo
               bobu tudi bob. Začelo se je že z dvojnimi merili. Rečeno je bilo danes tudi na tej
               seji, da moramo imeti verodostojno gradivo, kar se jaz strinjam in da se zahteva še
               dodatno gradivo. Vendar je bilo pa tudi rečeno, da gradivo za jutrišnjo sejo temelji
               na nekaj časopisnih člankih. To se pravi nekih novinarskih prispevkih. Pa bi vas
               vprašal ali ni ta cela afera temeljila na komplotu tv prispevka v stilu Vič-Holmeca
               na finski televiziji. Kaj tisti članek pa več velja kot pa časopisni članki? Ne vem
               zakaj tam velja nek članek iz novinarskih logov, tu danes pa govorite, da vse skupaj
               temelji na nekih časopisnih člankih. Nekaj jih je bilo izrecno rečeno. Tisti članki
               so pa manj? Tako da, če zahtevate gradiva, potem jaz bi pričakoval, da bi zahtevali
               tisti dokument na osnovi česar se je vse skupaj začelo. To je dokument finske
               televizije, ki bi moral jasno dokazati in ker tudi ... To pa omenjam zato, ker ste
               jasno rekli ali smo v pravni državi. Kolikor se pa jaz spomnim pa v pravni državi
               velja, da dokler ni nekomu dokazano z nekimi gradivi, ki to dokazujejo, da to kar se
               trdi, da je to res je nekdo nedolžen. Ne pa obratno. Tako kot se pri nas govori. Ja
               jaz upam, ali mi upamo. To je celo ena predsednica stranke rekla: <q>"Jaz upam, da mu bo
               uspelo dokazati, da je nedolžen."</q> Lepo vas prosim. Zdaj bom pa jaz vprašal. Ali smo v
               pravni državi, ali smo v kakšni drugi pravni državi?</p>
               <p>Tako da jaz mislim, da če se bi pogovarjali o avtentičnem gradivu, potem moramo
               dobiti gradiva na osnovi česar je bil ta Vič-Holmec sestavljen. Novi Vič-Holmec. Ker
               je bila ista podoba. Takrat je bila avstrijska televizija, danes je pa finska
               televizija. Dobro, če ...<stage>/Nerazumljivo./</stage>... zraven, to je druga zadeva. Ampak gre za
               to, da tako kot je bila pa ta seja tega odbora sklicana pa mislim, da predsednik
               čisto korektno vodi in je kar se mene tiče povedal korektno, drugače pa moramo
               zahtevati od tega finskega novinarja pa od teh naših akterjev, ki so pri tem
               sodelovali, da predstavijo to gradivo. Drugače te seje ne bi bilo. Zdaj ni pomembno
               ali časopisni članki ali karkoli drugega. Ampak obtožbe so nastale na osnovi tistega
               ko je novinar izrecno rekel: <q>"Tega pa ne bom pokazal."</q> Tu smo pa zaključili pa da na
               bom nadaljeval. Mislim, da smo se razumeli kar sem hotel povedati in jaz sem
               prepričan, da bo predsednik sejo vodil tako kot si je zamislil. Ker tako kot je bila
               zahteva, je čisto korektno pripravljena in mislim, da je prav, da slišimo tiste, ki
               smo jih povabili na to sejo, ki je bila tudi zahteva. Hvala lepa.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp9">

               <speaker>PREDSEDNIK DRAGO KOREN:</speaker>

               <p>Hvala lepa. Jaz še enkrat povem samo to, da se bom resnično trudil, glede na to, da
               imam že cel spisek zdaj proceduralnih zahtev, da enostavno ne bom dopuščal razpravo, ne vem, na vsa široka področja.
               Jaz predlagam, da se držimo te zahteve, ki je za ta naš odbor bila posredovana. Tudi
               gradivo za ta odbor je bil predlagan s strani teh, ki so vložili zahtevo in lepo
               prosim, če ni interesa razpravljati o drugem in tretjem sklepu, ker mi kot
               zainteresirano delovno telo lahko damo samo mnenje matičnemu delovnemu telesu in nič
               drugega. Barbara Žgajner Tavš ste želeli besedo ali proceduralni predlog?</p>
            </sp>
            <sp xml:id="SDT4-OZNPJUIP-Nujna-058-1998-09-08.sp10">

               <speaker>BARBARA ŽGAJNER TAVŠ:</speaker>

               <p>Hvala lepa samo besedo, če lahko, če dovolite.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp11">

               <speaker>PREDSEDNIK DRAGO KOREN:</speaker>

               <p>Potem bi vprašal jaz še samo, ker je bilo še nekaj rok, ali so bili to predlogi za
               proceduralne? Gospa Cveta Zalokar Oražem pa gospod Aleš Gulič pa gospod Potrč. Ali
               vas imam na spisku kot razpravljavce? ...<stage>/Oglašanje iz klopi./</stage>... Proceduralno. Gospa
               Cveta Zalokar Oražem izvolite.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp12">

               <speaker>CVETKA ZALOKAR ORAŽEM:</speaker>

               <p>Hvala lepa. Jaz menim, da je zahteva za sklic te izredne seje Odbora za notranje
               zadeve glede na hitrost s katero se odvijajo stvari, ki je bila posredovana s strani
               Poslanske skupine Lipa korektna in na nek način glede na predlagane sklepe, ki bi naj
               jih obravnavali jutri na izredni seji pravzaprav nujna in me čudi, da o tem ni
               odločal na tak način že kolegij. Kajti drugi sklep se eksplicitno tiče dela tega
               odbora. Kajti gre za ugotavljanje zadev povezanih s slovensko policijo in pa z
               državnim tožilstvom. Kar prav gotovo sodi v vsebino tega odbora.</p>
               <p>Dejstvo pa je, da seveda kot zainteresirano delovno telo lahko razpolagamo izključno
               s tistim gradivom, ki so ga predlagatelji za izredno sejo dali kot gradivo za to
               sejo. O tem kakšno je to gradivo ni vredno niti izgubljati besed. Res je, da so to
               novinarski članki, vendar mi smo parlament. Mi smo Državni zbor in mi na osnovi
               člankov iz leta 1996, 1997 in 1998 prav gotovo ne moremo korektno in verodostojno
               razpravljati o zadevah, ki se tičejo nakupa oklepnikov osem krat osem, posla, ki
               pravzaprav na nek način teče od leta 2004, ko je zadnji tekst tega besedila dalje.
               Večina teh zadev se tako ali tako odvija po letu 2006. Večina zadev, ki pa bi jih
               morali mi danes obravnavati se pa dotika pravzaprav šele zadnjih dni.</p>
               <p>Zato menim gospod predsednik, ker ste na nek način že zaključil ta del, da bi
               vendarle mi morali in predlagam, sprejeti sklep, da se kot matično delovno telo, da
               se seja, izredna seja, jutri v Državnem zboru ne more odvijati brez tistih gradiv o
               katerih je govoril kolega Potrč. Če tega za to sejo ne bo pripravljenega, potem v
               Poslanski skupini Zares menimo, da je vse skupaj v resnici samo <q>"šov"</q> in jaz tudi ne
               vem kaj bomo danes poslušali, ko pravzaprav naj bi mi ocenili kako kvalitetno in
               intenzivno sodelujeta policija in slovenski kriminalisti, obenem pa pravzaprav moramo
               iz ure v uro spremljati kako smo zalagali gradiva za leto in pol, kako se odvijata
               obe odgovorni, najbolj odgovorni osebi s popolnoma različnimi izjavami dobesedno iz
               ure v uro. Seveda na osnovi takih stvari mi lahko danes zgolj spet poslušamo celo
               vrsto izgovorov od teh oseb. Zato menim, da brez teh dokumentov o katerih je bilo
               govora enostavno verodostojno ta parlament seje in tudi ne naš odbor in tudi ne Odbor
               za obrambo od dvanajstih ne morejo nadaljevati. Mi naj bi sprejeli sklepe, ki se
               glasijo, da obe inštituciji delata intenzivno in da jih podpiramo v njihovem delu.
               Jaz moram reči, da v Poslanski skupini Zares dela slovenske policije in dela
               državnega tožilstva ne moremo podpirati v taki intenziteti kot je potekalo doslej in
               izjave in dokumenti, ki pač so na voljo preko medijev, jaz v njihovo verodostojnost
               seveda ne dvomim, upam pa, da so točni, ker jih dajejo slovenski predstavniki in to v
               obliki citatov ali pa lastnih izjav, torej ti dokumenti enostavno govorijo o tem, da
               je bilo narejenih toliko napak, toliko <q>"šlamparije"</q>, toliko pomanjkljivosti, toliko
               sprenevedanja, toliko skrivanja, da enostavno mi o tem ne moremo debatirati. Tako da
               jaz predlagam, da se  absolutno
               zahteva, sprejme sklep in da daste to tudi na glasovanje, da se ti dokumenti do naše
               seje, do seje odbora in do izredne seje, torej do vsega tega, kar je že tlakovano kot
               nek način, kako bo treba jutri, bom rekla, zgodbo pripeljati do konca s temi
               aplavdirajočimi sklepi, da enostavno to zadevo že na tej točki prekinemo.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp13">

               <speaker>PREDSEDNIK DRAGO KOREN:</speaker>

               <p>Hvala lepa. Jaz moram reči, da v kaki stvari bi se celo z vami strinjal. Dejansko,
               ker sem pač član odbora za obrambo in smo to obravnavali mislim, da vsaj na 10-ih
               sejah, na to gradivo, ki je bilo našteto je dejansko tudi nemogoče, da bi ga samo
               pregledali v nekaj dneh, ne pa, da bi ga danes do 12. ure lahko mi, da dejansko to ni
               realno. Bom pa dal na glasovanje vaš predlog, ker je pač proceduralni predlog, da dam
               na glasovanje zahtevo za pridobitev dodatnega gradiva za to našo sejo odbora.
               Glasujemo.</p>
               <p>Kdo je za? <stage>(5 člani.)</stage> Kdo je proti? <stage>(7 članov.)</stage></p>
               <p>Ni sprejeto.</p>
               <p>Gospod Potrč, jaz sem za to, proceduralne predloge še speljal naprej...</p>
            </sp>
            <sp xml:id="SDT4-OZNPJUIP-Nujna-058-1998-09-08.sp14">

               <speaker>MIRAN POTRČ:</speaker>

               <p>Ugotavljam, da moj predlog niste dal na glasovanje, me pa veseli, da ste dal na
               glasovanje predlog gospe Oražem. Bila sta pa enaka.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp15">

               <speaker>PREDSEDNIK DRAGO KOREN:</speaker>

               <p>Bila sta pa enaka.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp16">

               <speaker>MIRAN POTRČ:</speaker>

               <p>Se pravi mojega ne upoštevate.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp17">

               <speaker>PREDSEDNIK DRAGO KOREN:</speaker>

               <p>Jaz bom sedaj nadaljeval s sejo tako kot sem si tudi to sejo zamislil. Želi
               predstavnik predlagatelja za sklic izredne seje, kdo od predstavnikov predlagatelja
               za sklic izredne seje Državnega zbora besedo? <stage>(Ne.)</stage> Želi besedo minister za notranje
               zadeve, gospod Dragutin Mate? Izvolite.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp18">

               <speaker>DRAGUTIN MATE:</speaker>

               <p>Jaz sem prej z zanimanjem poslušal vse, kar je bilo tukaj rečeno in v enem nastopu se
               lahko sliši, da članki niso korektna predstavitev, da pa potem, ko so pa drugi
               članki, je pa to zelo korektno in da je za verjeti, ampak to ni tako pomembno. Bolj
               pomembno je to, da je bilo dvakrat omenjeno, da vladni predstavnik enkrat direktno z
               funkcijo, drugič pa posredno, ti so leteli na mene, da dajem različne izjave v zvezi
               z delom policije. Jaz sem imel novinarsko konferenco, po tistem, ko sem odredil
               izredni nadzor nad delom in začel novinarsko konferenco, tisti novinarji, ki ste bili
               takrat prisotni tam, veste, s tem, kaj ni bilo narejeno pravočasno in potem z vsemi
               ostalimi aktivnostmi, ki jih je slovenska policija izvajala. Tako, da lahko z vso
               odgovornostjo trdim, da je in še enkrat ponovim, prišlo do nerazumnega zamika<stage>(?)</stage> pri
               odgovoru na prvo depešo, ki je prišla preko Interpola Avstrija v Slovenijo.  V zvezi s tem je direktor policije
               odredil izredni nadzor nad delom Interpola Slovenije in jaz upam, da bodo rezultati
               tega njegovega izrednega nadzora čim prej znani. Z nadzorom bom seveda potem tudi
               seznanil, tako kot je to s predpisi tudi predvideno oziroma bom zahteval pojasnila in
               potem bomo lahko natančno govorili kaj in zakaj se je dogajalo na Interpolu Slovenija
               in kateri posamezniki so osebno odgovorni za to malomarnost, ali je prišlo do kakšne
               sistemske napake pri tem. To je prvi del zgodbe.</p>
               <p>Drugi del zgodbe je povezan z delom Slovenske policije v sodelovanju s tako
               imenovanih skupnih preiskovalnih timih, ki so predpogoj za to, da lahko tuji
               varnostni organi na ozemlju Slovenije izvajajo kakršnekoli aktivnosti v zvezi z
               določenimi kaznimivi dejanji. Tukaj je zadeva zelo jasna. Zadeva je potekala
               popolnoma transparentno, ažurno. Vpleteno je bilo, vključeno v to delo tako državno
               tožilstvo kot tudi policija. Kronologija kaže na popolno ažurno sodelovanje med
               slovensko policijo, finsko policijo znotraj države s tožilstvom, ki usmerja seveda
               celo zadevo. Mogoče bo več gospa vrhovna državna tožilka povedala potem o tem. In te
               zadeve tečejo ažurno v eni točki je delna težava, da na nekatera vprašanja, ki jih je
               slovenska policija zastavila finski policiji ni dobila odgovora dlje časa. Sedaj
               seveda lahko špekuliramo tako ali drugače zakaj ni teh odgovorov, kako jih ni, vendar
               bi v tem posebej rad poudaril dejstvo, da opozorilo za pošiljanje, za neodziv na
               depešo Interpola Avstrije je bilo poslano trem državam: Finski, Sloveniji in Tajski,
               ne samo Sloveniji, kjer opozarjajo, da želijo pridobiti podatke za katere so
               spraševali 21. 5., tako da bo to kristalno jasno, da ne bo potem spet spreminjanja
               izjav. In še nekaj, jaz glede tega poročila nisem spreminjal nobene izjave in je tudi
               danes ne spreminjam. Govorim o dejstvih, ki so se dogajala. Treba je vedeti, da je
               skupni preiskovalni tim bil vzpostavljen oziroma da je bil prvi sestanek 16. 6.
               letošnje leto, kjer so bili finski del skupine v Sloveniji in da je na tem sestanku
               se načelno govorilo o načinu delovanja skupne preiskovalne skupine, in ne o sumu
               koruptivnih dejanj. V nadaljevanju so, seveda, si izmenjevali informacijo operativne,
               katerih podrobnosti jaz ne vem in tudi ne smem vedeti. Toliko o sodelovanju policije
               v skupnih preiskovalnih timih in o delu, ki v tem trenutku poteka. Seveda pa je treba
               jasno vedeti tudi to, da vsa preiskovalna dejanja, ki jih bo kdorkoli zahteval, da se
               izvajajo na ozemlju Republike Slovenije proti slovenskim državljanom ali tudi proti
               drugih državljanom, ki se nahajajo na ozemlju Republike Slovenije lahko izvaja
               izključno in samo slovenska policija, nobena druga policija, s tem se je veliko
               manipuliralo, da bodo finski preiskovalci naredili preiskavo v Sloveniji. Ne bodo je,
               ne morejo je. Nobene zakonske osnove ni in predvsem poslanci bi morali zelo jasno
               vedeti, da je v zakonu to tako zapisano. Preiskavo na ozemlju Republike Slovenije
               lahko izvajajo samo preiskovalni organi Republike Slovenije. Zaradi ustanovitve
               skupnega preiskovalnega tima pa seveda obstajajo možnosti, da so prisotni tudi drugi
               preiskovalci, ki pa nimajo in ne smejo imeti funkcije tistih, ki operativno izvajajo
               razgovore ali kakorkoli posegajo v to preiskavo, lahko samo sugerirajo našim
               policistom kaj. In enako velja za zaslišanja, v tem primeru konkretno na Finskem.
               Naša policija ne more izvesti nobenega preiskovalnega dejanja na ozemlju Finske.
               Takšni so zakoni, takšni so predpisi. In ni nobene pravne osnove ne v Sloveniji, ne
               na Finskem in ne v EU, ki bi dajala kakršnekoli druge možnosti. Toliko na kratko.
           </p>
            </sp>
            <sp xml:id="SDT4-OZNPJUIP-Nujna-058-1998-09-08.sp19">

               <speaker>PREDSEDNIK DRAGO KOREN:</speaker>

               <p>Hvala lepa ministru Dragutinu Mateju. Besedo dajem generalni državni tožilki gospe
               Barbari Brezigar.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp20">

               <speaker>BARBARA BREZIGAR:</speaker>

               <p>Hvala lepa za besedo. Dober dan! Rada bi pojasnila najprej čisto na kratko nekaj
               zakonskih določb, ki so osnova 
               za delo v takšnih situacijah kot je ta v kateri govorimo, ker menim, da je bilo
               precej napačnih interpretacij v zvezi s tem, pa mislim, da je to lahko solidna osnova
               tudi za vaše nadaljnje delo v okviru pristojnosti Državnega zbora oziroma odbora za
               pravosodje.</p>
               <p>Rada bi povedala najprej nekaj osnovnih podatkov o skupni preiskovalni skupini.
               Torej, skupna preiskovalna skupina se ustanovi na podlagi konvencije o mednarodnem
               sodelovanju in okvirnega sklepa in v slovenski zakonodaji je to določeno v zakonu o
               sodelovanju v kazenskih zadevah med članicami EU. Torej, ta sporazum na ozemlju
               Slovenije podpiše generalni državni tožilec ali njegov namestnik. Najprej pridobi
               mnenje generalnega direktorja policije. V sporazumu pa je potrebno določiti namen in
               trajanje delovanja te skupine, člane skupine državnega tožilstva, ki na ozemlju
               Slovenije vodi skupino in izrecno je omogočeno tudi, da v skupini sodelujejo tudi
               predstavniki Evrojusta in drugih predstojnih organov EU.</p>
               <p>Druga stvar, ki morda čisto konkretno s tem, o čemer govorite vi danes nima zveze,
               ima pa zvezo z zadevo pa je prav, da en stavek povem tudi o tem; evropski nalog za
               predajo in prijetje. Postopek in pogoji v zvezi z njim so prav tako določeni v zakonu
               o sodelovanju v kazenskih zadevah med članicami EU in če v odreditveni<stage>(?)</stage> državi, se
               pravi neki drugi državi izdan nalog za prejetje in predajo je v Sloveniji za postopek
               za predajo in prijetje te osebe pristojen preiskovalni sodnik na območju katerega ima
               ta oseba prebivališče ali pa na območju katerega se najde.</p>
               <p>Samo še nekaj določb v zvezi s predkazenskim postopkom. V Sloveniji je organ
               odkrivanja kaznivih dejanj in storilcev policija, organ pregona pa državno tožilstvo.
               Za izvedbo predkazenskega postopka je tako pristojna policija. To pa je določeno v
               petnajstem poglavju zakona o kazenskem postopku in samo nekaj najpomembnejših določb
               v zvezi s tem primerom. Torej, če so podani razlogi za sum, da je bilo storjeno
               kaznivo dejanje, katerega storilec se preganja po uradni dolžnosti, mora policija
               ukreniti kar je potrebno, da se izsledi storilec in zberejo dokazi. Kadar policija od
               nekoga zbira obvestila kot od osumljenca mora naprej ugotoviti, da obstajajo razlogi
               za sum, da je storil konkretno kaznivo dejanje ter mu pred zaslišanjem tudi povedati
               katerega kaznivega dejanja je osumljen in kaj je podlaga za sum zoper njega ter ga
               poučiti o vseh drugih njegovih pravicah. Zaslišanje osumljenca se sme opraviti samo
               ob navzočnosti zagovornika in možno je, seveda, da je navzoč tudi državni tožilec.
               Opravi ga policija po določbah zakona o kazenskem postopku, ki velja za zaslišanje
               obdolženca v kazenskem postopku. Če osumljene ne vzame zagovornika, potem to ni
               zaslišanje, ampak se o razgovoru opravi samo uradni zaznamek. Sicer ob prisotnosti
               zagovornika je pa to zapisnik o zaslišanju tak kot v kazenskem postopku. Temelj za
               to, da v predkazenskem postopku sodeluje lahko tudi državni tožilec pa je v 45. členu
               zakona o kazenskem postopku, ki pravi, da je državni tožilec med drugim pristojen
               tudi za usmerjanje predkazenskega postopka. Se pravi, to je osnova za delo tožilca in
               pa, seveda, pri skupnih preiskovalnih skupinah tudi, kjer je posebej navedeno, da
               takšno skupino na ozemlju Slovenije vodi tožilec. V zvezi s tem bi rada povedala, da
               smo 22. maja 2008 dobili telefonsko obvestilo iz urada generalnega državnega tožilca
               Finske, da bi bilo potrebno v konkretni zadevi skleniti sporazum o skupini
               preiskovalni skupini in pogovorili smo se o postopku ustanovitve. Na Finskem je za to
               pristojna policija, v Sloveniji državno tožilstvo. In to je prva informacija, ki jo
               je o sumu kakršnegakoli kaznivega dejanja v zvezi s tem prejelo državno tožilstvo.
               23. 5., se pravi dan za tem smo prejeli to pobudo. 26. 5. smo od generalnega
               direktorja policije zahtevali stališče, njegovo mnenje v zvezi s to skupino. In 28.
               5. smo prejeli odgovor generalnega direktorja policije z imeni oseb, ki bodo  na policijski strani sodelovali
               v tej skupini. Pred tem odgovorom so potekali pogovori med obema vrhovnima
               tožilstvoma, kako skleniti ta sporazum. Takoj zatem, 29.5. smo poslali sporočilo
               finskemu generalnemu tožilcu o našem soglasju za formirane skupine, z imeni vseh
               članov, ki bodo na slovenski strani sodelovali v tej skupini in v sporočilih še
               posebej zapisali, da glede na določbe ZKP-ja potrebujemo konkretne informacije, ki
               kažejo na razloge za sum, da je bilo storjeno kaznivo dejanje. Vmes smo prejeli
               osnutek tega sporazuma. 10. junija je bila izdana odredba za dodelitev zadeve v
               skupini državnih tožilcev za pregon organiziranega kriminala in med 10.6. in 16.6. so
               še potekali pogovori, dogovori, kako bo ta sporazum sklenjen. To je prvi sporazum te
               vrste v katerem sodeluje Slovenija in v tem času smo se mi v Sloveniji povezali tudi
               z Eurojustom, pridobili nekaj vzorcev takšnih sporazumov in priskrbeli tudi vzorec,
               ki je priloga okvirnega sklepa o ustanovitvi skupnih preiskovalnih skupin Sveta EU,
               ki je objavljen bil tudi v Uradnem listu. 16.6. so finski preiskovalci prišli. Bil je
               sestanek med njimi, mojim namestnikom, državnima tožilkama in predstavniki policije.
               Predlagali smo vklopitev Eurojusta v zadevo, opozorili na potrebo po vključitvi
               avstrijski preiskovalcev v zadevo in v dogovorih je prišlo do rezultata, da se
               podpiše sporazum v obliki, kot so ga predlagali finski kolegi, brez vključitve
               Eurojusta, ker so pač ocenili, da v tej fazi ni to potrebno.</p>
               <p>Dva dni za tem smo, to je bilo naslednje obvestilo, o kakršnihkoli sumih je vrhovno
               državno tožilstvo prejelo kazensko ovadbo slovenskega podjetja zoper določene osebe v
               zvezi s tem nakupom, v zvezi z zadevo Patrija in potem tudi isti dan nasprotne, da
               rečem, anonimne prijave.</p>
               <p>19. junija sem pisala generalnemu tožilcu s prošnjo, da dobimo konkretne podatke, da
               lahko usmerimo in osredotočimo preiskavo v Sloveniji. 19. junija je pristojna državna
               tožilka, ki vodi skupino na ozemlju Slovenije, zahtevala od predsednika preiskovalne
               skupine komisije Državnega zbora, da pridobi gradivo. To gradivo je uspela pridobiti
               šele po nekajkratnih dopisovanjih, 17.7.. Gradivo je bilo tudi takoj posredovano
               policiji. 4. in 5.7. so bili člani slovenskega dela skupne preiskovalne skupine na
               sestanku v Helsinkih in se dogovarjali s svojimi kolegi, kako peljati ta del
               predkazenskega postopka. V juliju se je pristojna državna tožila skupaj s
               kriminalisti sestala s predstavniki Računskega sodišča, v naslednjih dneh od njih
               dobila določene podatke in informacije, ki lahko pomagajo pri delu. V juliju se je
               sestala tudi s predstavniki urada za preprečevanje pranja denarja. Tudi od njih
               dobila nekaj informacij. Potem je prav tako v juliju od ministrstva za obrambo
               zahtevala določene informacije in potem v avgustu ... še več zaprosil finskemu vodji
               skupine za določene podatke. 
               Gre za to, da bi v Sloveniji, kjer je policija že opravljala določene stvari, lahko
               prišli do tako konkretnih podatkov, da bi predkazenski postopek lahko usmerili na
               konkretne osebe. Zato sem vam na začetku povedala zakonske določbe, ki pravzaprav
               omogočajo zaslišanje nekoga kot osumljenca pod določenimi pogoji. V tej smeri so šle
               naše prošnje, da bi te podatke dobili. Za enkrat do te faze teh podatkov ni bilo.
               Bilo pa je predane kar precej dokumentacije in na podlagi te dokumentacije je, ampak
               to je bolj poročilo policije verjetno, je policija opravljala določene aktivnosti.</p>
               <p>5.9. sem ponovno pisala generalnemu državnemu tožilcu Finbske, s predlogom, da se o
               morebitnih problemih v zvezi s pojasnjevanjem slovenske zakonodaje, tako kako se
               lahko deluje na slovenskem, sestanemo, in da se v zvezi s tem preveri možnost
               vključitve Eurolisto za katero smo mi že na začetku ocenjevali, da bi bila dobra, ker
               je ta prav zato tam, da izboljša in pospešuje sodelovanje med različnimi nacionalnimi
               predstavniki različnih držav, ker gre pač za različno zakonodajo, morda tudi za
               različne standarde in probleme. Tega odgovora še nimam. Je pa 5.9. prejela državna
               tožilka še neke odgovore s finske strani in 6.9. od policije v zvezi s tem, tudi neke
               konkretne podatke v zvezi s katerimi bo dala tudi konkretne napotke. Opozarjam, da
               gre za predkazenski postopek, da državni tožilci nikoli v interesu predkazenskega
               postopka ne dajemo in ne bomo dajali vsebinskih informacij. Ta informacija, ki je
               namenjena vam, glede na očitke, da je bil organ pregona in edini organ pregona v
               Sloveniji je Državno tožilstvo, neaktiven, ne držijo. Imamo podatke finskih kolegov,
               da se je preiskava na Finskem osredotočila 13. maja, osredotočenje preiskave na
               konkretne osebe, 13. maja leto. To je uradni podatek. Ves čas, od takrat, ko smo bili
               o tem obveščeni, smo na državnem tožilstvu ukrenili vse kar je bilo mogoče, da se
               zadeva preišče, da se osredotoči sum na konkretne osebe, če obstajajo razlogi za
               storitev kaznivega dejanja. Naše aktivnosti na tem področju se bodo nadaljevale in
               kakor hitro bodo te podatki tožilstvu dostopni, bo tudi v tem smislu usmerjalo
               policijo, ko in če bodo ti podatki. Za aktivnosti, same aktivnosti, ki so potekale do
               sedaj, je bila osnova za osredotočenje predkazenskega postopka na konkretne osebe, pa
               državno tožilstvo do sedaj oziroma državna tožilka, ki obravnava to zadevo in ki je
               izkušena dolgoletna tožilka, ni imela podlag. In zato, če bi te podlage bile, bi tudi
               mi lahko že recimo vložili zahtevo za preiskavo pri pristojnemu sodišču. Teh podlag
               za enkrat ni bilo. Če bodo in kakor hitro bodo, bo državno tožilstvo temu ustrezno
               tudi reagiralo in ravnalo v okviru svojih pristojnosti. Hvala lepa.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp21">

               <speaker>PREDSEDNIK DRAGO KOREN:</speaker>

               <p>Hvala lepa generalni državni tožilki. Želi morda besedo predstavnik ministrstva za
               pravosodje, gospod Robert Marolt?</p>
            </sp>
            <sp xml:id="SDT4-OZNPJUIP-Nujna-058-1998-09-08.sp22">

               <speaker>ROBERT MAROLT:</speaker>

               <p>Hvala lepa za besedo. Mislim, da ni treba ničesar za dodati. Minister za pravosodje
               je na generalno državno tožilko, z dopisom vložil zahtevo, da mu pošlje poročilo v
               skladu s 66.d členom Zakona o državnem tožilstvu. To poročilo smo prejeli, ki
               vsebinsko, to kar je povedala gospa generalna državna tožilka in ministrstvo za
               pravosodje, podpira delo tožilstva v tem in v ostalih primerih. Hvala.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp23">

               <speaker>PREDSEDNIK DRAGO KOREN:</speaker>

               <p>Hvala lepa. Se pravi, nadaljujemo pa sedaj z razpravo članov in članic odbora. S
               tem, da dam najprej še gospe Barbari Žgajner Tavš, kot predstavnici predlagateljev
               današnje seje. Izvolite.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp24">

               <speaker>BARBARA ŽGAJNER TAVŠ:</speaker>

               <p>Hvala lepa za besedo, še enkrat. No, hvala vsem trem predstavnikom, bom rekla na nek
               način vladnih institucij in resnično verjamem v to, tudi ob dejstvu, ki je bil viden
               na današnji seji, ko je vladna koalicija izglasovala, glasovala proti sklepu, da bi
               poslanke in poslanci imeli vpogled v nekatere ključne dokumente, ki bi olajšali,
               verjame da situacijo in tudi odločitev Državnega zbora o treh predlaganih sklepih o
               katerih se bo odločalo jutri v okviru 41. izredne seje Državnega zbora.  Ali lahko Državni zbor potrdi
               predlog sklepa, da Državni zbor izrazi podporo državnemu tožilstvu in slovenski
               policiji, da skladno s svojimi pooblastili in tako naprej nadaljuje intenzivno
               preiskavo sumov o korupciji. Tega ne potrebuje Državni zbor, to bi moralo biti v
               pravni državi logično in samoumevno, zakonodajna veja oblasti ne potrebuje, ne rabi
               dajati, bom rekla nekih načelnih mnenj kaj mora policija, kaj mora državno tožilstvo
               storiti. Ali je državno tožilstvo in policija o obdobju od februarja lanskega leta,
               21., do danes vodila intenzivno preiskavo jaz iz odgovorov, ki sem jih danes dobila
               ali pa uvodnih predstavitev kakor koli hočete, o tem težko govorim. V enem letu in
               pol praktično slovenska javnost ni imela nikakršnih podatkov kaj se dogaja in kot je
               dejal minister za notranje zadeve, gospod Mate, danes nima podatka zakaj je več kot
               eno leto dni depeša ostala praktično nedotaknjena, o tem da so bili izvedeni sumljivi
               posli transakcije v Slovenijo. Avstrija je opozorila, danes minister za notranje
               zadeve nima odgovora in pravi, ko bo dobil odgovor bo o tem seznanil tudi slovensko
               javnost predvidevam. Minister za notranje zadeve, ker odkimavate, rekli ste, da
               obstaja, ne veste zakaj nerazumni zamik pri odgovoru na po avstrijski Interpol. Več
               kot eno leto dni. Ko boste dobili odgovor zakaj izveden notranji nadzor boste
               seznanili javnost s tem nadzorom. To z drugimi besedami pomeni, da težko jutri
               odločamo še o enem segmentu v okviru izredne seje, ker nimamo popolnih informacij,
               tisti ki je odgovoren nima informacij. Mene zanima zakaj se je šele po enemu letu
               dni, po tej finski oddaji pristojni organ v naši državi, bom rekla streznil ali pa
               odreagiral.</p>
               <p>Po drugi strani, težko bi rekla ta slovenski organi pregona, policija v
               predkazenskem postopku delajo transparentno in ažurno. Jaz pravim, da celoten posel
               pa trdno sem prepričana, da za njim stoji Vlada Republike Slovenije poteka zelo
               netransparentno, neažurno. Verjamem, da je edina ažurnost na strani tistih, ki so
               sklepali pogodbe, sklepali posle, verjamem da prejemali tudi podkupnine. Hočeš ali ne
               ampak veste tisti pregovor zelo smrdi, da riba smrdi pri glavi; pogodbo je sklepala
               Vlada Republike Slovenije, nihče drug. In težko bomo poslanke in poslanci Državnega
               zbora tudi odločali o tretjem sklepu, jaz sem sicer mislila, da bomo danes dobili v
               vpogled dokumentacijo. Tretji sklep namreč govori o konkurenčni klavzuli ali je v
               pogodbi konkurenčna klavzula ali gre za protikorupcijsko klavzulo. Po moji logiki ali
               pa po logiki, ki jo imajo, bom rekla pravniki, ki imajo izkušnje na področju
               sklepanja tovrstnih pogodb bi v pogodbi morala biti protikorupcijska klavzula.
               Predlogu tretjega sklepa, ki ga je pripravila vladna koalicija je zapisana
               konkurenčna klavzula.</p>
               <p>Komu verjeti? Poslanke in poslanci ne dobimo na vpogled ključnih dokumentov.  Še enkrat pravim, mi smo vsi v
               Državnem zboru člani preiskovalne komisije, ki je bila ukinjena. Verjamem, da na
               zahtevo vladne koalicije, ker je morda tisti, ki je vodil komisijo prišel predaleč z
               določenimi ugotovitvami. Nimamo ključnih dokumentov, o katerih je razpolagala tudi ta
               komisija. Komu, še enkrat sprašujem, gre verjeti? Jaz pravim, da je celotna zgodba
               okoli jutrišnje izredne seje, pa tudi danes na Odboru za obrambo, ki je matično
               delovno telo, se bo verjetno to pokazalo, čista farsa. Da si je predsednik Vlade
               Janez Janša in njegova koalicija kupila čas pred volitvami. Tudi iz odgovorov, ki smo
               jih prejeli s strani odgovornih danes, gospoda ministra za notranje zadeve Mateja,
               gospe državne tožilke, Barbare Brezigar. Na podlagi teh odgovorov ne moremo priti do
               nekih pomembnih zaključkov. In tudi pravim, da ti sklepi, ki so zapisani in o katerih
               bo odločal danes Odbor za obrambo, matično delovno telo, da gre za, še enkrat pravim
               čisto farso, zavajanje javnosti, kar je slaboumno. To govori o tem, kakšne vrednote
               ima ta Vlada, vrednote prikrivanja, zato da lahko nekateri opravljajo zelo dobro
               plačane posle. In jaz sem trdno prepričana v to. Tudi ljudje, ki sestavljajo danes
               Rotis in ki so bili posredniki pri tem več sto milijonov vrednem poslu so ljudje, ki
               so že znani iz preteklosti. Tudi njihove povezave s predsednikom Vlade so znane. Zato
               pravim, če obstaja sum korupcije, ne gre pljuvati po novinarju, ki si je upal na
               Finskem pokazati, da morda v Sloveniji obstaja sum korupcije v vladnih vrstah. Ampak
               bi morali naši organi odreagirati takoj, ažurno in transparentno, to je v interesu
               naše države. V kolikor želimo v mednarodni javnosti ohraniti vsaj kanček
               verodostojnosti, predvsem pa v koliko želimo govoriti o pravni državi doma.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp25">

               <speaker>PREDSEDNIK DRAGO KOREN:</speaker>

               <p>Hvala lepa. Za repliko je prosil minister in tudi vidim gospa generalna državna
               tožilka Barbara Brezigar. Izvolite, gospod minister Mate.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp26">

               <speaker>DRAGUTIN MATE:</speaker>

               <p>Jaz se ne bom potem ...<stage>/Nerazumljivo./</stage>... predkazenskega postopka, ker ga gospa
               Barbara Brezigar zna veliko bolje razložiti kot jaz. Vesel sem, da ste ostali tukaj,
               da vam bom lahko odgovoril. Jaz sem odkimaval na nekaj drugega. Vi seveda poveste del
               dejstev in zraven spretno navedete nekatera druga dejstva, ki pa ne držijo. Trdili
               ste v svojem nastopu, da so bile transakcije, v katerih je spraševala avstrijski
               Interpol povezane s Slovenijo. To ni res. To ni res. Vem zaradi tega, <stage>(ali lahko
               povem do konca?)</stage> Ali lahko povem, zakaj trdim, da niso bile? Avstrijski Interpol je v
               svoji depeši, ki ste jo vsi lahko videli na spletnih straneh, vsi ste jih lahko
               videli, takšna je tudi uradna depeša, tako so meni zagotovili, da je besedilo
               identično. Dobro veste, kakšne so pristojnosti vpogleda v takšne depeše, so bile
               transakcije narejene med avstrijskim in kanadskim državljanom. In te transakcije so
               bile izpeljane v Liechtenstein. Avstrijci so poslali takšen podatek. Ampak Avstrijci
               so napisali kanadski državljan in zraven napisali ime in priimek te osebe.
               Transakcije, ki so jih Avstrijci opisovali so potekale s Finske v Avstrijo in potem
               iz računa v Avstriji na drugi račun v Avstriji, ter transakcije v Liechtenstein,
               Kanado in Bangkok. Nikjer ni navedeno, da je kakršnakoli transakcija bila narejena v
               Sloveniji, zato trditev spoštovane gospe poslanke ne drži. In prosim, da ne zavaja na
               takšen način javnost, ker vsi berejo to depešo v Sloveniji, vsi jo lahko
                  preberejo, ker je na
               spletnih straneh. Tako, da teh transakcij ni bilo v Slovenijo. In dejstvo je, da sem
               z notranjim nadzorom, ki sem ga odredil ugotovil, kdaj je ta depeša prišla in kdaj je
               bilo odgovorjeno na njo. Seveda sem danes tudi omenil nekaj drugega, da je bilo 15.
               junija 2007 poslano ponovno zaprosilo z Dunaja trem državam za odgovor in da države
               neke niso odgovorile. Ni bila samo Slovenija, bila je tudi Finska in Tajska.</p>
               <p>Druga stvar, ki je, je seveda ta, da Slovenija je z zamudo odgovorila na to,
               preiskava bo pokazala zakaj. Če gre za objektivno odgovornost posameznika, zakaj in
               kakšna je njegova odgovorno in nato bomo imeli zelo hitro odgovore, jaz sem
               prepričan, da v dnevu, dveh bomo imeli ta odgovor, s katero bo tudi javnost
               seznanjena kot pravilno domnevate. Treba je pa povedati, da je v tej depeši zelo
               jasno napisano, da se sporočil, če so zaznane kakršnekoli transakcije v zvezi s temi
               računi na ozemlju teh držav, kamor je bilo poslano in Interpol Slovenije je z veliko
               zamudo, to je nedvoumno odgovoril, da teh transakcij ni bilo zaznanih na slovenskem
               prostoru. Vendar je ustanovitev skupne preiskovalne skupine in aktivnosti, ki so se
               začele izvajati v zvezi s tem, so se začele vse izvajati letos, vse so se letos
               začele izvajati. Državna tožilka je zelo natančno opisala datume, kdaj je finska
               policija začela z nekaterimi aktivnostmi in pobudami za skupno preiskovalno ekipo, ki
               deluje. Jaz lahko ravno tako grem po vseh datumih, kako so sestanki potekali z
               natančnimi datumi, nekateri sestanki se seveda pokrivajo, zato, ker so bili skupaj z
               tožilci, ki usmerjajo te zadeve, nekateri sestanki so bili in nekatere komunikacije
               so bile direktno med policijo Slovenijo in policijo na Finskem, vendar kažejo na to,
               da je šlo v vseh odzivih za takojšnje odzive in za komunikacije, tako kot je
               potrebno. Iz depeše, ki je bila poslana s slovenske strani in iz ostalih se lahko
               razbere, da kljub zamudi, ki je nastala ni prišlo do škode za sam postopek, ki se
               vodi na Finskem, trenutno na Finskem, kjer seveda, če želijo da se preiskava vodi na
               ozemlju Slovenije proti slovenskim državljanom ali drugim, ki živijo na ozemlju
               Republike Slovenije, je potrebno na operativnem nivoju izmenjevati tiste podatke, ki
               jih je prej navedla državna tožilka, ki omogočajo, da lahko naši organi v skladu z
               našo zakonodajo izvedejo vse postopke. Drugače se zakonito ne da delati. In zato še
               enkrat trdim, da je slovenska policija, razen te napake, ki se je zgodila v začetku
               in ki ni vplivala na sam postopek pregona na Finskem naredila vse za sodelovanje in
               izmenjavo informacij, ki so potrebne, da bi se lahko pregon izvajal tudi v Sloveniji.
               Hvala.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp27">

               <speaker>PREDSEDNIK DRAGO KOREN:</speaker>

               <p>Hvala lepa. Še gospa generalna državna, gospa Barbara Brezigar, izvolite.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp28">

               <speaker>BARBARA BREZIGAR:</speaker>

               <p>Hvala lepa. Rada bi ponovno poudarila. Slovenski državni tožilci smo za zadevo
               izvedeli 22. maja 2008. To je datum, oprostite, gre za zadevo, ki je v okviru
               preiskave na Finskem očitno bila ocenjena, da  takrat je potrebno obvestiti slovensko tožilstvo. In
               takrat smo bili mi obveščeni. Preiskava na Finskem se je po podatkih finskih
               preiskovalcev osredotočila na konkretne osebe 13. maja 2008. Jaz govorim o delu
               državnega tožilstva in o tem od kar je bilo državno tožilstvo obveščeno o zadevi. To
               je prva stvar.</p>
               <p>To, da slovenska javnost ni imela nikakršnih podatkov kaj delajo pristojni, vam kar
               se tožilstva tiče lahko rečem, da v predkazenskem postopku ne bomo javnosti poročali
               kaj delamo na zadevi. Ne v tej, ne v kateri drugi. Javnosti tožilstvo tudi ne daje
               nobenega vpogleda v kakšno dokumentacijo v tej fazi postopka s katero morebiti
               razpolaga. Državno tožilstvo oziroma državni tožilci nikoli ne opozarjajo da bodo
               nekaj ukrepali v predkazenskem postopku. In zato očitki, da državni tožilci od kar so
               izvedeli za zadevo niso ukrepali, ne držijo. Kolegica, ki dela na zadevi, je višja
               državna tožilka, je dolga leta članica skupine državnih tožilcev za pregon
               organiziranega kriminala in svoje delo resno in odgovorno opravlja in dela na podlagi
               zakona. Zato sem na začetku povedala kdaj je mogoče nekoga zaslišati kot osumljenca -
               takrat ko mu lahko predočiš česa je osumljen. In takrat je mogoče to narediti. Pred
               tem pa je seveda mogoče opravljati različna dejanja, ki lahko pripeljejo do tega, da
               se osredotoči sum na konkretno osebo ali na konkretne osebe, ampak zaradi povsem
               konkretnega kaznivega dejanja. Torej, od državnih tožilcev ne morete pričakovati da
               bodo delali drugače, kot predvideva zakon. Jaz sem zato povedala kdaj in kako smo
               bili seznanjeni in kakšna je bila ocena državne tožilke, ki dela na zadevi glede tega
               ali ima za kaj dovolj podatkov ali jih nima. Zadeva tudi ni zaključena, zadeva se bo
               nadaljevala in če bo dovolj podatkov bo postopek tekel tudi naprej.</p>
               <p>Ena stvar je da javnost ocenjuje, da je nekje podana korupcija, druga stvar pa so
               dokazi s katerimi razpolagamo ali pa ne. In v tem smislu hočem povedati, da se
               državna tožilka ki dela na zadevi trudi da pride do rezultata. In samo za to gre, kar
               se tožilstva tiče pri tej zadevi. Za popolnoma nič drugega.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp29">

               <speaker>PREDSEDNIK DRAGO KOREN:</speaker>

               <p>Hvala.</p>
               <p>Končno je prišel na vrsto gospod Aleš Gulič, ki je že dolgo prijavljen.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp30">

               <speaker>ALEŠ GULIČ:</speaker>

               <p>Že dalj časa prijavljen, sem že skoraj pozabil kar mislim povedati.</p>
               <p>Torej, gospod predsedujoči. Jaz sem vesel, da se je ta seja zgodila, da se je
               sklicala dovolj hitro. Se pa pridružujem seveda mnenju vseh, ki so govorili že prej
               pri postopkovnih vprašanjih o tem da pravzaprav gradiva praktično nimamo.</p>
               <p>Bi se dotaknil tega kar je vezano na drugi in tretji sklep, tako kot ste zaukazali,
               da ne bo težav.  Pri drugem
               sklepu, ki je predlagan za to sejo, seveda, imam kar nekaj težav. Namreč, Državni
               zbor res ni treba, da izraža podporo državnemu tožilstvu, najbrž je mišljeno
               slovensko - Republike Slovenije in pa slovenski policiji. Ta dva organa tudi po tem,
               kar smo slišali, očitno se po 22. maju potem zelo intenzivno ukvarjata s tem
               problemom. Ja pa možnost, seveda, da mi damo podporo kakšnemu drugemu tožilstvu in pa
               kakšni drugi policiji, ki se tudi ukvarja s tem. Tam pa nimamo te moči, kakršno ima
               sicer Državni zbor, če pravi, Državni zbor naj bi vendarle nadzoroval delo Vlade. To
               je ena od pomembnih funkcij, ni samo zakonodajna. In v tem primeru, seveda, pa lahko
               potem izražamo podporo vsepovsod po Evropi in še kam čez, tja do Kanade, kot slišimo,
               in Tajske, da naj potem to uredijo hitro in učinkovito v sodelovanju z našimi. To je
               podpora potem moralna.</p>
               <p>Druga stvar, ki me je, pa predvsem je vezana na to, kar sta pripovedovala gospod
               minister in gospa generalna tožilka, je vezano na to kdaj se je zadeva pravzaprav v
               Sloveniji začela. Preiskava 22. maja oziroma to sodelovanje s finsko policijo, ampak
               konec koncev je bilo do takrat že v Državnem zboru, ne vem, pet ali šest sej na to
               temo Odbora na obrambo, bila je izredna seja, bila so poslanska vprašanja, bil je
               večni očitek kar naprej, da je bilo to posredništvo v bistvu vzrok za preplačilo, za
               tistih 21 milijonov evrov, ki so potem pač odpotovali kamorkoli so. To je bila
               osnovna zadeva. In seveda zato je veliko vprašanje ne to, ali so ti novinarski članki
               ali kaj v gradivu dobri ali slabi, to bomo že ocenjevali sproti, ampak premalo jih
               je. Leta 2004 se konča z neko zgodbo iz Mladine. Zadeve so se pa seveda odvijale po
               decembru 2006. Nekje je padla odločitev za to, da se vključijo posredniki, mešetarji,
               če hočete, da bo bolj jasno, ki seveda z veliko provizijo pravzaprav vstopajo potem v
               ta posel in to je preplačilo. 21 milijonov evrov je velik denar. In jaz vendarle
               mislim, da bi lahko slovenska policija in slovensko tožilstvo odreagiralo že takrat,
               ko so se pravzaprav te zgodbe začele vrteti, ne da se je čakalo neke Fince. Jaz zelo
               dvomim, da ima Finska kakšne posebne interese do slovenske politike. Prepričan sem,
               da niti ne vedo točno kje smo. To je recimo.</p>
               <p>Pri drugi točki bi bilo treba marsikaj še povedati, se pravi, drugi sklep je prazen,
               če bo takšen, in ni za podpreti.</p>
               <p>Pri tretji, seveda, jaz zelo dvomim, da tisti, ki je pač sestavljal to in je potem
               verificiral ali je sklep v redu ali ne, da je funkcionalno nepismen, mislim, da smo
               si na jasnem. Jaz vem, da ima koalicija vseskozi težave z vsemi besedami, ki se
               začnejo na črko K, ampak vendarle vsaj to upam, da boste uspeli preglasovati ali
               izglasovati, da se konkurenčnost spremeni v protikorupcijska. Vsaj to. Če pa za to ne
               boste, ker sem jaz to predlagal, potem pa raje ne predlagam, pa dajte sami, da bo
               tako kot ste vajeni. Hvala lepa.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp31">

               <speaker>PREDSEDNIK DRAGO KOREN:</speaker>

               <p>Hvala lepa. Jaz moram reči, da je že prej gospod Potrč opozarjal, res je, moram dati
               repliko, ampak prosim kratko, ker razpravljavcev je kar dosti in ne pridejo na vrsto.
               Izvolite, gospa državna tožilka. 
               </p>
            </sp>
            <sp xml:id="SDT4-OZNPJUIP-Nujna-058-1998-09-08.sp32">

               <speaker>BARBARA BREZIGAR:</speaker>

               <p>Čisto na kratko, če dovolite.</p>
               <p>Glede na to, kar je gospod Gulič povedal, da so bile pred 22. majem seje
               preiskovalne komisije. Mi smo rabili cel mesec dni, da smo ko so se zadeve bolj
               artikulirale, od preiskovalne komisije dobili zahtevano gradivo.</p>
               <p>Kar pa se tiče prejšnjih sej preiskovalne komisije. Če so bili sumi kaznivih dejanj
               v gradivu, ki je prišlo do preiskovalne komisije, bi bila po mojem trdnem prepričanju
               preiskovalna komisija dolžna to sporočiti policiji ali tožilstvu. Tega sporočila mi
               nismo dobili. Mi nismo dobili nobenih nakaz... ...<stage>/Oglašanje v dvorani./</stage>...</p>
            </sp>
            <sp xml:id="SDT4-OZNPJUIP-Nujna-058-1998-09-08.sp33">

               <speaker>PREDSEDNIK DRAGO KOREN:</speaker>

               <p>No, prosim da se umirimo.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp34">

               <speaker>BARBARA BREZIGAR:</speaker>

               <p>Mi nismo dobili nobenega sporočila, dopisa s strani preiskovalne komisije. Pa bi bilo
               lahko direktno na tožilstvo dano. Celo v drugi preiskovalni komisiji imamo velike
               težave dobiti dokumentacijo, kjer pa mi že peljemo predkazenski postopek kjer je pač
               toliko podatkov, pa ne dobimo teh podatkov. Torej, v tej zadevi, če so bili podatki
               bi jih mi, če bi jih dobili, tudi proučili in ocenili, seveda, ker v pravni državni
               je pa državni tožilec tisti, ki ocenjuje ali so razlogi za to, da bo začel na sodišču
               kazenski postopek. In nihče drug. Pa subsidiarni tožilec, seveda, če se tožilec
               odloči da ne bo šel v postopek kadar je oškodovanec tam. Samo tako se dela.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp35">

               <speaker>PREDSEDNIK DRAGO KOREN:</speaker>

               <p>Dam besedo gospodu Guliču za eno kratko pojasnilo.</p>
               <p>Izvolite.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp36">

               <speaker>ALEŠ GULIČ:</speaker>

               <p>Ja, ampak ravno preiskovalna komisija je bila edina, ki je nisem omenil. Omenil sem
               seje odbora, omenil sem izredno sejo in omenil sem, mislim, da še nekaj...
               ...<stage>/Oglašanje v ozadju./</stage>... ...poslanska vprašanja. Vi lahko, seveda tudi po uradni
               dolžnosti odreagirate, kolikor jaz vem. Se pravi, če se vam kaj zdi, ampak tukaj je
               pa seveda bilo veliko, veliko govora.</p>
               <p>Hvala lepa.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp37">

               <speaker>PREDSEDNIK DRAGO KOREN:</speaker>

               <p>Ja, zdaj je pa še... Ja.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp38">

               <speaker>BARBARA BREZIGAR:</speaker>

               <p>Državno tožilstvo ne reagira če se mu zdi. Državno tožilstvo reagira če ima za to
               razloge, ki so v zakonu določeni. Se opravičujem, ampak jaz sem vas slišala omeniti
               preiskovalno komisijo. Mi je zelo žal. Ampak, ne glede na to koga ste mislili, ampak
               dejstvo pa je da če bi preiskovalna komisija imela podatke bi jih morala posredovati
               tožilstvu.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp39">

               <speaker>PREDSEDNIK DRAGO KOREN:</speaker>

               <p>Hvala lepa.</p>
               <p>Naprej dajem besedo gospodu Miranu Potrču. Izvolite.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp40">

               <speaker>MIRAN POTRČ:</speaker>

               <p>Hvala lepa.</p>
               <p>Najprej bi rad ugotovil, da mi je žal da gospod predsednik vi osebno in vladajoča
               koalicija niste bili pripravljeni sprejeti vsaj dela predloga sklepov, da za
               jutrišnjo sejo pripravimo kakšna dodatna gradiva. To meni samo potrjuje, da vam za
               resnico ni, da vam za dejstva ni, da vi želite imeti pač sejo zato, da bi lahko koga
               drugega obtoževali brez dokazov ali koga branili brez dokazov. Jaz pa bi vam rad
               povedal da naš izrecni interes Socialnih demokratov je, da se ne obravnavajo na seji
               vprašanja, ki bi lahko kogarkoli brez dokazov obremenila ali ki bi lahko kogarkoli
               naredila vnaprej za nedolžnega ne da bi bila ugotovljena ustrezna dejstva in ne da bi
               ustrezni organi ob tem imeli možnost povedati svoje mnenje. Seja, tako kot je
               pripravljena je pripravljena izrazito v tem smislu in pomeni samo nadaljevanje
               delovanja te vladajoče koalicije, ki ne razume oziroma noče razumeti, ne gre za <q>"ne
               razume"</q>, položaja Državnega zbora, vizavi ostalih vej oblasti in želi z večino, ki jo
               ima izglasovati sklepe, ki nimajo nobene zveze z dejanskim stanjem.</p>
               <p>Jaz vas prosim. Dajte še enkrat razmisliti ali je smotrno in prav, da se tako
               odločate do jutrišnje seje. Ker ravnanja niso niti v čast, niti v korist tega
               Državnega zbora in vladajoče koalicije. Mi izrecno želimo, da bi se uveljavila pravna država, za to pa je
               najbrž potrebno mnogo več kot ena seja Državnega zbora, ki dela na podlagi nekaterih
               podatkov, pa je vseeno kdo jih je in kdaj jih je objavil ali pa če jih je polovično
               rekel in kasneje malo spremenil kot predstavnik državnega organa.</p>
               <p>Dovolite mi, da ob tem povem še to. Neodgovorno je, da to in tako ravnamo 10 dni
               pred volitvami Državnega zbora in ne mi govoriti da je za to kriva opozicija. Za to
               ste krivi vi, gospe in gospodje v vladajoči koaliciji, ki ste izsilili ali pa
               formalno zagotovili, da se s 34-imi glasovi seja opravi. Kimati ali ne kimati nima
               nobenega smisla. Vsaj tu boste najbrž upoštevali dejstva, da imate 34 podpisov in
               vloženo zahtevo za sklic seje. Če se tega ne da ugotoviti, potem pa je najbrž res že
               vse preseglo vsa pričakovanja. In seja je sklicana na zahtevo 34-ih poslank in
               poslancev koalicije. Kdor tega ne ve, naj si gre svoj podpis pogledati pod papir, ki
               ga je dal in naj ugotovi ali je bil premišljen in je vedel kaj takrat ravna ali ga je
               kdo nagovoril, da naj podpis da pod papir s katerim ni bil seznanjen.</p>
               <p>In zdaj še nekaj v zvezi s sklepi. Poglejte, dnevni red govori, predlog dnevnega
               reda govori <q>"Obravnava odločitve za opremljanje Slovenske vojske s pehotnimi bojnimi
               vozili, obravnava izvedbe mednarodnega javnega razpisa ter obravnava očitkov o
               domnevnih sumih korupcije pri tej izvedbi."</q> Vsebina je mnogo širša od predlaganih
               sklepov, posebej je širša v zvezi z obravnavo očitkov o domnevnih sumih korupcije pri
               tej izvedbi. Jaz ne vem ali boste trdili kaj drugega, samo za to tretjo ali
               najpomembnejšo za vas točko je priložen material - magnetogramov oziroma prepis
               finske televizije in njene oddaje <q>"Resnica o Patrii"</q>. Jaz ne govorim z eno besedo, da
               je oddaja resnična, da je oddaja lažniva, da je bilo pametno da je bila dana, da je
               bila dana zavestno, namenoma, ničesar ne trdim. Trdim pa nekaj - da je nerazumno meni
               in nesprejemljivo, da se na podlagi te oddaje sproži takšna akcija v Državnem zboru
               in da se dodatno k temu sproži aktivnost Vlade, predsednika Vlade, zunanjega ministra
               in podobno, ki zahtevajo popravke, demantije in podobno na podlagi pisanja oziroma
               govorjenja pri ...<stage>/Nerazumljivo./</stage>... oddaje enega od novinarjev. Kakršenkoli je. Ne
               vem ali je dober ali je slab. Ne vem kakšne so bile njegove oddaje, resnične ali ne.
               Samo to kaže ponovno na tej točki na način razumevanja svobode tiska in medijev v
               naši vladajoči koaliciji. Če nekaj napiše ali reče o nas, potem; in posebej če je to
               v tujini, potem je to nesprejemljivo ravnanje povezano z razrednimi in nacionalnimi
               sovražniki v okviru naše države in jih je treba zato poklicati na odgovornost, da bi
               jim onemogočili takšno ravnanje.</p>
               <p>Dajte razmisliti. Jaz sem danes dobil, med drugim tudi v 24ur reakcije iz finske
               televizije, napisane, samo berem kar je, na kratko kako oni razumejo reakcije, ki jih
               pričakuje naša vlada. In zato je med drugim bila z naše strani dana tudi zahteva da
               bi vsaj vedeli kakšno novo oddajo zahteva naša vlada.  Naj nam Vlada predloži tekst, ki je tisti pravi, da
               bomo videli kaj je zahtevala kot popravke za sklic te televizije. Ker mi o tem ne
               vemo ničesar. In če je, ni resnica, kar jaz dopuščam možnost, to kar je govorila
               Finska televizija, zakaj bi bila resnica to, kar si domišlja, da bi moralo biti
               objavljeno, naša Vlada. Zaradi tega seveda je zahteva obravnave te točke na ta način,
               skrajno skregana s položajem in vlogo Državnega zbora.</p>
               <p>Prvi sklep, bom zelo kratek, ker boste rekel, da ni formalno predložen, ugotavlja,
               da je ministrstvo postopalo pravilno, ko je izvedlo mednarodni javni razpis. Ja, je.
               Ampak to je zavajanje ljudi ..., ker od tukaj naprej bi morali povedati še kaj, ali
               je ravnalo korektno tudi v izvedbi tega javnega razpisa in v sklepanju pogodbe. Pa
               jaz ne trdim, da ni ravnalo korektno, čeprav o tem obstoja resen sum, ki je bil
               izražen v okviru preiskovalne komisije. Ampak napisati, da je javni razpis bil dober,
               pravilen, pomeni samo, da bodo vsi razumeli; ja, saj v zvezi z nabavo osem kolesnikov
               ni nobenega vprašanja. Jaz mislim, da bo to vprašanje treba še debelo raziskati,
               preden bomo lahko ugotovili ali so bila storjena kakšna dejanja, ki pomenijo škodo za
               slovenska sredstva in eventualno tudi kakšna ravnanja, ki pomenijo kaznivo dejanje.
               Tole kar formalno korektno opozarja gospa generalna državna tožilka, po mojih
               informacijah je res trajalo skoraj mesec dni, da so bila gradiva med preiskovalno
               komisijo in tožilstvom izmenjana, vendar zaradi tega, ker so si med tem opravičeno
               ali ne, pojasnjevali kje bi se naj gradiva dobila in kdo jih je dolžen dajati. Jaz
               sem razumel in sem obveščen, da je na predlog, da se gradivo da, bilo obveščeno, ja.
               Absolutno, vendar menimo, da bi bilo prav in smotrno, da ga dobite pri tistih, ki so
               tudi nam dali gradiva, preiskovalna komisija. Tista, ki jih je sama ustvarila, kot so
               osnutku posameznih mnenj in preiskovali in poročila izvedencev, tista pa seveda lahko
               da, in jih je tudi kasneje dala. Jaz se strinjam z vsemi tistimi, ki ste govorili, da
               govoriti o tem, da se dajejo pooblastila za nadaljevanje intenzivnega dela naših
               pristojnih organov, prvič, ni treba. Ker če bi bili res samostojni, neodvisni, ne
               rabijo takšne podpore. Drugič je pa lahko samo deloma res. Lahko je res z vidika
               delovanja državnega tožilstva, z vidika policije, ne more biti res, ker je tudi
               minister priznal, da je policija zadržala oziroma ni reagirala zoper zahtevo, ki jo
               je dobila iz Finske in kriminalistična policija oziroma, ne vem, na Interpolu oddelek
               ni nekaj let oziroma leto in več sploh reagiral. Če to ni razlog zaradi katerega ni
               mogoče podpreti dosedanje intenzivno delo ne razumem ničesar.</p>
               <p>Kar pa zadeva državno tožilstvo; verjamem, da nam je generalna državna tožilka
               natančno povedala aktivnosti in tudi datume. Samo iz tega se da razbrati nekaj; da še
               vedno tožilci na Finskem ne razumejo našega kazenskega in predkazenskega postopka in
               dokler te stvari ne bodo pojasnjene, da naše tožilstvo ne bo moglo v ničemer ravnati.
               Bojim se, da bi to vprašanje morali zelo temeljito in hitro pojasniti, ker sicer bomo
               lahko čez par mesecev govorili o istem. Ni bilo konkretnega suma storitve kaznivega
               dejanja za posamezne osebe in ker ga ni bilo, mi še vedno ostajamo na načelnih
               ugotovitvah ne pa na konkretni aktivnosti.</p>
               <p>In zadnje, glede konkurenčne
               klavzule in sklepanja te pogodbe. Res bi ..., da bi pogodbo videli, če hočemo
               kakorkoli o tem sklepati. Vi verjamete vsaj svojim ministrom. Zastopite, da mi nismo
               dolžni verjeti, posebej ne, če so v zadnjih mesecih imeli toliko diametralno
               nasprotnih izjav, ki so bile različne in so popravljale prejšnje izjave. Kako naj
               verjamemo, da je ta, jaz upam, protikorupcijska klavzula napačno napisana.
               Strokovnjaki o njej različno menijo in sklepati, da naj se pogodba prekine ali
               neprekine, ne da bi vedeli ali je to sploh možno in kakšne bodo posledice, je čisti
               nesmisel. To so dodatni argumenti, ki govorijo za to, da bi bilo pametno in dobilo
               nekaj dodatnih podlag za odločanje dobiti. Še bolj pametno pa, gospodje iz koalicije,
               da se jutri ta seja ne opravi, ker ne bo koristila nikomur, razen naredila veliko
               škodo nam vsem, poslankam in poslancem Državnega zbora in slovenski politiki deset
               dni pred volitvami. Hvala.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp41">

               <speaker>PREDSEDNIK DRAGO KOREN:</speaker>

               <p>Hvala lepa. Sam bi želel samo kratko pojasnilo glede vašega uvoda v razpravo. Jaz
               moram še enkrat poudariti, kar se tiče zahteve za današnjo sejo, je bila vložena s
               strani koalicije. Opozicija tega ni zahtevala, koalicija. In da vam je žal, da nismo
               sprejeli vašega prvotnega predloga, da bi pripravili za jutrišnjo sejo dodatnega
               gradiva, še enkrat pojasnjujem, ni v pristojnosti našega odbora karkoli v zvezi z
               jutrišnjo sejo Državnega zbora, ampak kot zainteresirano delovno telo, dajemo lahko
               mnenje matičnemu delovnemu telesu, to se pravi odboru za obrambo za današnjo sejo, ki
               je sklicana ob 12. uri.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp42">

               <speaker>MIRAN POTRČ:</speaker>

               <p>Gospod predsednik! Potem pa dovolite, predlagam, da glasujemo še enkrat o predlogu,
               in da je ta predlog formuliran tako kot ste vi predlagali, da predlagamo matičnemu
               delovnemu telesu, odboru za obrambo, da predlaga Državnemu zboru, da se zagotovijo
               potrebna gradiva, da jih ne bom navajal še enkrat, ki bi nam omogočila nekaj podlag
               za kvalitetno razpravo in odločanje. ...<stage>/Medsebojni pogovor./</stage>...</p>
            </sp>
            <sp xml:id="SDT4-OZNPJUIP-Nujna-058-1998-09-08.sp43">

               <speaker>PREDSEDNIK DRAGO KOREN:</speaker>

               <p>Besedo ima gospa generalna državna tožilka, ki je prosila za kratko repliko na
               vaše... Lahko dam na glasovanje. Ja.</p>
               <p>Mi dajemo mnenje, in če bo, tako kot ste rekli, odboru za obrambo kot matičnemu
               delovnemu telesu. Gospa Barbara Brezigar, izvolite.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp44">

               <speaker>BARBARA BREZIGAR:</speaker>

               <p>Se opravičujem, da se spet prijavljam k besedi. Samo na kratko bi rada protestirala
               proti temu kar je rekel gospod Potrč, o slovenskem tožilstvu, ko je omenil, da če bi
               bili ti organi zares samostojni in neodvisni. Slovenski državni tožilci so
               samostojni, neodvisni, ne samo formalno, ampak tudi dejansko. Vi lahko dvomite, jaz
               pa protestiram proti takemu stališču.</p>
               <p>Glede, pa samo mogoče gospodu Potrču samo eno pojasnilo, glede pojasnjevanja
               slovenskega kazenskega postopka oziroma predkazenskega postopka; to je bilo finskim
               kolegom posredovano. Prav zaradi tega pa smo še predlagali, da bi se vključil
               Eurojust, ki lahko omogoči lažje komuniciranje tudi na tem področju.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp45">

               <speaker>PREDSEDNIK DRAGO KOREN:</speaker>

               <p>Izvolite, gospod Potrč.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp46">

               <speaker>MIRAN POTRČ:</speaker>

               <p>Hvala lepa. Gospa Barbara Brezigar! Jaz sem to rekel v zvezi s predlogom drugega
               sklepa. In če prav razumem vaše stališče, tudi vi menite, da ni nobene potrebe, da
               Državni zbor poudarja potrebo po nadaljevanju aktivnosti generalnega državnega
               tožilca. Hvala. 
               </p>
            </sp>
            <sp xml:id="SDT4-OZNPJUIP-Nujna-058-1998-09-08.sp47">

               <speaker>PREDSEDNIK DRAGO KOREN:</speaker>

               <p>Hvala lepa. V zvezi s tem, izvolite, gospod minister Dragutin Mate.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp48">

               <speaker>DRAGUTIN MATE:</speaker>

               <p>Tudi jaz se ne morem strinjati s tema trditvama, to da slovenska policija ni
               neodvisna. Slovenska policija deluje neodvisno. Jaz osebno sem dobil informacijo o
               tem kdaj so katere Interpolove depeše prihajale v državo po tistem, ko sem odredil
               nadzor. To je edini inštrument, ki ga ima minister, da lahko operativno delo
               policije, vsaj dele iz tega izve, datume in pa kaj je prišlo, ne pa potem operativne
               vsebine. In zato se ne morem strinjati s trditvijo, ki je bila tukaj izrečena, da sem
               priznal. Jaz nimam kaj priznati. Jaz sem povedal dejstva. Nisem ničesar priznal in
               seveda ne morem sprejeti takšnih trditev. Hvala.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp49">

               <speaker>PREDSEDNIK DRAGO KOREN:</speaker>

               <p>Hvala lepa. Preden dam naprej besedo bom jaz dal na glasovanje ta predlog, ki je bil
               dan s strani gospoda Potrča. Se pravi, da naš odbor predlaga Odboru za obrambo, da za
               jutrišnjo sejo Državnega zbora dobi dodatna gradiva, ki so bila prej našteta.
               ...<stage>/Oglašanje iz klopi./</stage> To je sedaj predlog Odboru za obrambo, ja.</p>
               <p>Kdo je za takšen predlog? <stage>(5 članov.)</stage> Je kdo proti? <stage>(5 članov.)</stage></p>
               <p>Predlog ni sprejet.</p>
               <p>Naslednja je prosila za besedo gospa Cveta Zalokar Oražem.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp50">

               <speaker>CVBETKA ZALOKAR ORAŽEM:</speaker>

               <p>Hvala lepa. Najprej nekaj v zvezi z depešo Interpola, ker mislim, da je vendarle
               stvar na kateri se vrti in kjer sem prej rekla, da gre tudi za sprenevedanje in laž.
               Gospod minister, tu pred seboj imam dokument 6. avgusta, ko je generalni direktor
               policije Jože Romšek dal izjavo. Poudarili so, na tej svoji konferenci, da je
               slovenska policija Finsko prek Interpola, se je s Finsko povezala prek Interpola
               takoj po tistem, ko je bila obveščena o aretacijah dveh oseb na Finskem, to je meseca
               maja. To pomeni, da je gospod Jože Romšek v avgustu že vedel in že sodeloval kot
               policija z Interpolom. In najbrž bi lahko in je takrat tudi lahko ugotovil, da so
               bile neke depeše iz lanskega leta. In če sem vas prav razumela v nekem intervjuju, da
               so bili potem celo pozivi oziroma dodatni pozivi Interpola, da naj vendarle nekaj
               odgovorimo. To mislim, da ste rekel v intervjuju. To pomeni, da kljub temu, da je v
               avgustu že gospod Romšek vedel, da ko so začeli sodelovati z Interpolom je najbrž
               imel vpogled v te dokumente, da se je nekaj na policiji dogajalo, ni bilo uvedene
               nobene sankcije, vsaj jaz zanjo ne vem, niti ni bilo sporočeno, da je v avgustu
               kdorkoli karkoli ukrepal, predvsem pa generalni direktor policije, ko je po takšni
               izjavi sodeč vedel, da se začne sodelovanje z Interpolom in seveda ni bilo tega
               izvedenega. In seveda zato in iz tega dokumenta moj dvom ali so bili v resnici
               izvedeni vsi postopki tako kot je potrebno na strani slovenske policije, tudi v
               okviru notranjega nadzora. Kajti potem se je ta zadeva z Interpolom začela že v
               avgustu na nek način odvijati in je lahko generalni direktor policije že vedel, da
               tam nekaj ni v redu. Očitno takrat, ker ni bilo še drugih stvari to ni smatral za,
               bom rekla, karkoli sporno ali napačno. Jaz moram reči, da sem najbrž tu edina članica
               preiskovalne komisije, zato me seveda ravno tako kot kolega Guliča močno močno
               preseneča, da pravzaprav, slovensko  tožilstvo ni zaznalo, pa bi prosila, če bi tožilka lahko
               poslušala, ker govorim z njo na seji, da slovensko tožilstvo do takrat, ko je dobilo
               nekaj iz tujine, ni v Sloveniji zaznalo ničesar. Ob vsem tem dogajanju, ob pisanju
               medijev, ob našem delu preiskovalne komisije, ob delu protikorupcijske komisije, ki
               je celo objavilo poročilo oziroma ki je zaključilo svoje delo in v tem svojem
               poročilu Kosove komisije je bilo jasno napisano, da je šlo za negospodarno ravnanje
               in da je šlo za ravnanje, ki kaže na to, da obe ponudbi nista bila enakopravno
               obravnavani. Ob vsem tem, kar je lahko celo vsak naveden slovenski državljan
               spremljal v zadnjem letu in v parlamentu smo ustanovili preiskovalno komisijo, vi
               mirno zatrdite, da pri vas pa žal do takrat, ko ste nekaj dobili iz tujine niste
               zaznali nikakršnih brbotanj oziroma nikakršnih zadev, ki bi bile lahko za vas kot
               tožilce podlaga, da začnete nekaj početi. Pri čemer na Finskem človek spremlja, kaj
               vse počnejo, delajo hišne preiskave, izvajajo pripore, izvajajo zaslišanja,
               pridržanja in tako naprej. Jaz takih dejanj nisem zaznala. Še celo več, bilo mi je
               smešno, da je gospod Walter Wolf javno rekel, da je sam prišel na policijo in dal
               izjavo. Jaz predsednik bi prosila, če lahko dobim možnost govoriti, ker
               ...<stage>/Medsebojni pogovor./</stage>...</p>
            </sp>
            <sp xml:id="SDT4-OZNPJUIP-Nujna-058-1998-09-08.sp51">

               <speaker>PREDSEDNIK DRAGO KOREN:</speaker>

               <p>Prosim za mir.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp52">

               <speaker>CVETKA ZALOKAR ORAŽEM:</speaker>

               <p>Torej, da je še sam prišel na policijo in dal izjavo in da ni bil to uradni pogovor,
               pač pa prostovoljno dejanje gospoda, ki se pojavlja v razno raznih dokumentih, kot
               nekdo, ki nekaj s to zgodbo ima. In jaz moram reči, da zelo natančno tudi spremljam,
               kaj kdo reče. Gospod minister Mate, vi ste rekel, da ste bili oziroma da je bila
               Slovenija vprašana o transakcijah v Slovenijo in seveda vsi želite ali pa na nek
               način trdite, da je za to treba imeti dokaze in dokumente. Tudi ljudje terjajo dokaze
               in dokumente, ampak gre za najbolj prefinjeno industrijo, to je orožarsko industrijo.
               Jaz ne vem, ali mi pričakujemo, da bomo imeli splošno položnico iz banke, kjer bo
               napisano, da je prišla transakcija v Slovenijo in da bomo imeli morda celo
               fotografijo nasmejanih ljudi, ki si <q>"talajo"</q> kuverte. Ali niste nikoli ali pa, če mi
               lahko odgovorite v imenu policije, ali nikoli policija ni posumila, da bi šlo lahko
               tudi za kakšno gotovinsko poslovanje in bom povedala, zakaj o tem govorim? Glavni
               finski preiskovalec v tej zadevi, gospod Eric Biorenkvist<stage>(?)</stage> je rekel 5. 9. tole:
               Vemo, da je denar šel v Avstrijo in sumimo, da je bil od tam, del tega denarja predan
               vašim, vašim uradnim osebam v Sloveniji. Poudarjam uradnim osebam, zato to
               preiskujemo. In na osnovi tega se mi zdi nekako, ne vem, jaz nisem iz teh voda, ne
               kriminalističnih, ne pravnih, ampak smešno mi je, da se pričakuje, da bodo to kar
               neki papirji, kar neke položnice na transakcijske račune točno določene osebe in da
               se bo to kar na ta način pokazalo in da nihče ne posumi ali pa na nek način edina
               pametna izjava mi je bila danes bivšega upokojenega šefa kriminalistov v Sloveniji
               Erhatiča, ki je rekel ...<stage>/Oglašanje iz klopi./</stage>... tukaj je pač upokojeni vodja
               slovenske kriminalistične operative in pravi, kje pa piše, da se transakcije odvijajo
               samo prek bančnih računov, lahko je šlo tudi za gotovinske transakcije. Opravka imamo
               z najbolj sofisticirano industrijo,  industrijo orožja. Z razno raznimi posredniki tam in tam
               in zdaj mi slovensko javnost nekako ali pa predvsem vi prepričujete, da čakate na te
               dokumente, da se bodo te dokumenti kar sami pojavili. Prepričana sem, da takšnih
               stvari na ta način enostavno ne moremo raziskovati ali pa je to za mene diletantizem,
               če se ga lotevate na tak način, lahko mirno rečem, da je to diletantizem. Vsak, ki je
               kdaj delal v teh poslih okoli javnih naročil ali pa spremljal te zadeve ali pa, ki
               posluša ljudi, ki mu zdaj razlagajo, kako v Sloveniji potekajo te posli v zadnjih
               letih, vam bo znal povedati, meni pa pač povedo, jaz upam, da toliko zaznavate
               družbena dogajanja tudi vi, kako zelo prefinjeno te stvari potekajo in da pri
               orožarskem poslu po moji oceni pa potekajo še prefinjeno na kvadrat v primerih z
               drugimi javnimi naročili. To niso transakcije na žiro račun in ne, bom rekla, taki
               dokumenti in ne priče in tako naprej. Zato me žal močno žalosti, ko poslušam take
               stvari, se mi zdi, da je pač v tem nekoliko preveč lahkotno ali pa bom rekla, celo
               načrtno se tako obnašamo, ko se izjavlja in zato sem vam tudi postregla z izjavami,
               za uradne osebe gre in gre za sum, da je bil ta denar predan na nek način. To pa
               raziskuje, ne policija in kriminalisti in vsi ostali, ne pa da čakate samo tako, kot
               je bilo prej rečeno s strani državne tožilke, čakamo na dokumente, ki naj bi jih
               poslali s Finske, vse ostalo pa tukaj kaj dosti mi ne bomo po Sloveniji posegali in
               ne bomo aktivni in to zaznavamo mi, opozicija, tako sem stvari jaz videla, kot
               članica preiskovalne komisije in tako jih vidijo po mojem tudi ljudje, saj ne
               nazadnje ni treba biti prav pameten, ko je šlo za neko drugo zgodbo, s kakšnim pompom
               ste te stvari počeli: s kamerami, s priklenjanjem, pa je šlo za neke, bom rekla
               bistveno, desetine manjše zadeve, kot pa pri tem poslu, med tem, ko tukaj seveda kaj
               takega sploh ni zaznati, razen zdaj, ko vam je stopil nekdo na žulj.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp53">

               <speaker>PREDSEDNIK DRAGO KOREN:</speaker>

               <p>Hvala lepa. Imam dve repliki pribeleženi, ampak tudi sam se moram oglasiti čisto
               tako, zaradi magnetograma, ker je pač prej od začetka bilo s strani Cvete Zalokar
               Oražem narejeno<stage>(?)</stage>, naj generalna državna tožilka posluša, da se bo vedelo, takrat jo
               je zmotil gospod Potrč, ker jo je nekaj spraševal, da ni sledila vaši razpravi. Hvala
               lepa.</p>
               <p>Pa še to moram reči, jaz sem član Odbora za obrambo, ki je te zadeve obravnavala in
               sem tudi nadomestni član preiskovalne komisije, sem kar na nekaj sejah bil, konkretno
               tudi na tisti seji, ko je vaš izvedenec, ki je ocenjeval obe ponudbi, ko je
               predstavljal svoje izvedeniško mnenje povedal, da je bila izbira, kar se tiče iz
               tistih papirjev, glede na ocenitve, kot je bila izvedena korektno izbrana, samo tako,
               ker vas sem razumel drugače. Dajem besedo...</p>
            </sp>
            <sp xml:id="SDT4-OZNPJUIP-Nujna-058-1998-09-08.sp54">

               <speaker>CVETKA ZALOKAR ORAŽEM:</speaker>

               <p>Ste mene omenili...</p>
            </sp>
            <sp xml:id="SDT4-OZNPJUIP-Nujna-058-1998-09-08.sp55">

               <speaker>PREDSEDNIK DRAGO KOREN:</speaker>

               <p>To je replika na repliko, ne bom...</p>
            </sp>
            <sp xml:id="SDT4-OZNPJUIP-Nujna-058-1998-09-08.sp56">

               <speaker>CVETKA ZALOKAR ORAŽEM:</speaker>

               <p>Vi ste govoril kot predsednik odbora pojasnila...</p>
            </sp>
            <sp xml:id="SDT4-OZNPJUIP-Nujna-058-1998-09-08.sp57">

               <speaker>BOŠTJAN ZAGORAC:</speaker>

               <p>...<stage>/Oglašanje iz ozadja./</stage>... Čisto tako. zgolj kot informacijo, če se držimo...</p>
            </sp>
            <sp xml:id="SDT4-OZNPJUIP-Nujna-058-1998-09-08.sp58">

               <speaker>PREDSEDNIK DRAGO KOREN:</speaker>

               <p>Izvolite, gospa Cvetka Zalokar.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp59">

               <speaker>CVETKA ZALOKAR ORAŽEM:</speaker>

               <p>Saj bom replicirala samo na to zadnjo izjavo v zvezi z delom preiskovalne komisije.
               To, kar ste zdaj rekel, vaš izvedenec, to je bil izvedenec, s katerim je pogodbo
               podpisal Državni zbor in je bil izbran popolnoma korektno po Poslovniku preiskovalne
               komisije, vaš izvedenec.</p>
               <p>Drugič, to, kar ste vi rekel ni res in zelo težko danes kdorkoli govori, kaj je bilo
               ugotovljeno in kakšni so sklepi naše preiskovalne komisije, ker ste to delo ustavili,
               ker je poročilo zaprto dol v bunkerju in ker pravzaprav ga nismo mogli niti
               predstaviti v takšni obliki kot bi bilo primerno javnosti.  Še bolj v konkretni obliki kjer bi lahko
               razpravljali tudi na zaprti sej Državnega zbora in bi bili možni dostopi tudi do
               nekaterih drugih zadev vendar sami veste kako je bila komisija obglavljena kako je
               bilo končno poročilo, bom rekla na nek način odstavljeno in seveda tu madež je, ker
               potem bi lahko o tem govorili že meseca julija ne pa v času predvolilne kampanje.
               Ampak očitno je nekomu pasalo, da se je takrat te stvari na ta način vstavljajo, zdaj
               nam pa pokajo stvari po vseh šivih in ta zadnja izvaja vaša je nekorektna; nihče ni,
               noben izvedenec ni rekel da je bilo s poslom vse v redu, ravno nasprotno. Izvedenci
               so nas opozarjali na veliko distanco med ponudbo in pogodbo.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp60">

               <speaker>PREDSEDNIK DRAGO KOREN:</speaker>

               <p>Ne bi rad govoril ampak morda se nisem mislil konkretno, ko sem rekel vaš izvedenec,
               ker je takrat bil predlagan s strani predsednika tako da tu jemljem besedo v temu
               smislu nazaj. Kar se tiče sem pa na seji, ko je izvedenec predstavljal svoje mnenje
               bil prisoten in je v tej zvezi zadevo predlagal ne v konkretnem poslu ampak je šlo
               konkretno samo za ocenjevanje ponudb. Dajem naprej besedo ministru Dragutinu
               Mateju.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp61">

               <speaker>DRAGUTIN MATE:</speaker>

               <p>Hvala lepa.</p>
               <p>Jaz bi seveda uvodoma rad povedal to, da tudi jaz zelo pazljivo poslušam kaj kdo
               govori in spoštovana gospa poslanka, ki ste v svojem prvem današnjem nastopu, ko ste
               imeli proceduralni predlog dejali, na osnovi člankov ne moremo korektno razpravljati.
               Vi v parlamentu ne morete in to je moj komentar, korektno razpravljati na podlagi
               člankov, pričakuje se pa da organi pregona lahko korektno preiskujejo na podlagi
               člankov. Tako da okrog dvojnih meril se boste moral sami dogovoriti, jaz ne bom na to
               odgovarjal. Ni važno kateri mediji, vi niste govorili o medijih ampak na osnovi
               člankov, niste nobenega medija navedli kateri ste verodostojni pa kateri niso
               verodostojni.</p>
               <p>Zdaj, če gremo pa na citat, ki ste ga prebrali, govorili ste o komentarju, ki ga je
               dal generalni direktor policije glede sodelovanja s finskim Interpolom v povezavi z
               aretacijo dveh uslužbencev Patrije. 14.5. se je o medijih pojavila informacija, da je
               finska policija priprla dva uslužbenca Patrije 13. 5. Takoj, ko je bila ta
               informacija izpostavljena je slovenska policija preko Interpola vzpostavila kontakt s
               finsko policijo in povprašala kaj se dogaja in če te trditve držijo. In o tem je
               gospod direktor govoril, o tem sodelovanju in teh Interpolovih depešah in
               dopisovanjih, ki so se potem intenzivirale in potrjevale različne stvari, jaz ne vem
               podrobnosti ker tej depeš nisem bral vendar je to bilo tisto sodelovanje kjer je
               slovenska policija takoj preverjala kaj se dogaja in kako se dogaja.</p>
               <p>Glede samih poslov, ki jih vi govorite sofeticirane industrije, sofisticiran način
               dela ...<stage>/Nerazumljivo./</stage>... podkupovanju seveda tehnika kako se lahko to dela je samo
               dvojna, kako se lahko dokaže utemeljen sum ali pa se domneva, da je nekdo podkupnino
               dal. Samo na dva načina; en način je ta, da se to ugotovi preko transakcij in se na
               takšen način dokaže, drug način je pa to, da nekdo to, bodisi prijavi preden se to
               zgodi in se to z operativnim delom policije posname ali če nekdo kasneje podaja
               izjave in se zapišejo in se potem lahko preiskava dela nad, vsaj do sedaj kolikor sem
               jaz seznanjen niso potrdili sumi, da bi se to dogajalo. Tudi vi ste trdili, da je
               finski preiskovalec dejal, da obstaja sum za to, da se je podkupnina dajala našim
               državljanom, uradnikom kakor koli se je že  imenoval seveda bi bilo zelo dobro, če bi imeli originalne tekste v
               finščini in originalne prevode od zapriseženih prevajalcev ker potem bi vedeli kaj je
               dejansko povedal, jaz jih nimam, vi jih tudi nimate ampak imate članke, ki jih
               prevaja kdor koli jih že prevaja vendar, če hočemo imeti natančne prevode je seveda
               potrebno natančno vedeti kaj je kdo izjavil in če imajo seveda oni kakršen koli dokaz
               po tem morajo ta dokaz predati slovenski policiji, da bo lahko naredila preiskavo
               dalje v Sloveniji. Drugače preiskave v Sloveniji ni mogoče upravljati, policija v
               predkazenskemu postopku ne more nič narediti, če nima nobenega dokaza s katerim bi
               lahko delala dalje. Tudi ne bomo dobili nobenih drugih ukrepov odobrenih s strani
               tožilstva ali sodišča, da bi kakor koli lahko izvajali nadaljnje aktivnosti. Zadeve
               so zelo natančne in je treba zelo natančno o tem govoriti kaj in kako poteka. In
               koruptivna dejanja so dejanja, ki jih je najtežje dokazovati, ne samo v Sloveniji
               kjer koli na svetu in samo ta dva načina sta. In avstrijska depeša, ki je bila
               objavljena v medijih, na spletni strani govori ne o sumu korupcije, govori o sumu
               pranja denarja in možnih drugih kriminalnih aktivnosti. Ne govori o korupciji,
               avstrijski Interpol je spraševal, ne finski; 21. februarja 2007 leta, avstrijski
               Interpol. In govoril je o dveh potencialno kaznivih dejanjih in spraševal tisto kar
               piše v tej depeši te države, če imajo kakršne koli dokaze oziroma, če imajo kakršne
               koli zaznave, da se je kaj dogajalo na njihovi zemlji.</p>
               <p>Tako da je treba biti tukaj izredno natančen in prosim ne kar tako povprek navajati
               nekatera dejstva, za katera tudi sami veste da ne stojijo tako kot ste povedali.
               Policija bo pa seveda še dalje vse aktivnosti, ki jih je počela sedaj nadaljevala in
               če bodo obstajali sumi, če bodo se pojavili kakršni koli dokazi ali s finske strani
               ali jih bomo sami odkrili seveda nadaljevala s preiskavo in ukrepala tako kot je
               potrebno ne glede na to kako se kdo piše in kako mu je ime. Na srečo je pa seveda po
               zakonih pri nas tudi kriva ovadba tista, ki je kazniva in seveda tukaj bo še veliko
               dela, da bomo ugotovili kaj se je dogajalo okrog vsega tega. Ne bo se ugotovilo pred
               volitvami, seveda ne, ker je prekratek čas, v enemu tednu se takšnih preiskav ne da
               zaključiti in tukaj je potrebno zelo jasno povedati, da policija aktivno dela na temu
               področju in ni res, da ni bilo v Sloveniji nobenih aktivnosti. Če bi prebrali tisto
               kar sem jaz na tiskovni konferenci v zvezi z nadzorom povedal bi lahko prebrali, da
               je slovenska policija med 1. ali 2. avgustom in 22. avgustom opravila osem
               informativnih razgovorov in kasneje še več. In v naši zakonodaji je zelo natančno
               jasno opisano kaj je to informativni razgovor in kaj in kdaj je zaslišanje, generalna
               država tožilka je prej to tudi delno opisovala.</p>
               <p>Tako da ni res, da policija ni aktivno se pogovarjala z osebami, ki bi lahko imeli
               kakršne koli dokaze ali kakršne koli koristne informacije kakor temu v žargonu
               policija reče za nadaljnje postopke in za nadaljnje delo v Sloveniji. Seveda, če pa
               neka policija v neki državi trdi, da ima dokaze, da ima utemeljene sume za storjeno
               kaznivo dejanje potem mora te sume predočiti, ne meni, ne vam pa če si še tako
               želite, ne medijem ampak policiji in tožilstvu, da lahko potem na njih delajo. In
               tudi policija ne bo dajala nobenih informacij kako potekajo pred kazenski postopki.
                   In samo še en kratek
               komentar o tem, kako so kamere kje vključene, kako kamere kje niso vključene.
               Policija ne obvešča vnaprej kje bo izvajala katere aktivnosti. Ko pa so odvetniki teh
               oseb obveščeni, seveda, to je pa potem druga zgodba. Takoj ko se začne hišna
               preiskava, vsak državljan v skladu z zakonom ima takoj pravico poklicati svojega
               odvetnika in potem se začnejo pojavljati kamere. In tisti posnetek na katerega ste pa
               vi konkretno mislili, tisti posnetek pa je nastal v okviru prikritih preiskovalnih
               ukrepov, ki jih je policija uporabljala in je sestavni del dokaznega gradiva v tem
               postopku, ki je še vedno odprt. Ne očitati policiji, da kliče novinarje in jih vabi,
               da hodijo na kraje, kjer izvajajo kakršnekoli aretacije, tega ne počne. Hvala.</p>
            </sp>
            <sp xml:id="SDT4-OZNPJUIP-Nujna-058-1998-09-08.sp62">

               <speaker>PREDSEDNIK DRAGO KOREN:</speaker>

               <p>Hvala lepa. Ura je 12. Jaz prekinjam in zaključujem 58. nujno sejo Odbora za
               notranjo politiko, javno upravo in pravosodje. Glede na to, da en predlog o katerem
               smo glasovali ni bil sprejet, naš odbor ne bo podal nobenega mnenja na seji Odbora za
               obrambo. Hvala lepa.</p>
               <stage type="time">(Seja je bila končana 8. septembra 2008 ob 12.02 uri.)</stage>
            </sp>
         </div>
      </body>
   </text>
</TEI>