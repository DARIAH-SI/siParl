<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZZ-Redna-026-2008-01-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">EC6BEFF7CDE13EE2C12573B70035CF7B</idno>
               <idno type="custom" subtype="session">EC6BEFF7CDE13EE2C12573B70035CF7B</idno>
               <idno type="custom" subtype="day">3337812D8CAB3423C12573D3002C35E8</idno>
               <idno type="custom" subtype="day">227AE678AEE030C0C12573D30041D0F0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=3337812D8CAB3423C12573D3002C35E8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=227AE678AEE030C0C12573D30041D0F0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZ-Redna-026-2008-01-16.OZZ" n="026">
               <name>Redna</name>
               <date when="2008-01-16"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZ-Redna-026-2008-01-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZ-Redna-026-2008-01-16.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZDRAVSTVO</stage>
            <stage type="session">26. seja</stage>
            <stage type="date">(16. januar 2008)</stage>
            <stage type="chairman">Sejo je vodil Ljubo Germič, predsednik odbora.</stage>
            <stage type="time">Seja se je pričela ob 9.08.</stage>


            <sp xml:id="SDT4-OZZ-Redna-026-2008-01-16.sp1">

               <speaker>PREDSEDNIK LJUBO GERMIČ:</speaker>

               <p>Spoštovane kolegice poslanke, spoštovani kolegi poslanci. Spoštovani vsi vabljeni na
               današnjo sejo Odbora Državnega zbora za zdravstvo.</p>
               <p>Pričenjam 26. redno sejo Odbora Državnega zbora za zdravstvo, ki sem jo sklical v
               skladu z 48. členom Poslovnika Državnega zbora Republike Slovenije. Tokrat odbor
               prvič zaseda v novih prostorih Državnega zbora. Imamo novo tehnologijo, ki še v
               celoti ne deluje tako, da bo delo poslank in poslancev potekalo podobno, kot tudi v
               ostalih prostorih tako, da se prijavljate k besedi, vklopite mikrofon, med tem, ko bo
               glasovanje potekalo z dvigom rok. Hkrati pa se opravičujem, glede na interes, ki je
               za današnjo sejo in glede na sobo, ki je bila dodeljena, se vidi, da je premalo
               prostora za to, da bi vas lahko vse namestili tako, da bi korektno lahko sedeli
               oziroma da bi imeli takšne pogoje za delo, da bi lahko čim uspešneje sodelovali pri
               delu. Zato seveda, glede na to, ko bomo sprejeli dnevni red in če imate nekateri
               vabljeni interes sodelovati samo pri nekaterih točkah, je mogoče modro predlagati;
               seveda pa je to vaša odločitev; če ne sedite pri teh točkah, ki niso vaše, udobno, da
               mogoče lahko počakate pred dvorano.</p>
               <p>Opravičujem se za to neprijetnost, ampak v tej dvorani je stolov kolikor jih je in
               upam, da bomo kljub temu sejo uspešno pripeljali do konca.</p>
               <p>S tem prehajam na določitev dnevnega reda današnje seje odbora. S sklicem seje dne
               21.12.2007 ste prejeli predlog dnevnega reda seje odbora, in sicer:</p>
               <p>Točko 1 - Predlog zakona o spremembah in dopolnitvah zakona o kemikalijah v drugi
               obravnavi, točka 2 - Predlog zakona o spremembah in dopolnitvah zakona o omejevanju porabe
               tobačnih izdelkov, v drugi obravnavi,
               točka 3 - Zahteva za začetek postopka za oceno ustavnosti prvega in drugega odstavka
               33. člena Zakona o proizvodnji in prometu s prepovedanimi drogami in točka 4 - Razno.</p>
               <p>Včeraj sem predlagal umik 3. točke dnevnega reda zato, ker ni izpolnjevala
               poslovniških določil, saj s strani Vlade nismo prejeli mnenja vezanega na predlog za
               začetek postopka za oceno ustavnosti prvega in drugega odstavka 33. člena Zakona o
               proizvodnji in prometu s prepovedanimi drogami. Obžalujem, da je bilo potrebno to
               postoriti, kljub temu, da smo ministrstvo prosili, da bi pravočasno posredovalo to
               mnenje. Na ustne intervencije in tudi na pisne tega ni bilo do včeraj do 12. ure, kot
               Poslovnik narekuje, da točke, ki niso pripravljene se umaknejo z dnevnega reda. Danes
               zjutraj oziroma zdaj prejemate to gradivo, to mnenje Vlade. Sprašujem: Ali
               ocenjujeta, ali kdo nasprotuje, da kljub temu, da šele zdaj mnenje na mizo, da
               obravnavamo to točko dnevnega reda? Če nihče ne nasprotuje, v tem primeru bi seveda
               to točko obdržali na dnevnem redu. Gre za to, da smo bili s strani Ustavnega sodišča
               zaprošeni že v mesecu oktobru, da v 30-ih dneh Državni zbor da mnenje, in glede na
               to, da smo danes že v januarju predlagam: če nihče ne nasprotuje, da to točko
               obdržimo na dnevnem redu. Torej, glede na to, da ne vidim nasprotovanja, lahko
                  ocenjujemo,<stage type="mag"/> (nadaljevanje) da je dnevni red
               možno razumeti tako, da bomo to točko danes tudi obravnavali.</p>
               <p>Nadalje. Državni svet Republike Slovenije je na svoji seji dne 24.12.2007, ob
               obravnavi Zakona o pacientovih pravicah na podlagi tretje alinee prvega odstavka 97.
               člena Ustave Republike Slovenije sprejel zahtevo, da Državni zbor Republike Slovenije
               ponovno odloča o Zakonu o pacientovih pravicah, je bil dnevni red 26. redne seje
               razširjen z novo, 3. točko dnevnega reda, in sicer: Obravnava zahteve Državnega sveta
               Republike Slovenije, da Državni zbor Republike Slovenije ponovno odloča o Zakonu o
               pacientovih pravicah.</p>
               <p>Predlog za razširitev dnevnega reda dajem v razpravo. Želi kdo razpravljati? Če ne
               želi, potem zaključujem razpravo. Dajem predlog, da se dnevni red današnje točke
               razširi z novo 3. točko, to je Obravnava zahteve Državnega sveta Republike Slovenije,
               da Državni zbor Republike Slovenije ponovno odloča o Zakonu o pacientovih
               pravicah.</p>
               <p>Kdo je za? (10 članov.) Je kdo proti? (Nihče.)</p>
               <p>To pomeni, da se dnevni red razširja z novo 3. točko, s tem pa sta 4., torej 3. in
               4. točka, predhodna 3. in 4. točka postali 4. in 5. točka današnje seje.</p>
               <p>S tem prehajamo na <title>1. TOČKO DNEVNEGA REDA </title>in sicer <title>PREDLOG ZAKONA O SPREMEMBAH IN DOPOLNITVAH ZAKONA O KEMIKALIJAH.</title>
               </p>
               <p>Zakon je objavljen v Poročevalcu številka 108/07. Prejeli ste tudi mnenje
               Zakonodajno-pravne službe dne 21.12.2007. K tej točki smo vabili Vlado Republike
               Slovenije, Ministrstvo za zdravje, Zakonodajno-pravno službo, Zdravniško zbornico
               Slovenije, Zdravstveni svet Republike Slovenije, Zavod za zdravstveno zavarovanje
               Slovenije, Združenje zdravstvenih zavodov Slovenije, Društvo nezaposlenih in socialno
               ogroženih Slovenije in Slovensko zdravniško društvo.</p>
               <p>S tem prehajamo na drugo obravnavo obravnave zakona, v kateri v skladu s 126. členom
               Poslovnika matično delovno telo opravi razpravo in glasovanje o posameznih amandmajih
               in členih predloga zakona.</p>
               <p>Želi predlagatelj zakona besedo? Želi. Torej vam dajem, gospod državni sekretar, dr.
               Žiberna. Prosim.</p>
            </sp>
            <sp xml:id="SDT4-OZZ-Redna-026-2008-01-16.sp2">

               <speaker>DARKO ŽIBERNA:</speaker>

               <p>Hvala lepa, gospod predsednik. Lep pozdrav poslankam in poslancem, vsem gospem in
               gospodom tu prisotnim.</p>
               <p>Dovolite mi nekaj uvodnih besed na to tematiko. Torej, sprememba Zakona o
               kemikalijah je potrebna predvsem zaradi spremembe EU uredbe, katere vsebina je delno
               v nasprotju s sedanjim slovenskim sistemom kemijske varnosti. Zaradi tega je potrebno
               črtati ustrezne dele zakona in tako vzpostaviti možnost, da se bo uredba lahko
               izvajala neposredno. Iz razloga nepodvajanja EU in nacionalne zakonodaje se predlaga
               tudi črtanje postopka PIC, ki ga sicer ureja uredba. Skozi leta izvajanja Zakona o
               kemikalijah se je pokazala potreba po dodatni ureditvi posameznih segmentov kemijske
               varnosti, za katere se je izkazalo, da niso urejeni v zadostni meri. <stage type="mag"/> (Nadaljevanje) Predvsem je tu pomemben predlog
               dodatne ureditve tehničnih in organizacijskih ukrepov za proizvodno skladiščenje
               nevarnih kemikalij, kot tudi dodatne pristojnosti organa pristojnega za kemikalije,
               ki naj bi v bodoče izdajal mnenja o postopku presoje vplivov objektov na okolja.
               Pomemben predlog zakona je tudi uvedba biomonitoringa, s katerim naj bi pridobili
               relevantne podatke obremenitvah ljudi in organizmov z nevarnimi kemikalijami. Kar bi
               posledično pomenilo tudi možnost ukrepanja v primerih da je tveganje preveliko.</p>
               <p>Skratka če povzamem. Spremembe so potrebne zato ker se pač prilagajamo evropskim
               smernicam in druga pomembna zadeva, urejamo skladiščenje in skladiščne prostore ter
               biomonitoring v tem področju. Hvala. Za podrobnejše bodo sodelavci in tudi osebno rad
               dajal še pojasnila. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp3">

               <speaker>PREDSEDNIK LJUBO GERMIČ:</speaker>

               <p>Hvala lepa. Prejeli ste tudi mnenje Zakonodajno-pravne službe. Želi predstavnica
               Zakonodajno-pravne službe predstaviti svoje mnenje. Ja. Želi. Prosim.</p>
            </sp>
            <sp xml:id="SDT4-OZZ-Redna-026-2008-01-16.sp4">

               <speaker>KATARINA KRALJ:</speaker>

               <p>Hvala za besedo. Katarina Kralj, Zakonodajno-pravna služba. Naša služba je iz vidika
               svojih pristojnosti podala pripombo k šestim členom predloga zakona. Vendar pa
               ugotavljamo, da so vse naše pripombe ustrezno upoštevane v vloženih amandmajih, ki so
               jih vložile poslanske skupine vladajoče koalicije 10. januarja tega leta. Hvala.</p>
            </sp>
            <sp xml:id="SDT4-OZZ-Redna-026-2008-01-16.sp5">

               <speaker>PREDSEDNIK LJUBO GERMIČ:</speaker>

               <p>Hvala lepa. Prehajamo na razpravo in na odločanje o vloženih amandmajih in členih.
               Razprava in odločanje bo potekalo po pregledu vloženih amandmajih, ki ste ga
               sprejeli. K predlogu zakona so bili v poslovniškem določenem roku vloženi amandmaji
               poslanskih skupin SDS, SLS, NSi in pa DeSUS. Predlagam da najprej razpravljamo in
               glasujemo o vloženih amandmajih. Torej o preostalih členih, katerim pa niso vloženi
               amandmaji pa bi na to razpravljali skupaj in nato bi glasovali o vseh členih
               naenkrat. Ali kdo nasprotuje takšnemu predlogu? Ne. Potem prehajamo na obravnavno
               amandmajev. Sledili bi pregledu vloženih amandmajev. Gradivo ste prejeli 14.1. in
               odpiram razpravo o amandmaju k 2. členu. Ali želi kdo razpravljati? Če ne želi, potem
               zaključujem razpravo in dajem predlog amandmaja na glasovanje.</p>
               <p>Kdo je za? (9 članov.) Je kdo proti? (Nihče.)</p>
               <p>Amandma je sprejet.</p>
               <p>S tem prehajamo na obravnavo amandmaja k 5. členu. K 5. členu imamo vložen en
               amandma štirih poslanskih skupin. Želi kdo razpravljati? Če ne želi zaključujem
               razpravo in dajem predlog amandmaja na glasovanje.</p>
               <p>Kdo je za? (9 članov.) Je kdo proti? (Nihče.)</p>
               <p>Amandma je sprejet.</p>
               <p>Prehajamo k 28. členu in amandmaju k temu členu. Želi kdo razpravljati o amandmaju k
               temu členu? Ne želi, potem zaključujem razpravo in dajem predlog amandmaja na
               glasovanje.</p>
               <p>Kdo je za? (7 članov.) Je kdo proti? (Nihče.)</p>
               <p>Amandma je sprejet.</p>
               <p>Prehajamo na obravnavo amandmaja k 32. členu. Želi kdo razpravljati? Ne želi, potem
               dajem predlog amandmaja na glasovanje.</p>
               <p>Kdo je za? (9 članov.) Je kdo proti? (Nihče.)</p>
               <p>Amandma je sprejet.</p>
               <p>Sedaj prehajamo na obravnavo oziroma na razpravo o amandmaju k 34. členu. Želi kdo
               razpravljati? <stage type="mag"/> (Nadaljevanje) Ne želi.
               Zaključujem razpravo in dajem predlog o amandmaju na glasovanje.</p>
               <p>Kdo je za? (9 članov.) Je kdo proti? (Nihče.)</p>
               <p>Amandma je sprejet.</p>
               <p>V obravnavo dajem amandma k 35. členu. Želi kdo razpravljati? Ne želi, potem
               zaključujem razpravo in dajem predlog amandmaja na glasovanje.</p>
               <p>Kdo je za? (9 članov.) Je kdo proti? (Nihče.)</p>
               <p>Amandma je sprejet.</p>
               <p>Sedaj odpiram razpravo tudi o preostalih členih predloga zakona. Ali želi kdo
               razpravljati? Če ne želi, bi mi bilo dovoljeno, da bi mogoče samo postavil dva
               vprašanja vezano na določbe 21. člena predloga za spremembe zakona, ki se nahaja,
               nanaša na 45. člen osnovnega zakona.</p>
               <p>Torej v zadnjem odstavku navajate, da bodo za zagotavljanje posameznih ukrepov in
               ravnanje s prvim delom odstavka tega člena lahko izdane določene smernice. Zanima me
               zakaj uvajate tukaj pojem "lahko"? Torej organ lahko izda. Zakaj tukaj ni zapisano,
               da bo seveda organ izdal smernice? Vprašanje je seveda povezano z tretjim odstavkom,
               kjer govorite o tem, da boste izdali pa, torej da boste izdali nek pravilnik. Torej
               da boste določene podrobnejše pogoje opredelili z določenim pravilnikom. Hkrati pa
               navajate tudi, da boste lahko uvedli tudi določene smernice. Pri čemer seveda je za
               tiste, ki bodo urejali to vprašanje, torej tako uporabe kemikalij, prometa s
               kemikalijami, tudi skladiščenje, seveda so takšne usmeritve in takšni pravilniki
               izredno pomembni, glede na to da bodo seveda potem vezani lahko tudi vplivi na
               okolje, sankcije in tako dalje.</p>
               <p>Potem bi vas tudi vprašal za razloge. Do zdaj smo imeli da svetovalec za kemikalije
               mora izpolnjevati določene pogoje in izobrazbene pogoje definirane na smer kemijske
               in farmacevtske stroke. Zdaj to širimo še na področje agronomske smeri. V obrazložiti
               je bilo sicer navedeno, da v manjših, recimo manjših trgovinah, ki se ukvarjajo s
               fitofarmacevtskimi sredstvi, je možno slediti tudi povpraševanju po takšnih kadrih.
               Seveda me pa zanima ali bo na ta način zagotovljen tisti cilj, torej zagotavljanje
               seveda varnosti.</p>
               <p>In tretje vprašanje. V 27. členu je bilo ... Zdaj uvajate tako, da bo organ
               pristojen za kemikalije ob vsaki spremembi objavljal seznam laboratorijev, ki so
               opravili preizkus .../Nerazumljivo./... Prej ste to objavljali v Uradnem listu, zdaj
               boste to objavljali samo na svojih spletnih straneh. Kje so razlogi za spremembe v
               teh smereh. In bi vas prosil pač za pojasnilo ob takšnih odločitvah. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp6">

               <speaker>DARKO ŽIBERNA:</speaker>

               <p>Hvala za besedo. Dovolite da strokovno temo pojasni kolegica Jeraj Pezdir, ki
               strokovno pokriva področje.</p>
            </sp>
            <sp xml:id="SDT4-OZZ-Redna-026-2008-01-16.sp7">

               <speaker>PREDSEDNIK LJUBO GERMIČ:</speaker>

               <p>Hvala lepa gospod Žiberna. Seveda, besedo imate.</p>
            </sp>
            <sp xml:id="SDT4-OZZ-Redna-026-2008-01-16.sp8">

               <speaker>MOJCA JERAJ PEZDIR:</speaker>

               <p>Najprej bi vas prav lepo pozdravila še v mojem imenu. Kar se tiče zakonodaje, da
               bomo uredili s smernicami oziroma s pravilnikom je tako. Za pravilnik smo se odločili
               zato ker je v tako širokem področju kemikalij, ki se danes<stage type="mag"/> (Nadaljevanje) proizvajajo, ki imajo kar 15 vrst nevarnih lastnosti,
               lahko izmed njimi za posamezno področje ni mogoče predpisati vse smernice. Zato smo
               se odločili da bomo cilje, ki jih je treba doseči pri skladiščenju in pa pri gradnji
               objektov, kjer se skladiščijo kemikalije, bomo postavili s pravilnikom. Na področjih,
               kjer že obstajajo smernice pa bodo izdane smernice. Zato smo uporabili besedico
               "lahko", ker vsa področja kemikalij ne moremo pokriti s smernicami, ker niti niso še
               niti v mednarodnem merilu izdane oziroma ne obstajajo. Ta praksa. Tako da bomo cilje
               določili s pravilnikom. Medtem ko bo pa pot kako priti do cilja bo pa izdana na
               podlagi smernic. Je pa, kot sem že povedala, področje kemikalij izredno pestro,
               raznoliko in kadar skladiščimo te kemikalije prihaja do njih lahko do interreakcij in
               vsega se pa res ne da predpisati. Zato smo se odločili za smernice. Hvala za enkrat.
               Kolegica Kranjc bo pa ...</p>
            </sp>
            <sp xml:id="SDT4-OZZ-Redna-026-2008-01-16.sp9">

               <speaker>PREDSEDNIK LJUBO GERMIČ:</speaker>

               <p>Ali lahko samo ime in priimek za magnetogram. Karmen Kranjc, Urad za kemikalije.</p>
            </sp>
            <sp xml:id="SDT4-OZZ-Redna-026-2008-01-16.sp10">

               <speaker>KARMEN KRANJC:</speaker>

               <p>Odgovor na preostali dve vprašanji. Prvo glede agronomske smeri izobrazbe, kar ste
               zelo dobro povzeli glavni razlog. Se pravi podvajanje oseb v fitofarmacevtskih
               prodajalnah, kjer so dejansko morali imeti po dve osebi. Enega kemika in enega
               agronoma. Glede na to pa da je program izobraževanja iz vidika kemije pravzaprav tudi
               na agronomski smeri precej bogat, se nam je zdelo da bi bilo vendarle zadosti znanja,
               poleg tega seveda da mora svetovalec za kemikalije opraviti tudi petnajsturni tečaj
               in precej zahteven preizkus znanja, da bi pač to zadoščalo in da bi s tem, v bistvu
               na nek način tudi racionalizirali situacijo v tem segmentu. Toliko glede te
               agronomske smeri.</p>
               <p>Glede objavljanja seznama laboratorijev na internetni strani moramo pa povedati
               čisto iskreno, da v bistvu imamo samo en tak laboratorij trenutno, ki se je prijavil
               za ta DLP, dobro laboratorijska praksa in se nam je pač zdelo smiselno morda tudi da
               ne zapravljamo pravzaprav davkoplačevalskega denarja in vedno znova objavljamo isti
               seznam v Uradnem listu. In glede na to da gre za zadevo, ki interesira zelo ozek krog
               oseb, da bi na ta način morda prihranili kakšen evro. Zato smo se za to odločili.
           </p>
            </sp>
            <sp xml:id="SDT4-OZZ-Redna-026-2008-01-16.sp11">

               <speaker>PREDSEDNIK LJUBO GERMIČ:</speaker>

               <p>Hvala za odgovor. Ampak to ne drži. Glede na to, da predlagate da objavljate samo če
               se bo spremenilo karkoli. To pomeni da ne boste objavljali tako kot je bilo prej
               vsako leto, ampak dobro. Če ocenjujete da je to modra rešitev in da bo seveda vsem
               uporabnikom dostopnost do te informacije na ta način zagotovljena. V redu. Jaz se vam
               zahvaljujem za odgovore.</p>
               <p>S tem pa predlagam da glasujemo sedaj o vseh členih skupaj. Tako o tistih o katerih
               smo sprejeli amandmaje, kot tistih kateri niso bili amandmirani. Dajem na glasovanje
               besedilo vseh členov predloga tega zakona. <stage type="mag"/>
               (Nadaljevanje) Kdo je za? (8 članov.) Kdo proti? (Nihče.)</p>
               <p>S tem smo sprejeli vse člene in sprejeti amandmaji bodo le ti vključeni v dopolnjen
               predlog zakona, ki bo sestavni del poročila. Določiti moramo še poročevalca. Če je
               predlog predsednik odbora, v redu. S tem zaključujem 1. točko dnevnega reda in se
               vabljenim in razpravljavcem k tej točki zahvaljujem.</p>
               <p>S tem pa prehajamo na <title>2. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O OMEJEVANJU PORABE TOBAČNIH IZDELKOV </title>. Druga obravnava.
               Zakon je bil objavljen v Poročevalcu številka 114/07. K tej točki ste prejeli ogromno
               gradiva zainteresirane javnosti. Jaz se opravičujem tudi vsem kolegom in kolegicam,
               da ste gradiva dobivali tudi po sklicu. Ampak mi smo vam posredovali gradiva tako,
               kot smo jih prejemali. Jaz se opravičujem, da tisto kar je bilo možno posredovati s
               sklicem, kar smo mi do takrat dobili smo vam posredovali. Posredovali so vam pa
               nekatera gradiva še danes zjutraj. Glede na to da smo jih dobili šele tudi včeraj.
               Tako da jaz se vam za to opravičujem, ampak v odboru smo pač sledili temu, da takoj
               ko je gradivo v službi Državnega zbor prišlo, v zvezi s to tematiko, da smo vam to
               potem posredovali tudi naprej. Torej prejeli ste zelo široko paleto gradiv. Če mi je
               dovoljeno, jaz ne bi bral vseh teh, kdo je vse poslal gradivo, ker je tega res zelo
               širok spekter. Govori pa o tem, da seveda je bil za to vsebino zelo širok in
               intenziven interes.</p>
               <p>K tej točki so bili pa potem vabljeni: Vlada Republike Slovenije, Ministrstvo za
               zdravje, Zakonodajno-pravna služba, Zdravniška zbornica Slovenije, Zdravstveni svet,
               Zdravstveno zavarovanje Slovenije, Združenje zdravstvenih zavodov Slovenije, Društvo
               nezaposlenih in socialno ogroženih, Slovensko zdravniško društvo, Obrtna zbornica,
               Gospodarska zbornica, CINDI Slovenija, Slovenska zveza za tobačno kontrolo, Inštitut
               za varovanje zdravja, Univerzitetni klinični center Ljubljana, Združenje ponudnikov
               gostinskih storitev. Potem tudi še pa vsi tisti, ki so naknadno posredovali gradiva.
               Tako tudi predstavniki pisarne svetovne zdravstvene organizacije, kateri so nam
               včeraj popoldan posredovali določeno gradivo in izkazan interes da bi prisostvovali
               pri tej točki. <stage type="mag"/> (nadaljevanje) S tem smo v
               drugi obravnavani predloga zakona kateri v skladu s 126. členom Poslovnika matično
               delovno telo opravi razpravo in glasovanje o posameznih amandmajih in členih predloga
               zakona. Spoštovani kolega Prijatelj imate besedo, želite predlagati proceduralni
               predlog. Prosim.</p>
            </sp>
            <sp xml:id="SDT4-OZZ-Redna-026-2008-01-16.sp12">

               <speaker>SREČKO PRIJATELJ:</speaker>

               <p>Hvala lepa spoštovani predsednik. Spoštovani predstavniki Vlade, kolegice in
               kolegi.</p>
               <p>V imenu predlagatelja bi želel poudariti, da bi bilo smiselno premisliti o tem ali
               je sploh smotrno, da s to točko nadaljujemo glede na to kako je bilo gradivo
               dostavljeno v poslanske skupine. Tega gradiva, že prej v neformalnem pogovoru sem ti
               dejal predsednik, da v bistvu je to nemogoče transparentno in pregledno v bistvu
               zagotoviti tudi... Jaz verjamem, da je dosti tega gradiva zaradi popularnosti
               posameznikov prišlo naknadno na vaš naslov ampak bi pa prosil, da razmislimo o tem
               katerega gradiva je ogromno in nepregledno. Zelo nepregledno se je to dostavljalo, do
               zadnje minute.</p>
            </sp>
            <sp xml:id="SDT4-OZZ-Redna-026-2008-01-16.sp13">

               <speaker>PREDSEDNIK LJUBO GERMIČ:</speaker>

               <p>Jaz se opravičujem. Nepregledna dostava je pač posledica prihodov gradiv v hišo.
               Tukaj kot predsednik odbora in strokovne službe seveda nimamo nobenega vpliva.
               Dejstvo je, da smo mi razpisali sklic v preteklem letu, že v decembru da je bilo vmes
               božičnih in novoletnih dni kar nekaj in takšna praksa je bila že tudi v preteklosti,
               da pač je določena zainteresirana strokovna javnost posredovala gradiva. Takrat je
               ocenila, da jih lahko posreduje. Seveda bom pa vaš predlog, če boste vztrajali pri
               tem, da se točka umakne ali preloži na katero drugo sejo oziroma, bi vas prosil, da
               izoblikujete ta predlog, seveda da na glasovanje in o tem bo pač odločala večina v
               tem odboru. Kolega Jazbec želite razpravo o tem proceduralnem predlogu oziroma podati
               stališče poslanske skupine.</p>
            </sp>
            <sp xml:id="SDT4-OZZ-Redna-026-2008-01-16.sp14">

               <speaker>FRANC JAZBEC:</speaker>

               <p>Hvala lepa.</p>
               <p>Poglejte, še pol ure ni minilo odkar smo sprejeli dnevni red in nihče ni ugovarjal o
               sprejetem dnevnem redu zato ne vidim razloga, da bi zdaj z bilo kakšno proceduralno
               akrobacijo tako rekoč poskušali spreminjati. Res pa je, da gradiva ki niso bila
               eventualno pravočasno posredovana se lahko omejimo pri razpravi o njih, vse ostalo pa
               je točka bila tako rekoč predvidena na dnevnem redu in osnovna gradiva smo prejeli
               skupaj z sklicem zato ne podpiram, da bi se bilo kaj spreminjalo.</p>
            </sp>
            <sp xml:id="SDT4-OZZ-Redna-026-2008-01-16.sp15">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolega Prijatelj.</p>
            </sp>
            <sp xml:id="SDT4-OZZ-Redna-026-2008-01-16.sp16">

               <speaker>SREČKO PRIJATELJ:</speaker>

               <p>Jaz upam, da gospod Jazbec ve kaj govori. Predlagatelj ima pravico v bistvu zaradi
               transparentnosti preglednosti pa tudi kasnejših morebitnih očitkov predlagati tudi
               to. Mi smo to predlagali predvsem zaradi tega in lepo vas prosim, sam ste povedal, da
               določenih zadev niste mogel pregledati in jaz tudi verjamem, da drugi moji kolegi
               enako ne.</p>
            </sp>
            <sp xml:id="SDT4-OZZ-Redna-026-2008-01-16.sp17">

               <speaker>PREDSEDNIK LJUBO GERMIČ:</speaker>

               <p>Če ne želi nihče več besede potem, če sem prav razumel predlagate, da damo na
               glasovanje predlog, da to točko odbor obravnava na eni izmed naslednjih sej. Ali
               lahko tako definiramo ali rečemo na naslednji seji? Torej, dajem predlog sklepa na
               glasovanje, da odbor prestavi obravnavo in odločanje o predlogu in spremembi Zakona
               javne uporabe tobačnih izdelkov na naslednjo sejo odbora. Kolega jazbec obrazložitev
               glasu, glede na to, da smo že v fazi odločanja.</p>
            </sp>
            <sp xml:id="SDT4-OZZ-Redna-026-2008-01-16.sp18">

               <speaker>FRANC JAZBEC:</speaker>

               <p>Pred odločanjem predlagam pet minut odmora, da se v imenu poslanske skupine
               posvetujemo o glasovanju.</p>
            </sp>
            <sp xml:id="SDT4-OZZ-Redna-026-2008-01-16.sp19">

               <speaker>PREDSEDNIK LJUBO GERMIČ:</speaker>

               <p>Hvala lepa kolega Jazbec. Tako odrejam pet minut pavze in bomo sejo nadaljevali ob
               9.37.</p>
               <p>(seja se je prekinila ob 9.35 in se je nadaljevala ob 9.40)<stage type="mag"/>
               </p>
            </sp>
            <sp xml:id="SDT4-OZZ-Redna-026-2008-01-16.sp20">

               <speaker>PREDSEDNIK LJUBO GERMIČ:</speaker>

               <p>Spoštovani kolegi, spoštovane kolegice pet minut je minilo. Spoštovani gostje, gospe
               in gospodje če vas lahko... Jaz se opravičujem ampak poskušam biti res strikten v
               času, zakaj? Današnjo sejo smo sklicali pred novim letom. Glede na obsežnost dnevnega
               reda, ki je smo mislili, da bomo imeli dovolj časa. Vi veste, da danes ob 12.00 začne
               izredna seja Državnega zbora, mi bomo morali sejo prekiniti. Sam v tem trenutku še ne
               vem kako jo bomo nadaljevali glede na to, da so pravzaprav vsi termini polni. Glede
               na to, da je danes seja tudi pet in pol ure predvidena v Državnem zboru je seveda
               vprašanje kako bomo to sejo nadaljevali.</p>
               <p>Hkrati smo pa mi kot odbor tudi planirali, da danes odidemo na obisk na Nizozemsko
               in seveda je, bi rekel ta odbor kar v neki zagati. Mi smo v bistvo na Nizozemskem že
               enkrat predstavljali in bi rekel, zaradi takšni posegov v Delo državnega zbora je
               izredno težko planirati tudi mednarodne obveznosti tega Državnega zbora ampak jaz bi
               vas tudi prosil, ko boste v diskusiji, glede na te omejitve bodimo racionalni,
               korektni, povejte kar kdo misli. Jaz sem govoril o racionalnosti in modrosti. Ali bo
               to uslišano ali ne seveda ni odvisno od mene. Jaz lahko to predlagam, kakšen bo odziv
               na to pa prepuščam vam. Jaz vas samo obveščam o tem v katerih dimenzijah se gibamo.
               Ampak na to nismo mogli mi vplivati kajti odločitve so sprejete izven tega odbora.</p>
               <p>Kolega Jazbec, želeli ste pavzo, želite obrazložiti stališče? Prosim, kolega
               Jazbec.</p>
            </sp>
            <sp xml:id="SDT4-OZZ-Redna-026-2008-01-16.sp21">

               <speaker>FRANC JAZBEC:</speaker>

               <p>Po posvetovanju v teh petih minutah smo prišli nekako do odločitve, da predloga
               Slovenske nacionalne stranke ne bomo podprli smo pa pripravljeni podpreti predlog, da
               se predlog zakona umakne. Takšen predlog bi pa koalicija podprla. Hvala.</p>
            </sp>
            <sp xml:id="SDT4-OZZ-Redna-026-2008-01-16.sp22">

               <speaker>PREDSEDNIK LJUBO GERMIČ:</speaker>

               <p>Predlog je jasen. Gre za... Glasovali bomo o predlogu, da se predlog obravnave zakona
               prestavi na naslednjo sejo. To je predlog predlagatelja in dajem predlog sklepa na
               glasovanje.</p>
               <p>Kdo je za? (1 član.) Je kdo proti? (7 članov.)<stage type="mag"/> (nadaljevanje) Torej predlog ni dobil podpore. To pomeni, da lahko
               nadaljujemo z obravnavo tega zakona. Dajem besedo predlagatelju, če želi besedo, da
               dodatno obrazloži predlog zakona. Kolega Zmago Jelinčič besedo imate, če...
               Prosim.</p>
            </sp>
            <sp xml:id="SDT4-OZZ-Redna-026-2008-01-16.sp23">

               <speaker>ZMAGO JELINČIČ PLEMENITI:</speaker>

               <p>Hvala lepa gospod predsednik. Prav lep pozdrav vsem skupaj.</p>
               <p>No dejstvo je, da ta razprava zagotovo ne bo kratka, zagotovo ne bo končana danes
               kajti že samo iz tega stališča, da smo dobili takšne ogromne količine pamfletov s
               strani razni organizacij za katere bi vsaj za nekatere bi človek rekel, da naj bi
               bile strokovne, pa so vendar zašle na zelo populistično raven prepričevanja izven
               stroke, vsaj izven tiste stroke, ki je relevantna in da so šli na nivo obravnave
               statističnih podatkov za katere pa tako vemo, da odvisno katero statistično metodo
               vzameš takšen rezultat dobiš. To je tistim, ki so to študirali dobro poznano in zato
               mislim, da je škoda, da ni prišlo do tega, da niste upoštevali našega predloga, da bi
               se prestavila ta točka na eno od naslednjih sej saj bi v tem času lahko bolj
               relevanten, bolj eksaktno pravzaprav odstranili tisto škart robo, ki smo jo dobili v
               veliki količini.</p>
               <p>Najbolje je, da povem nekaj o tem zakonu, ki smo ga vložili, to se pravi predlogu
               zakona o spremembah in dopolnitvah Zakona o omejevanju uporabe tobačnih izdelkov.</p>
               <p>Zakon je pravzaprav naravnan v smer, da pušča in dovoljuje ljudem svobodno izbiro
               ali kadijo ali ne kadijo. Zanimivo je, da zdravstvena stroka ne kriminalizira uporabe
               težkih drog, tako imenovanih trdih drog, prav vseeno je Ministrstvu za zdravje, da se
               število narkomanov, predvsem tistih, ki uporabljajo opiate, kokain pa tudi te tako
               imenovane dizajnerske droge na osnovni amfetaminov in podobnega, to jih ne zanima. In
               vendar je škoda, ki jo povzročajo te, bi rekel, uporabniki teh drog, bistveno
               večja.</p>
               <p>Kriminalizira se kadilce, kriminalizira se lokale, ki bi imeli kadilske lokale,
               nekriminalizira se nikogar, ki uporablja mamila. Še več, tako imenovana zdravstvena
               stroka zdravi narkomanijo z drugo obliko drog. Metadonska terapija ni popolnoma nič
               drugega kot zamenjava uporabe naravnih opiatov z umetnimi opiati. Seveda pri tem je
               glavna vloga ta, da ima Vlada kontrolo nad uživalci, da ima Vlada v rokah tudi
               farmacevtsko industrijo, ki proizvaja metadon recimo in podobne zadeve.</p>
               <p>Če vzamemo paralelo z kadilci in z kajenjem zopet pridemo do istega. Obliči
               Nicorette, ki se tako na široko propagirajo niso nič drugega kot nikotin, ki v bistvu
               skozi poenostavljeno rečeno, nikotin ki se skozi kožo absorbira v telo. Namreč
               nikotin je pri cigaretah tisti, ki povzroča zasvojenost. Nikotin se veže v celično
               strukturo in zahteva, da se dopolnjuje, če tako rečemo ta nikotinski bazen znotraj
               telesa.</p>
               <p>Seveda kaj je zdaj tukaj zdravljenje?<stage type="mag"/>
               (nadaljevanje) En strup, ki ga pridobivamo z kajenjem se zamenjuje z drugim strupom,
               ki ga pridobivamo z obliži. Zopet gre za velike profite farmacevtske industrije, ne
               gre za zdravljenje, gre za metanje peska v uči kakor je tudi precej ostalih
               argumentov, zgolj metanje peska v oči.</p>
               <p>Recimo, če vzamem dokument svetovne zdravstvene organizacije pa se obrnem samo na
               nekaj trditev, ki so tukaj notri. Recimo ena od teh je v italijanski pokrajini
               Piedmond(?) se je v prvem letu po prepovedi kajenja v javnih prostorih število
               infarktov zmanjšalo za 11%. Zanimivo, da se je v istem času število infarktov v
               Apuliji in v Toskani povečalo za 6 oziroma 7%. Kaj pa zdaj to pomeni? Ali, da je
               mogoče tisti dim, ki so za izpuhali v Pedimontu(?) odneslo v Apulijo in so se potem
               tam zastrupili in zaradi tega padali kot muhe po tleh. Mislim bodimo resni. Takšne
               argumentacije neke tako imenovane svetovne zdravstvene organizacije kažejo na to, da
               ja zadaj v bistvu nič drugega kot razmišljanje o prosperiteti farmacevtske
               industrije, ki pa seveda tukaj dela fantastične korake in fantastične zaslužke. Jaz
               sam sem farmacevt zato mi je ta zadeva malo bolj poznana kot kakšnim, ki niso iz te
               stroke.</p>
               <p>Tu notri se govori tudi, da ne obstajajo učinkovite metode zgodnjega odkrivanja raka
               na pljučih za katerega sodijo, da je glavni vzrok kajenje. Ampak v medicini se ravno
               tako ne ve ali je res kajenje cigaret tisti glavni razlog, ki povzroča raka na
               pljučih. Ni potrebno, da se spuščamo v znanstvene razprave ampak lahko pogledamo
               okoli sebe pa bomo videli na ogromno primerih kako devetdeset letni ljudje mirno
               kadijo ampak kadijo že sedemdeset, osemdeset let. Celo osemdeset let, nekateri že od
               zgodnje mladosti pa vendar nimajo raka na pljučih, nekateri pa živijo v popolnoma,
               tako rekoč čistem okolju in vendar imajo raka na pljučih. Ali slovenska medicinska
               veda zanemarja vpliv stresnih dogajanj okoli prebivalcev? Kot kaže ne vedo, da
               stresne situacije povzročajo bistveno več obolenj in da pravzaprav v današnji
               medicini se sodi, da gre v veliki meri za psihosomatska obolenja, ki pa seveda imajo
               končni efekt na organski bolezni. Nekateri iz ministrstva se seveda smejejo, smiselno
               bi bilo, da bi prebrali ene od zadnjih razprav v reviji Gemma (?) to je žurnal
               ameriške medicinske akademije pa da bi se poučili, se dali poučiti o teh zadevah. Saj
               ne gre za drugega potrebno je samo brati literaturo in tam notri je zapisanega
               marsikaj. Marsikaj za, marsikaj proti. <stage type="mag"/>
               (Nadaljevanje) Vendar najslabše je uporabljati samo tisto kar je proti. Žal se v
               Sloveniji to uporablja stihijsko in se na ta način dela velika napaka. V tem
               dokumentu Svetovne zdravstvene organizacije piše tudi da ocenjujejo, da je leta 2002
               v Evropski uniji umrlo 80.000 oseb zaradi pasivnega kajenja. Mislim te ocene so
               čudne. Kako so ocenili da so zaradi pasivnega kajenja umrli ti ljudje. Ali zaradi
               tega ker so šli enkrat v lokal spiti kavo kjer se je kadilo in so takoj dali tega
               človeka med rizično skupino, ki umira zaradi pasivnega kajenja. To je nesmisel. To so
               suhi statistični podatki brez razlage in brez navezave oziroma direktne povezave s to
               osnovno substanco o kateri govorimo.</p>
               <p>Jasna stvar je, da je potrebno prepovedati kajenje v javnih prostorih. V tistih
               javnih prostorih, kjer je, recimo tako, udeležba obvezna. Jasno da se ne sme kaditi v
               bolnicah, v takih prostorih kot je ta, na občinah, na pošti in podobno. Da ne bi
               našteval kaj več. Popolnoma jasno in popolnoma razumljivo. Vendar ta sprememba zakona
               ne govori o spremembi režima kajenja v teh prostorih.</p>
               <p>Naša sprememba oziroma predlog zakona o spremembi dopolnila zakona o omejevanju
               uporabe tobačnih izdelkov v bistvu zgolj daje možnost, da se ljudje v svojem osebnem
               času odločijo ali bodo lahko kadili, ali ne. Gre za to, da se bodo tudi gostinci
               lahko odločali ali bodo nudili prostore za kajenje takšnim ljudem, ki želijo kaditi
               nekje na toplem, ne zunaj in da hočejo zraven še spiti kakšno kavico. Ne. Mi bomo to
               omejevali. Mirno bo pa ministrstvo hodilo mimo Metelkove, kjer je nastlano z
               injekcijskimi iglami in če bodo slučajno videli kakšnega, da si bo ravno s težavo z
               zobmi zategoval tisto gumo okrog roke, mu bodo verjetno še pridržali kakšno
               injekcijo, da si bo lažje vbrizgal heroin v žilo.</p>
               <p>To so čudne dvoličnosti. Čudne dvoličnosti. Zanimivo je tudi kako medicinska veda
               govori ... Namerno govorim o medicinski vedi, kajti tukaj s to tematiko medicinska
               znanost nima zveze. Tukaj ne gre za eksaktne izsledke. Tukaj gre za propagando in
               tukaj gre za uporabo statističnih metod v korist podpore obstoječega zakona
               ministrstva. Nikjer ne piše o strupenosti nikotina. Nikotin je eden od najhujših
               rastlinskih strupov. Ga ni človeka, ki bi preživel uporabo nikotina, če bi ga
               ekstrahirali iz ene škatlice cigaret. Ga ni na svetu. Pa vendar. Nikotin tukaj ni
               pomemben. Pomemben je cigaretni dim. V eni od razprav so v medijih, je bilo s strani
               določenih ljudi iz medicinske vede napisano, da vsebuje cigaretni dim kakšnih 4.000
               kancerogorenih substanc. No, že ta trditev sama po sebi je nesmiselno in ne vem.
               Verjetno se je temu piscu pri branju strokovne literature zalomilo tako, kot tistemu,
               ki je pred mnogo leti, ko je delal reklamo za špinačo, z napako premaknil decimalno
               vejico in od takrat naprej ... Do pred kratkim je bila špinača zelenjava, ki je imela
               v sebi največje količine železa. No pa to ni res.<stage type="mag"/> (Nadaljevanje) Ravno tako kot to ni res, ta trditev v zvezi s
               cigaretnim dimom. Ravno tako tisti ki so pisali, da članek ne vedo na kakšen način in
               kako se delajo meritve cigaretnega dima. Ni upoštevano dejstvo, da ljudje ki kadijo
               cigarete v zadnjem času tako rekoč praviloma kadijo cigarete s filtrom in ne vedo
               koliko filter odnese od cigaret. Poleg tega ko govorijo o pasivnem kajenju. Kadilci
               inhalirajo. Dim gre v pljuča in nihče ni upošteval koliko se v pljučih absorbira vseh
               substanc iz cigaretnega dima. Ravno tako niso merili vsebnost majhnih delcev v enotah
               zraka. Niso merili tega na določenih različnih prostorninah, objektih. Potem pri
               določenem takem, ali večjem ali manjšem številu ljudi ki bivajo v tem prostoru. Niso
               upoštevali pljučne kapacitete, če vzamemo še bolj podrobno, teh ljudi ki so tistih
               prostorih in tako naprej.</p>
               <p>Skratka zelo, zelo žalostno in nesmiselno. V tem dokumentu, če se samo na njega
               obrnem, govori da je kronična obstruktivna pljučna bolezen in v oklepaju piše
               bronhitis, emfizem je le ena od njih. To se pravi ena od bolezni, ki jih povzroča
               kajenje. Mislim da je povečano število obolenj zgornjih dihalnih poti bolj zaradi
               tega, ker morajo kadilci zdaj kaditi na prostem. V dežju, snegu. Zdaj smo lahko
               veseli da je klima takšna, da je malo topleje zunaj. Ampak zagotovo se bo ohladilo in
               kdo bo nosil konec koncev tudi stroške zaradi povečanja bolniških, zaradi prehladnih
               obolenj, ki se bodo zagotovo zgodila ko bodo ljudje kadili zunaj.</p>
               <p>To je seveda tudi udarec na blagajno zdravstvenega zavarovanja. Poleg tega pa je to
               tudi udarec na nacionalno zdravje, ki bi ga moralo Ministrstvo za zdravje ščiti, ne
               pa da ga z določenimi populističnimi metodami, ko se hočemo Evropski uniji prilizniti
               in se pokazati bolj papeške od papeža, da zato, da nas bodo potrepljali po ramenih,
               da nam bodo rekli: "Joj, ste pridni Slovenci. Kot vedno, ki imate in naredite vse kar
               se mi spomnimo." Ne vem kje je tukaj smisel. Jaz mislim da je smisel varovanje
               integritete Slovencev in Slovenk, državljanov in pa seveda ne samo integritete s
               področja zdravja, ampak tudi iz drugih področij. Zato ne vem kako je možno, da se
               nekomu prepoveduje prosta izbira kakšen bo njegov lokal in koga bo v lokal povabil.
               Mi smo zato v 1. členu svojega zakona <stage type="mag"/>
               (Nadaljevanje) določili, da se lahko lastnik gostinskega lokala, ki ne presega 100
               kvadratnih metrov notranje površine namenjene gostom, se lahko odloči za uvedbo
               kadilskega ali nekadilskega lokala. V kolikor se odloči za uvedbo lokala namenjenega
               kadilcem, je dolžen zagotoviti ustrezno zračenje. Zaposleni morajo biti pred nastopom
               delovnega mesta obveščeni, da gre za delo v lokalu namenjeno kadilcem. Lastnik
               lokala, ki se odloči za nekadilski lokal, se lahko vseeno odloči za postavitev
               kadilnice, ki ustreza določbam tega zakona. Lastnik gostinskega lokala mora na vidnem
               mestu označiti, da gre za kadilski oziroma nekadilski lokal.</p>
               <p>Ustrezno zračenje. Kaj to pomeni? Ministrstvo za zdravje predpiše sistem zračenja.
               Ne govorit da nimamo aparatur, ki bi prezračile prostor tako, da se tudi čuti ne dim.
               Imamo. Tega je ogromno. Različni proizvajalci so in mislim da bi bilo dosti bolj
               smiselno, da se uporablja ta zakon in pa možnost izbire, kot pa da enostavno se vse
               skupaj prepove. Naprave za zračenje bi moralo predpisati Ministrstvo za zdravje. Res,
               da je treba nekaj vedeti o tem. Res je, da je treba pregledati strokovno literaturo o
               prezračevalnih napravah in presenečeni bi bili kako dobre prezračevalne naprave
               poznamo. Farmacevtska industrija uporablja prezračevalne naprave, recimo pri
               proizvodnji antibiotikov v posebnih prostorih. Tam je prezračevanje tako rekoč 100%.
               Kajti tako mora biti. Drugače farmacevtska tovarna ne dobi dovoljenja za obratovanje
               in to ne kontrolira slovensko Ministrstvo za zdravje, ampak kontrolirajo evropske
               inštitucije. In če se da tam pobrati tako rekoč vsak delec, ki ne sodi tja noter, iz
               ozračja, potem se da do narediti tudi v nekem lokalu.</p>
               <p>Konec koncev je zanimivo zakaj pa ljudje hodijo v lokal če ne kadijo? Zakaj potem
               gredo v kadilski lokal? Kaj ga vleče tam noter? Ne vem. Saj če ima izbiro gre lahko v
               lokal za kadilce, ali pa v lokal za nekadilce. In tisti ki imajo lokal za nekadilce,
               imamo lahko še posebne bonitete oziroma tisti ki si zberejo lokal za kadilce, imajo
               lahko še posebne davčne obremenitve. Ne pa enostavno prepovedati: "Tega pa ne sme
               biti!"</p>
               <p>Prepovedi se kažejo že v Evropski uniji kot velika napaka. In vsi zakoni tega tipa v
               Evropi se zelo, zelo krhajo. In ponekod jih že odpravljajo in jih bodo odpravili,
               brez skrbi da jih bodo. Ne, ne bodo jih. Ne, ne. Sploh ne. Zato ker bo slovensko
               Ministrstvo za zdravje reklo: "Tega pa ne smete odpraviti!" Bodo Avstrijci rekli:
               "Veste, dragi Slovenci, tako ste pametni in tako vas mi poslušamo, da bomo mi vas
               poslušali." Ni "šanse". Boste videli.</p>
               <p>Moram povedati da na Štajerskem koncu so ljudje pragmatični in pametni in zato se v
               veliki meri požvižgajo na ta zakon in se bodo še naprej požvižgali,<stage type="mag"/> (Nadaljevanje) v kolikor lokalov ne bodo zaprli. Ogromno
               lokalov se zapira. Majhnih lokalov, ogromno število. In je zanimivo, da ljudje ki so
               si s kreditom, s posojilom odprli majhen lokal, da bodo zaslužili, da bodo kot
               samostojni podjetniki, ali kakor koli že, skrbeli zase in za svoje člane družine, da
               ne bodo na hrbtu države in teh socialnih služb, ti ljudje bodo zdaj morali odplačati
               kredit, ki ga ne bodo mogli. To pomeni da bodo banke zaplenile vse premoženje. In kaj
               bodo ti ljudje? Na cesti. Komu na hrbtu? Nam vsem. Državi, ker je neumna in ker
               sprejema bedaste zakone. Ne vem kako boste pojasnili ljudem na Štajerskem recimo, tam
               sem bil v kratkem in sem si to ogledoval, kako jim boste pojasnili da ne smejo
               delati. Da ne sme imeti tistega lokala, ki ga je s težavo nekako pridobil in
               ustvaril. In kot sem že rekel. Ogromno se jih zapira. Je pa nekaj takih lokalov, v
               katere se niti policija ne bo upala in si ne upa, ali pa tudi inšpektorji ne. Ker
               ponavadi tisti lokali so na precejšnjem bregu in bodo vsi skupaj leteli dol po bregu.
               In policisti in inšpektorji. Če želite še takšen kaos v državi, ja potem pa izvolite
               ga. Imejte ga. Z neumnostjo se sprožijo druge neumnosti in z nepremišljenostjo se
               sprožijo druge nepremišljenosti, ki se v spirali zavrtijo lahko do kakšnih precej
               nerodnih in hudih dogodkov. Zdaj, če se Ministrstvo za zdravje na to vse skupaj samo
               smehlja ali pa smeji, je še toliko bolj evidentno kam pes taco moli in koliko je tej
               gospodi do mirne urejene države in do zdravja državljanov.</p>
               <p>Ne vem zakaj ne bi imeli lokalov, kjer bi bilo napisano: "Za kadilce." In v tem
               lokalu bi se lahko kadilo po mili volji. Kajti kam pa potem, ko se govori da se ne
               sme v javnih prostorih kaditi, potem bi pa jaz prosil od ministrstva, da mi pojasni
               kdaj je nek prostor javni, kateri prostor je javni. Kajti tega v osnovnem zakonu ni
               zapisanega. In kdaj privatni prostor postane javni prostor. Ali to pomeni tudi, da če
               bodo prišli recimo k meni prijatelji na obisk, ko ne bom jaz v lastnih prostorih sam
               noter, ampak bodo tudi zunanji obiskovalci, s tem postane moj privatni prostor javni
               prostor. Ali je zdaj prepovedano tudi tam notri kaditi? Pa bo priletel nek zagnan
               inšpektor in bo delal probleme.</p>
               <p>Poleg tega, kaj pa privatni klubi? Privatni klub je privatni klub! Pa saj smo vendar
               s spremembo oblasti šli v to smer. Ali gremo nazaj v tiste sisteme uravnilovke pa
               boljševističnega določanja kaj je, kje je, kaj ni in česa ne sme biti. <stage type="mag"/>(Nadaljevanje) Mislim, da nekaterim, tistim, ki
               so pisali osnovni zakon na ministrstvu, še zmeraj zelo, zelo v "medulo oblogato"
               tolče bivši socialistični sistem, s tem "zdaj bomo pa mi pokazali, da smo glavni, in
               bomo določili, kaj se sme in kaj se ne sme."</p>
               <p>Začel sem že nekaj malega govoriti o gospodarski škodi. Gospodarska škoda bo
               ogromna. Udarec bo na socialnem nivoju, omenil sem ga že, udarec bo na gospodarskem
               nivoju. Igralnica Hit ima nekaj milijonov evrov izgube; mogoče bodo kolegi povedali
               še kaj več o številkah, višinah teh izgub. In to so milijoni evrov, ki ne gredo v
               državno blagajno, zdaj ne gredo. Gredo pa v državno blagajno sosednje države Hrvaške.
               Kajti, pojdite si pogledat v Portorož, portoroške igralnice so prazne, nabito polna
               je igralnica Mulino, 120 metrov stran od tako imenovane slovensko-hrvaške meje. Tam
               se kadi. Kadi se tudi po velikih igralnicah po svetu. Se kadi, ampak je prezračevanje
               narejeno v skladu, ne s takšnimi zadevami, kot so se dogajale na ministrstvih oziroma
               na Ministrstvu za zdravje, ko se je z raznimi posredniki kupovalo ne vem kakšne
               goljufive in pokvarjene operacijske mize, ki še danes ne delajo, ampak so tam
               ministrstva izpeljala zadevo tako, da so dejansko kontrolirali in izbrali najboljšega
               proizvajalca. Če bi to zadevo izpeljali pri nas, potem problemov ne bi bilo. Zdaj
               bodo pa problemi, zdaj bodo finančne izgube in zdaj bo še marsikaj. To seveda
               ministrstva ne zanima, v sedanji sestavi, pa tudi v včerajšnji sestavi v tem mandatu.
               Morda bo pa to naredila nova garnitura. Po letošnjih jesenskih volitvah, kot kaže,
               zelo intenzivno delate za to, da se bo spremenila struktura vladanja v Sloveniji.
               Potem boste v opoziciji samo žalostno gledali, kako bo šel zakon skozi, popravki tega
               zakona, in da bi to lahko naredili že vi, če bi bili pametni, pa bi ostali na
               oblasti. Ampak tega pač niste naredili, boste pa v opoziciji jamrali in cvilili.
               Fino, to se je že zgodilo. In jaz sem take napovedi pred vsakimi volitvami imel in
               zanimivo, da se je vsaka moja napoved zgodila. Zelo zanimivo. In tudi ta se bo. Če
               nič drugega, ta zakon vam jemlje okrog 5% volilnega telesa. Če ga lahko nadoknadite
               kje drugje, morda da prepoveste še kaj, pa boste tam dobili. Ne vem, kaj boste še
               prepovedali. Prepovedi nikoli niso dobre. Dajte ljudem možnost! Zakaj pa ne možnosti?
               Naj, če kdo hoče, kadi. Naj kadi! Ima tam svoj loka, piše "za kadilce" na veliko,
               zaposlijo se tisti, ki tudi sami kadijo, ali kakorkoli drugače. Kajti v nasprotnem
               primeru, zakaj ste bili tako zelo proti temu, da bi se pri azbestnih zadevah kaj
               uredilo. Tam vas ne zanima. To je industrija, moramo imeti industrijo, pa ni važno,
               če ljudje cepajo po tleh, samo da bomo imeli tisto, kar imamo. Še cela vrsta takšnih
               nevarnih poklicev je. Konec koncev, koliko pa ljudi umre in koliko se jih poškoduje v
               prometnih nesrečah - ali boste prepovedali avtomobile? Nisem še zasledil prepovedi
               uporabe <stage type="mag"/>(Nadaljevanje) nitritov in nitratov,
               recimo, pri proizvodnji suhomesnatih izdelkov. Ali boste tudi to prepovedali?
               Verjetno tudi med vami kakšen ve, kakšna je škodljivost nitro spojin. Verjetno veste,
               ali pa ne veste, ne vem. Ali pa mogoče že imate pripravljeno to, da boste prepovedali
               v Sloveniji izdelovanje salam, pršuta in podobnih stvari, klobas in podobnega. Možno,
               možno. Pa ni samo to, še cela vrsta drugih stvari je.</p>
               <p>Konec koncev, če gremo gledat v podrobnosti, v medicini je poznana zastrupitev z
               vodo. To je poznano dejstvo. Lahko pogledate v medicinske knjige, pa boste videli.
               Ali boste vodo prepovedali? To je specifična oblika, specifična zadeva, tudi
               specifičen termin, ampak to je. Lepo vas prosim! Če se najeste ne vem česa, boste
               tudi imeli težave, pa hude težave! Lahko, recimo, če se najeste, kaj vem, kakšne
               navadne rožice, ki je v majhnih količinah zelo koristna, pa lahko zbolite. Če kuhate
               kamilice, pa na primer skuhate zelo močan kamilični čaj, pa ga pustite dva dni, ko se
               izloči azolen, lahko imate hude posledice. Če je ta zadeva tako močna, če greste v
               ekstrem, lahko celo umrete zaradi tega. Ali boste kamilice prepovedali? Lepo vas
               prosim! Regulirajte porabo! Ampak to je za naše ministrstvo preveč. Regulirati porabo
               in regulirati uporabo - to je tisto, česar na našem Ministrstvu za zdravje ne
               razumejo. Ne razumejo pa zaradi tega, ker je prišla politična direktiva, da je to
               treba izpeljati, ne glede na posledice in ne glede na vzroke. Zadeva je bedasta, po
               domače rečeno. Sledimo nekim idiotskim izhodiščem, ki so jih pripravili v Evropski
               uniji. In bodite prepričani, tudi tam se bodo zadeve obrnile, tako kot so se v
               Evropskem parlamentu.</p>
               <p>Govori se, da gre v prepovedi za javne <stage type="mag"/>
               (nadaljevanje) prostore. In tukaj imam dopis Onkološkega inštituta iz Ljubljane, ki
               govori o dodatni prepovedi kajenja v javnih prostorih. Ja. V specifičnih javnih
               prostorih - zagotovo in pravilno je to. Ampak, javni prostor je tudi trotoar,
               pločnik. Velik javni prostor, ki seveda ob onesnaženosti zraka v Ljubljani postaja
               zelo nevaren in ki mu kadilci s svojim cigaretnim dimom dajejo še dodatno stopnjo
               nevarnosti. Ali bomo zdaj prepovedali pločnike? Ali bomo prepovedali pešce? Ali bomo
               prepovedali kadilce tudi na pločnikih? Ali kaj bomo naredili?</p>
               <p>Jaz pričakujem še kakšno smešno varianto od našega Ministrstva za zdravje. Pa se ne
               bom spuščal v osnovni zakon, ki ima noter celo vrsto, celo kopico nedodelanih stvari,
               neizpeljanih stvari, totalnega larpurlartizma. To se pravi, samo da je zakon napisan
               in da ga damo noter in da ga sprejmemo in da ga imamo, potem pa ni važno kako bomo to
               izvajali. Tako, da o neumnosti v osnovnem zakonu lahko govorimo 15 ur, 16 ur ali tudi
               več.</p>
               <p>Tudi tukaj bi lahko govorili še bistveno dalj časa, če bi se lotil vsakih zapisov
               cele vrste določenih inštitucij in predstavnikov, tako inštitucij, kot tudi raznih
               združenj, nevladnih organizacij, nekih privatnikov iz raznih koncev sveta in tako
               naprej.</p>
               <p>Ne vem kako je mogoče, da nam; tukaj imamo recimo belgijsko, francosko združenje v
               Belgiji za prevencijo tobaka. In s Finske nam pišejo, in kaj vem še vse skupaj. Ali
               ni zanimivo kako zelo se vtikajo v naš tobačni zakon, ko pa je Slovenija potrebovala
               pomoč in potrebuje pomoč pri ureditvi mejnih vprašanj s Hrvaško, pravijo pa: "To so
               vaše medsebojne, bilateralne zadeve." Pri takih zadevah imamo takoj celo vrsto
               učiteljev, profesorjev in tutorjev. Čudne zadeve so vse to skupaj. In zanimivo je, da
               nekateri že, kar; recimo iz Freibourga neko združenje; že kar ugotavlja, da 73%
               slovenske populacije podpira osnovni zakon. Ne vem kdaj so Nemci iz Freibourga delali
               pri nas raziskave koliko ljudi podpira zakon. Kajti zanimivo je, če bi ti gospodje
               gledali Trenja na POP TV bi videli, da je 75% tistih, ki so glasovali, bilo proti
               osnovnemu zakonu. Zdaj ne vem, morda je tukaj posredi nepoznavanje slovenskega jezika
               ali pa morda kakšen napačen dopis kakšnih naših dušebrižnikov, ki so pisali v tujino,
               da dobijo podporo teh ljudi z raznih koncev sveta.</p>
               <p>Zanimivo je tudi, da se oglaša nekaj zdravnikov, pa vendar vemo, <stage type="mag"/>(nadaljevanje) da so med zdravniki kar velik odstotek
               zagrizenih kadilcev. Ja, gospod Bručan je ponehal oziroma prenehal...</p>
            </sp>
            <sp xml:id="SDT4-OZZ-Redna-026-2008-01-16.sp24">

               <speaker>MAG. ANDREJ BRUČAN:</speaker>

               <p>27 let.</p>
            </sp>
            <sp xml:id="SDT4-OZZ-Redna-026-2008-01-16.sp25">

               <speaker>ZMAGO JELINČIČ PLEMENITI:</speaker>

               <p>Ja, saj je vseeno. To je za čestitati, ampak to je bila vaša odločitev ali vas je kdo
               silil? .../Medsebojni pogovor./...</p>
               <p>Gre za prosto odločitev, tukaj gre za prosto odločitev. Ljudje morajo imeti možnost,
               da se odločijo. Če hoče kaditi bo kadil. Ali pa potem raje vidite, da bo kadil doma,
               recimo v krogu družine in puhal vsem okoli ali ga boste pustili, da bo šel v
               "oštarijo", se bo usedel, pokadil enega in šel domov? Zanimivo je, pojdite pogledati
               lokale, Ljubljana nima praznih lokalov, Ljubljana ima preveliko fluktuacijo ljudi, da
               bi bili lokali prazni, ampak okoliški kraji, majhni kraji imajo lokale prazne. Kadi
               se zunaj in je zanimivo, da tudi nekadilci stojijo zunaj teh prostorov in zmrzujejo
               skupaj s kadilci, zaradi družbe, zaradi marsičesa. In me zanima, če je kdo delal na
               ministrstvu povečanje specifičnih prehladnih obolenj. Če ste delali analizo - jaz
               mislim, da je niste delali. Upam pa, da jo boste naredili. Morda bi vam svetoval, da
               pripeljete še iz Amerike kakšne, tam so genialci za goljufanje pri raznih anketah in
               podobno, da vam bodo priredili tiste ankete tako, da bodo pokazale, da je 120%
               Slovencev proti kajenju in da je vsaj 98% Slovencev nehalo kaditi v zadnjih treh
               mesecih, tudi to se da napisati, papir pač prenese vse. Od nas je pa odvisno ali
               gledamo na ta papir s treznimi očmi in ali ga upoštevamo tako kot je potrebno za
               dobro in v dobro ljudi, v dobro zdravja. Kajti, če mislite, da se bo s tem zmanjšalo
               število kadilcev, ne bo se zmanjšalo. Objavili ste neke lažnive podatke o tem, kako
               je padlo število kadilcev. To ni res. Število kadilcev se je povečalo. In več mladih
               kadi. Tukaj naredite kaj, pri preventivi naredite kaj, ne pri tistem, ko gasite
               požar, ki ste ga sami zanetili. To naredite, pa boste naredili največ za slovensko
               državo in za naše državljane. Zaenkrat toliko.</p>
            </sp>
            <sp xml:id="SDT4-OZZ-Redna-026-2008-01-16.sp26">

               <speaker>PREDSEDNIK LJUBO GERMIČ:</speaker>

               <p>Hvala lepa. Dajem besedo predstavniku Zakonodajno-pravne službe, če želi predstaviti
               svoje mnenje? <stage type="mag"/>
               </p>
            </sp>
            <sp xml:id="SDT4-OZZ-Redna-026-2008-01-16.sp27">

               <speaker>ANTON ROGELJ:</speaker>

               <p>Hvala lepa za besedo, gospod predsednik. Če smem najprej pripomniti, gre za vsebinsko
               občutljive spremembe in dopolnitve zakona o omejevanju uporabe tobačnih izdelkov, ki
               presegajo naloge Zakonodajno-pravne službe in se Zakonodajno-pravna služba do njih ne
               more opredeljevati. Povsem na kratko bi povzel pripombe iz našega pisnega mnenja. V
               1. členu je poleg pravno tehnične pripombe k začetku tega člena, ki je oblikovan
               tako, da bi lahko bila predlog za amandma odbora podana tudi sugestija, da bi kazalo
               oceniti ali so predloženi trije odstavki, ki naj bi se dodali 3. členu Zakona o
               omejevanju uporabe tobačnih izdelkov in ki pomenijo zmanjševanje veljavnega
               omejevanja uporabe tobačnih izdelkov, so ti trije odstavki vsebinsko skladni z 2.
               členom obravnavane novele oziroma s predloženim četrtim odstavkom 5. člena ZOTI, ki
               naj bi vseboval dodatni ukrep za varstvo zdravja prebivalcev pred škodljivimi vplivi
               tobačnih izdelkov. Pripomba k 3. členu je, da je ta člen vprašljiv z vidika
               skladnosti z zakonom o delovnih razmerjih. Ne bi elaboriral, jasno je zapisano, kako.
               Prav tako so naše pripombe k 4., 5. in 6. členu, predvsem iz tega vidika, torej da je
               vprašljiva njihova skladnost z 2. členom tega predloga zakona, torej z uvedbo
               tobačnega evra kot dodatnim ukrepom za varstvo zdravja pred škodljivimi vplivi in
               kajenjem. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp28">

               <speaker>PREDSEDNIK LJUBO GERMIČ:</speaker>

               <p>Hvala lepa. Se opravičujem. Dajem pa zdaj besedo Vladi, če želi. Dr. Žiberna, državni
               sekretar Ministrstva za zdravje, prosim.</p>
            </sp>
            <sp xml:id="SDT4-OZZ-Redna-026-2008-01-16.sp29">

               <speaker>DARKO ŽIBERNA:</speaker>

               <p>Gospod predsednik, hvala lepa za besedo. Dovolite, da predstavim stališče ministrstva
               in Vlade, ki je pravzaprav identično v tem pogledu in bi samo za uvod rad povedal, da
               če se pač nek zaključek postavi na napačnih podlagah je tudi zaključek napačen in to
               je po mojem skupno mnenje, moje mnenje, ki ga imam pri predstavitvi gospoda poslanca
               o tematiki. V zvez s 1. členom predloga zakona je v predlaganih novih teh odstavkih
               uporabljena terminologija, ki je v nasprotju s terminologijo veljavnega zakona
               oziroma uvaja novo, h kateri pa ne ponuja ustreznih opredelitev. Tako na primer ni
               jasno, kaj je to gostinski lokal, kadilski lokal, nekadilski lokal, še manj pa, kaj v
               okviru dejavnosti na področju kulture pomenijo predstave s področja umetniških
               projektov. Tako kot naj bi o predlogu zakona po novem določal tretji odstavek člena
               zakona, bi se lahko kadilo v kinu, gledališču, tudi v lutkovnem, na koncertih
               klasične in sodobne glasbe, kajenje ne bi bilo izključeno niti na šolskih in drugih
               predstavah umetniških projektov otrok, če se bodo te odvijale v prostorih kulture.
               Glede na predlagano bi v prostorih kulture med predstavami lahko kadili tudi
               gledalci. Vlada Republike Slovenije s predlaganim ne strinja, predvsem zaradi tega,
               ker predlagane spremembe niso v skladu z osnovnim ciljem veljavnega zakona o
               omejevanju uporabe tobačnih izdelkov. To pa je popolna zaščita zaposlenih iz vseh
               poklicnih skupin pred izpostavljenostjo tobačnemu dimu. Z dovoljenjem kajenja v
               predstavah s področja umetniških projektov bi bila določena kategorija zaposlenih,
               umetniki, tehnično osebje,<stage type="mag"/> (nadaljevanje)
               odvzeta pravica v delu s tobačnim dimom neonesnaženih prostorih. Tudi v drugih
               državah, kjer je v veljavi popolna prepoved kajenja se za določitev take izjeme niso
               odločili. Med drugim tudi zaradi bojazni pred odškodninskimi tožbami zaposlenih
               umetnikov, ki bi jih kot edina nezaščitena kategorija delavcev lahko zboleli za
               boleznimi povezani s pasivnim kajenjem. Tako kot v drugih državah, ki so uvedle
               prepoved kajenja v vseh zaprtih javnih in delovnih prostorih, lahko za prikaz kajenja
               v umetniških projektih umetniki uporabljajo ustrezne rekvizite oziroma nadomestke
               tobačnih izdelkov, kot na primer zeliščne cigarete, slednje ne vsebujejo tobaka in
               nikotina, niso zasvojljive in so neprimerno manj škodljive za zdravje kot tobačni
               izdelki. Predlog, da naj igrajo v imetniških predstavah kadilce samo kadilci pa se
               nam zdi nedopustno, diskriminatorno do igralcev nekadilcev, ter v nasprotju z
               načeloma enakosti in enakih možnosti.</p>
               <p>Vlada Republike Slovenije se ne strinja s predlogom, ki bi omogočal uporabo
               kadilskih lokalov. Popolna prepoved kajenja na vseh delovnih mestih brez izjem
               temelji na znanstvenih spoznanjih, da je izpostavljenost tobačnemu dimu iz okolja
               oziroma pasivnega kajenja vzrok za prezgodnjo obolevnost in umrljivost zaradi
               različnih vrst raka, bolezni srca in ožilja ter drugih bolezni. Predvsem bari in
               nočni klubi so tista mesta, kjer prihaja do visoke ravni izpostavljenosti tobačnemu
               dimu. Največje povprečne vrednosti nikotina v zraku v barih so lahko celo 26-krat
               višje kot srednje vrednosti koncentracije nikotina v pisarnah. To pomeni, da so
               delavci v gostinskem sektorju praviloma izpostavljeni mnogo višjim koncentracijam
               snovi, ki povzročajo raka. Pri tem je treba poudariti, da ne gre za zaščito zgolj
               delavcev nekadilcev, ampak tudi delavcev kadilcev, ki jim pasivno kajenje še dodatno
               škoduje. Zaposleni v barih, še posebej manjših, kjer so koncentracije tobačnega dima
               praviloma visoke, pa naj gre za natakarja, ali priložnostne delavce, ki so na primer
               študenti, torej ne more biti izvzeto iz zaščite pred tobačnim dimom iz okolja. Tako
               razmišljajo tudi o vseh tistih državah članicah EU, ki so že sprejele popolno
               prepoved kajenja tudi v restavracijah in barih. Takšnih je držav že 10, in sicer:
               Irska, Italija, Malta, Švedska, Litva, Estonija, Finska, Velika Britanija, Francija
               in Nizozemska. V nobeni od teh držav ne načrtujejo, da bi ukrep umaknili, prav
               nasprotno. Ponekod razmišljajo o uvedbi dodatnih ukrepov. Švedska je pred kratkim
               ukinila možnost kadilnic v restavracijah in barih in jih dopušča zgolj še v delovnih
               organizacijah. <stage type="mag"/> (nadaljevanje) V nasprotju z
               informacijami, ki so se pojavile v javnosti, da Italija umika popolno prepoved
               kajenja v restavracijah in barih so nam na Ministrstvu za zdravje Italije zagotovili,
               da govorice ne držijo in da je ta zakon velik uspeh ter da se ga dobro izvaja. Trend
               kljub napovedim se lokali zaradi zakona niso zapirali. Trend zviševanja prodaje
               tobačnih izdelkov, ki je bil pred tem 2% na leto, ki so se beležili v letih 1998 do
               2002 in so zaradi tega tudi sprejeli zakon se je obrnil. Odkar so leta 2005 začeli v
               Italiji izvajati zakon se je prodaja tobačnih izdelkov zmanjšala za 6%. Prepoved
               kajenja uvajajo tudi v tistih državah, ki so slovele po liberalni politiki do
               kajenja, kot je na primer Nemčija. Prav pred kratkim so v Nemčiji popolnoma
               prepovedali kajenje v zgradbah zveznega javnega transporta, na Frankfurtskem
               letališču se tako že od 1. oktobra dalje ne kadi, popolna prepoved vključno z
               restavracijami in bari pa je že v veljavi v treh zveznih državah. Tudi v Avstriji pod
               budnim očesom mednarodne javnosti poteka razprava o tem kakšen naj bo novi avstrijski
               zakon. Na 10. Evropskem zdravstvenem forumu v Gaschsteinu je komisar /Nerazumljivo./
               avstrijskemu kanclerju povedal, da se od Avstrije pričakuje, da bo sledila drugim
               državam in popolnoma prepovedala kajenje na vseh delovnih mestih. V Španiji, kjer
               zakon dovoljuje, da se v restavracijah in barih, manjših od 100 kvadratnih metrov,
               sami odločajo ali bodo kadilski ali nekadilski, že razmišljajo o spremembi zakona.
               Španski minister za zdravje je v javni razpravi na ravni EU o možnih ukrepih za
               zaščito pred pasivnim kajenjem poudaril, da je njihova zakonodaja nejasna,
               neučinkovita in slabo izvedljiva, zato Španija podpira uvedbo popolne prepovedi
               kajenja na vseh javnih in delovnih mestih, kot edini učinkoviti ukrep na ravni EU. V
               nasprotju z izkušnjami številnih držav, ki so prepoved kajenja v vseh zaprtih javnih
               in delovnih prostorih že uvedle in katerih je prepoved več kot uspešno zaživela
               predlagatelj poudarja kot enega razlogov za spremembo zakona vpad prometa v
               gostinskih lokalih, predvsem manjših. Preverljivi in objektivni podatki iz držav, ki
               so že uvedle popolno prepoved kajenja kažejo na to, da tak ukrep dolgoročno ne
               izkazuje pomembnega učinka na gostinski sektor. Tako v tujini kot v Sloveniji ukrep
               popolne prepovedi kajenja uživa podporo velike večine javnosti, sicer pa je v
               Sloveniji zakon v veljavi prekratek čas, da bi bili na voljo vsi podatki, potrebni za
               objektivno vrednotenje njegovih posledic. Podatki Statističnega urada Republike
               Slovenije kažejo, da se je skupni realni prihodek od gostinskih storitev v prvem
               mesecu veljave prepovedi kajenja od gostinskih storitev, torej v avgustu 2007 v
               primerjavi z julijem 2007 povečal za 1,6%, pri točenju pijač za 1,1%. Podatke
               Agencije Republike Slovenije za javno pravne evidence in storitve kažejo, da se je po
               uveljavitvi zakona okrepila dejavnost okrepčevalnic in samopostrežnih restavracij ter
               dejavnost slaščičarn in kavarn. Obrtna zbornica je v dogovor z Ministrstvom za
               zdravje pozvala svoje člane naj posreduje podatke o vpadu prometa, a se je na poziv
               odzvalo le 12% lokalov, ki pa so samo v manjšem delu poslali tudi poročila o
               poslovanju. Upoštevajoč resnost škodljivih posledic tobačnega dima z zdravju vključno
               z ekonomskimi posledicami, ki iz tega izvirajo se zdijo argumenti ozkih lobijev od
               zmanjševanja prometa nerelevantni. Predlog, da bi onesnaženost prostorov s tobačnim
               dimom reševali s prezračevanjem je nesprejemljiv, saj je bilo s pomočjo neodvisnih
               znanstvenih raziskav ugotovljeno, da popolna odstranitev tobačnega dima s
               prezračevanjem ni možna. <stage type="mag"/> (Nadaljevanje) Na
               prvi konferenci pogodbenih okvirne konvencije svetovnem zdravstvene organizacije za
               nadzor nad tobakom, je bilo soglasno sklenjeno, da obstajajo prepričljivi dokazi, da
               inženirski pristopi ne varujejo pred izpostavljenostjo tobačnemu dimu. Strokovnjaki
               različnih strok so si torej enotni, da edini učinkovit ukrep za odpravo tveganj za
               zdravje, ki so povezani z izpostavljenostjo tobačnemu dimu iz okolja, prepoved
               kajenja v vseh zaprtih, javnih in delovnih prostorih. Z 2. členom predloga zakona naj
               bi se pripravila ustrezna podlaga za uvedbo tobačnega evra. Namen je treba vsekakor
               pozdraviti, a način morda ni najprimernejši, vsekakor pa ni dovolj natančno
               opredeljen, saj je zelo splošen. Tak predlog je sprejemljiv samo v kombinaciji z že
               sprejetimi ukrepi prepovedi kajenja vseh zaprtih javnih in delovnih prostorih, ki so
               dokazano cenovno učinkovitejši. Obenem je to materija, ki ne sodi v ta zakon, ampak v
               zakon s področja dela Ministrstva za finance. S predlogom, da smejo tobačne izdelke
               prodajati osebe mlajše od 15 let, se Vlada Republike Slovenije kljub dejstvu, da
               osebe, ki so dopolnile 15 let, smejo skleniti pogodbo o zaposlitvi, ne strinja. Eden
               izmed glavnih ciljev zakona, tudi zmanjšanje dostopnosti do tobačnih izdelkov
               mladoletnim osebam, zato se starostna meja za nakup in prodajanje tobačnih izdelkov
               zvišala s 15 na 18 let. K sprejemu takšne določbe, se je država zavezala tudi v
               okviru konvencije svetovne zdravstvene organizacije za nadzor nad tobakom, pri kateri
               je nesprejemljivo, da mladoletne osebe prodajajo tobačne izdelke. Predlagatelj
               predlaga tudi, da se omogoči kajenje v igralnicah in igralnih salonih in pri tem
               izpostavlja, da se določene skupine delavcev v igralnih salonih izmenjujejo in se
               tako zmanjša njihova izpostavljenost tobačnemu dimu. Zavedati se moramo, da varne
               meje izpostavljenosti tobačnemu dimu ni. Za doseganje enakovredne zaščite delavcem
               pred tobačnim dimom na vseh delovnih mestih, tako omilitev sedanje zakonodaje, ni
               sprejemljiva. K temu prispeva tudi pobuda sindikata igralniških delavcev Slovenije,
               ki je z dne 21.11.2007, ki odločno nasprotuje vsaki spremembi zakonskih določb, ki bi
               vplivala na zdravje zaposlenih. Tudi trditev, da promet v igralniški dejavnosti pada,
               ne drži. Na splošno se je bruto prihodek v igralništvu v zadnjem letu dvignil za 5%.
               Res pa je, da je prišlo v sami dejavnosti do prestrukturiranj, zato se je promet v
               posameznih igralnicah lahko nekoliko zmanjšal. Vlada Republike Slovenije se ne
               strinja s predlogom, da bi se v kadilnici lahko uživala pijača, saj kadilnice tako ne
               bi bile namenjene več samo kajenju, ampak bi se v njih še daljši čas, kot sedaj,
               zadrževali kadilci in nekadilci in bili po nepotrebnem izpostavljeni tobačnemu dimu.
               Predlog vnosa pijače v kadilnice, je bil v času sprejemanja zakona sicer že podan s
               strani obrtne zbornice Slovenije, vendar v procesu sprejemanja predloga zakona na
               ravni Vlade Republike Slovenije in odborov Državnega zbora ni bil sprejet. Kadilnica,
               kot že samo ime nakazuje, naj bi bil prostor namenjen oziroma posebej urejen
               izključno za kajenje. Predlagano besedilo novega petega odstavka 21. člena je
               izrazito splošne narave in tako ni materija "legis". Vsakdo bi <stage type="mag"/> (nadaljevanje) se tudi zdaj lahko skliceval na podobno
               razbremenitev odgovornosti sodišča pa so tista, ki v konkretnih primerih ugotavljajo
               krivdo. Glede na navedeno Vlada Republike Slovenije ne podpira predlaganega zakona,
               ki ga je v Državnem zboru Republike Slovenije v obravnavno predložila skupina
               poslancev s prvopodpisanim gospod Zmagom Jelinčičem plemenitim.</p>
               <p>Dovolite da dam še kratke komentar na dodaten nastop gospoda poslanca in sicer na
               tako imenovano pravico posameznika do svobode izbire. Res ima posameznik pravico do
               svobode izbire vendar ta svoboda izbire je omejena s pravico drugega posameznika ob
               njem še posebej, če ta prva pravica škodi drugemu. Na drugi strani bi rad tudi
               spomnil, da lahko res poudarjamo to pravico tudi z drugega vidika ampak kako bomo pa
               to pravico reševali takrat, ko bo imela ta pravica posledice in vsi vemo, stroka to
               nedvomno zna dokazati, da po desetletjih kajenja nastopijo posledice, ki so za
               tistega lahko izrazito hude, kronične, stroškovno zelo velike in na koncu tudi
               fatalne. Takrat, ko bo ta ista pravica in ta posameznik klical druge na pomoč, da
               rešujejo njegovo predhodno pravico z .../nerazumljivo/... solidarnostjo pokrivanjem
               vseh stroškov povezanih s posledicami tovrstne pravice. Strinjam se z vami gospod
               poslanec, da so droge resen problem ne samo Ministrstva za zdravje ampak so to resen
               družbeni problem in bomo veseli, če bomo prišli do skupne pobude kako se tega
               problema lotiti, reševati učinkovito. Na žalost ne poznam evropske države, niti v
               svetu, ki bi ga dejansko zadovoljivo reševale.</p>
               <p>Polemiziral ste s tem ali je kajenje res glavni vzrok za raka pljuč. Jaz mislim, da
               to je že smešno, da danes polemiziramo s tem dejstvom, stroka je to nedvomno
               pokazala. Povezanost med kajenjem in rakom na pljučih v 90% primerih in zdi se mi kot
               zdravniku resnično neumno odpirati to vprašanje. Da so kronične bolezni pljuč, ki
               povzročajo desetletne invalidnosti posameznikov in priporočam vsem naj se malo
               pogleda po svojem okolju in boste dobili takšne posameznike, ki imajo tako imenovano
               kronično pljučno bolezen in ga res vprašajte ali je bil mogoče kdaj kadilec. Boste
               videli v kako visokem odstotku so ti reveži, ti bolniki ki na koncu koncev zelo
               tragično končajo, zelo povezani s posledicami kajenja.</p>
               <p>Dovolite mi, da ne bom preveč govoril o vplivu kajenja na srčno-žilne bolezni, ker
               imamo tu med nami strokovnjaka, ki bo izjemno lahko to predstavil ampak povezljivost
               je nedvoumna.</p>
               <p>Dovolite mi še eno dejstvo, da povem, ki sem ga v Sloveniji premalo izpostavljal.
               Strokovne organizacije in ne tako imenovane takšne in drugačne organizacije so
               ugotovile, jaz ne bi tukaj odpiral dvomov v njihovo statistično in drugo znanstveno
               metodo, da v Evropi umre na leto, povezano s kajenjem ali kot posledica kajenja okrog
               milijon ljudi. In rad bi povedal, da ti ljudje ne umrejo tako kot na prometnih
               nesrečah kar tako naenkrat ampak umirajo po dolgoletnih praviloma mukah kot posledica
               te svobodne pravice do kajenja.</p>
               <p>Potrebno je številke pripeljati v slovensko okolje. Zelo resne analize pravijo, da
               se številka giblje med najmanj 3.500 in 4.000 istovrstnih primerov posledic v
               Sloveniji. Torej med 3.500 in 4.000 slovenskih državljanov umre zaradi posledic, ki
               so posledica kajenja ali povezanosti s kajenjem. In spet pravim, to so smrti po
               dolgoletnih mukah .../nerazumljivo/... tovrstnih bolnikov.</p>
               <p>Dovolite, da s tem samo malo zaidem na stran kakšne polemike se v javnosti odvijajo
               na podlagi tristo ali nekaj več smrtnih žrtev v prometnih nesrečah in je prav
                  da<stage type="mag"/> (nadaljevanje) se o tem govori. Hkrati
               pa vsi prešpricamo, oprostite izrazu, več kot desetkratnih smrti zaradi kajenja.</p>
               <p>Dovolite še naprej malo o gospodarski škodi, ki jo je legitimno potrebno
               obravnavati. Tu razumem poslansko skupino, da ima legitimno pravico in interes, da jo
               izpostavi. Res lahko brez veliki analiz rečemo, da se tu pa tam v kakšnem lokalu
               pojavi gospodarska škoda na kratki rok zaradi padca kajenja vendar primerjave na
               dolgi rok in izkušnje iz drugih evropskih držav jasno kažejo, da dolgoročnega upada
               prometa ni. Hkrati poglejte, pa moramo analizo stroškov in koristi, če govorimo o
               .../nerazumljivo/... ne samo z vidika teh malih podjetnikov moramo napraviti tudi
               analizo stroškov z vidika družbe. Če pa vidimo kakšni stroški se nalagajo na breme
               družbe in posameznika kot resna posledica kajenja jaz ne vem, če .../nerazumljivo/...
               dovolj dobra ocena škode, ki nastane na teh sekundarnih vplivih na družbo.</p>
               <p>Rad bi povedal še o tej tako imenovani cigareti in lokalu. Strinjam se, da nekoga
               moti, da ne more v lokalu kaditi vendar verjemite cigareta v lokalu predstavlja nič
               drugega kot navadno psihološko mašilo, ki se bo po kratkem času nadomestilo z drugim
               po mojem bolj koristnim mašilom. Z drugim mogoče bolj kulturnim in za zdravje bolj
               koristnim mašilom saj ni nujno, da so vsa mašila samo škodljiva so verjetno tudi
               kakšna prijetna ali pa celo koristna.</p>
               <p>In dovolite mi, da končam, gospod poslanec, ker vas nisem motil. Nitrati in nitriti
               so tudi povezani v določenem deležu s posledicami predvsem na vpliv pogostost raka
               predvsem prebavil. Res je vendar to ni primerljivo z cigareti hkrati bi vas pa rad
               samo skromno spomnil, da živilska industrija kljub temu, da išče neke alternativne
               rešitve za to znano dejstvo, preprosto nima še alternativnih rešitev v primerni ali
               zadovoljivi meri in so ti tako imenovani nitrati in nitriti danes zaenkrat nujno zlo,
               tako kot je SO2 pač .../nerazumljivo/... Res je, zaskrbljujoče dejstvo ali ne ravno
               pa s tem, ko mi poskušamo izničiti namen zakona pravzaprav mladim sporočamo, kadite.
               Saj pravzaprav sami s tem zgodbo ne delamo mladim, ki so zelo dojemljivi receptorji
               za naša sporočila, uradna in neuradna pravzaprav lahko to sprejemajo samo kot
               sporočilo. <stage type="mag"/> (nadaljevanje) Poglejte kaj tisti
               neki doktorji tam na ministrstvu nakladajo, saj stvar sploh ni tako nevarna in jih
               postavljamo v popolno zmoto. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp30">

               <speaker>PREDSEDNIK LJUBO GERMIČ:</speaker>

               <p>Hvala lepa dr. Žiberna.</p>
               <p>Jaz mislim, da ste v tisti točki ko ste že komentirali v stališču vlade tudi
               predstavitev predlagatelja nekako sporočilo dopolnitev obrazložitev stališča s strani
               predlagatelja. Jaz bom dal to besedo ampak bi vas res prosil, mi bomo potem
               obravnavali besedilo zakona od člena do člena glede na to, da imamo sedem členov bom
               jaz to predlagal, da gremo od člena do člena in bo razprava na to temo možna. Ampak
               ker ste pravzaprav v stališču Vlade že komentirali ne samo stališče Vlada ampak tudi
               že predstavitev predlagatelja potem dopolnitev obrazložitve predlagatelja
               .../nerazumljivo/... ampak nobenih v imenu replik odgovorov, ker bomo potem
               nadaljevali obravnavno zakona od člena do člena. Predlagatelj me prosi za dopolnitev
               obrazložitve glede na to, da ste pač vi zašel v komentar njegove obrazložitve in želi
               dopolniti svojo predstavitev. Kolega Jelinčič.</p>
            </sp>
            <sp xml:id="SDT4-OZZ-Redna-026-2008-01-16.sp31">

               <speaker>ZMAGO JELINČIČ PLEMENITI:</speaker>

               <p>Hvala lepa.</p>
               <p>Gospod dr. Žiberna se je pravzaprav spustil v razpravo o škodljivosti kajenja. Nihče
               ne dvomi o tem, o tem nismo govorili. Škodljivost kajenja je definitivno dokazana in
               o tem ni vprašanja. Gre samo za možnost izbire ali imajo tisti, ki kadijo pravico, da
               kadijo ker zadeva ni kriminalizirana, to ni kriminalno dejanje in če dopuščate
               uporabo mamil tistim, ki zlorabljajo zakon in ga kršijo zakaj ne dopuščate možnosti
               tega kadilcem. Pri...</p>
            </sp>
            <sp xml:id="SDT4-OZZ-Redna-026-2008-01-16.sp32">

               <speaker>PREDSEDNIK LJUBO GERMIČ:</speaker>

               <p>Gospod Jelinčič, jaz bi samo prosil. Gre za dodatno predstavitev stališča
               predlagatelja. Ne želim polemike, želim samo da z argumenti dopolnite to kajti
               mislim, da za polemiko bo čas pri obravnavi posameznih členov. Torej ne želim kajti
               dr. Žiberna je predstavljal stališče Vlade in jaz sem dal besedo dr. Žiberni, da
               predstavni stališče Vlade in bi tudi od vas želel, da dopolnite svoje stališče kot
               predlagatelj, za polemiko bo čas v nadaljevanju pri obravnavi posameznih členov in
               vem da ste sposobni ta to naredite na ta način zato ni potrebno naslavljati vprašanj
               na dr. Žiberno v tej fazi kajti to bomo lahko opravili v fazi, ko bomo razpravljali o
               posameznih členih kajti ne bom dal dr. Žibernu več besede v imenu Vlade tako kot jo
               je imel ob predstavitvi stališča Vlade.</p>
            </sp>
            <sp xml:id="SDT4-OZZ-Redna-026-2008-01-16.sp33">

               <speaker>ZMAGO JELINČIČ PLEMENITI:</speaker>

               <p>Gospod predsednik jaz sem omenil dr. Žiberna čisto iz spoštovanja, ker mislim, da se
               spodobi, da naslovim sogovorca na takšen način ne zaradi česar koli drugega.</p>
               <p>Zagotovo sem pa šel v drugem delu v obrazložitev v primerjavi z mamili to, da imajo
               narkomani možnost, da se družijo v enem prostoru kjer skupaj uživajo recimo mamila
               čeprav je to metadon ampak dejansko gre tudi za mamilo, kadilci pa tega nimajo. Tukaj
               hočem potegniti paralelo o neenakosti obravnave.</p>
               <p>Govorilo se je o tem kako na leto umre zaradi kajenja milijon ljudi v Evropi. To je
               hecna primerjava kajti vsi ostali mnogo več milijonov umrejo zato ker ne kadijo. Tudi
               takšno solucijo bi lahko potegnili iz vsega tega. To se pravi kaj je bolj škodljivo
               kaditi ali ne kaditi?</p>
               <p>Kar se tiče SO2 pa ni nujen v vinu, nove oblike uporabljajo kisik, sicer v Sloveniji
               se tega še ne da prodreti zaradi tega, ker so pri nas sploh te naše tako imenovane
               znanosti so zelo počasne in bomo to potem<stage type="mag"/>
               (nadaljevanje) dobili čeprav je to izum enega našega človeka, bomo dobili čez dvajset
               let iz Avstrije verjetno nazaj. No ampak definicija o tem kaj je kadilski lokal in
               kaj je nekadilski lokal ni potrebna. Vsak ve kaj je kadilski in kaj je nekadilski.
               Kadilski lokal je tisti v katerem se kadi, nekadilski se tisti kjer je striktno
               prepovedano kajenje. Tudi zelo dobro je pojasnjeno kaj je prostor, ki je namenjen
               raznim kulturnim dejavnostim. Zagotovo to ni kino kajti tukaj točno piše: "Med javne
               prostore namenjene za dejavnost kulture se ne štejejo prostori v katerih se izvajajo
               predstave s področja umetniških projektov." Kino ni izvajanje predstave, kino je
               gledanje, opazovanje; to ni izvajanje. To je zgolj reprodukcija to je tako kot
               ponatis knjige v sto tisoč ali pa dvesto tisoč izvodih, v Sloveniji tega nimamo ampak
               imamo tam tisoča ali pa ne vem koliko izvodov ampak ni bistveno.</p>
               <p>Pri načelu enakih možnosti in enakosti saj ravno to je tisto... Morajo imeti ljudje
               možnost, da kadijo. Kadili bodo! Edina varianta je ta, da ministrstvo striktno
               prepove kajenje, tudi to je možnost ampak dokler ni striktne prepovedi kajenja morajo
               imeti kadilci možnost izbire. Če nimajo te možnosti izbire so jim kršene pravice
               enakosti in enakih možnosti.</p>
               <p>Jaz sem nekadilec, neumno se mi pa zdi, da ne bi dovolil nekomu, ki hoče kaditi,
               kaditi. Naj kadi, njegova stvar. Jaz pač ne bom šel v tisti lokal kjer kadijo ampak
               jaz zaradi tega ne bom rekel, ne smeš kaditi zato ker sodim, da je to njegova
               pravica, če se je pač odločil. Ravno tako tudi svoboda izbire je tista, ki ni omejena
               na posameznika ampak se lahko tudi grupa svobodno odločijo da bodo skupaj kadili. In
               s tem ne motijo nikogar drugega, če se je grupa enakih odločila za enako odločitev in
               za enako možnost. V tem primeru ne moremo reči, da je kršena svoboda izbire zaradi
               tega, ker se pri Vladnih predlogih in razmislekih se vedno jemlje paralela kadilec -
               nekadilec oziroma ta povezava. Vzemite povezavo kadilec - kadilec. V tem primeru ni
               nobene kolizije pri svobodi izbire ali čem podobnem. Sami so se odločili in tako
                  naprej.<stage type="mag"/> (Nadaljevanje) Mislim tudi da je
               Vlada v svojem negiranju tega našega predloga pravzaprav posegala po razmislekih v
               mnogih segmentih, še posebej o možnosti sodnih tožb po anglosaksonskem pravu. Pa mi
               imamo kontinentalno pravo. To je drugačno. Bistveno drugačno. V anglosaksonskem pravu
               je mogoče marsikaj, so mogoče razno razne tožbe. Po kontinentalnem pravu pač te tožbe
               niso mogoče. Kar je tudi prav. Sodim da je kontinentalno pravo bistveno bolj logično
               in konstantno in konsistentno, kot pa anglosaksonsko.</p>
               <p>Jaz mislim da pri teh razvadah ... Res je. To so razvade. Seveda so razvade. Ampak
               ljudje smo ljudje in imamo razvade. En ima takšne, en ima drugačne. Če želite
               narediti iz ljudi ubermenša, ki bo brez razvad. To so že poskusili pa to ne deluje.
               "Človek je pokvarljivo blago" je rekel Shakespeare in to je čisto res. Zato je to
               treba upoštevati v vsakodnevnem življenju. Če tega ne bomo upoštevali, bomo prišli do
               neživljenjskih zakonov in do državljanske nepokorščine. To bo obvezno pripeljalo do
               tega in to ni dobro. To ni dobro. Zato pustimo možnost. Dajmo možnost. Saj to ni ne
               vem kakšna grozna stvar. Lahko se tistega ki ima recimo kadilski lokal, se mu
               "nabije" to, ono, tretje, deseto. In to ni res, da pravijo, da se ne da zraka
               izčistiti popolnoma. Seveda se ga da. Jaz sem že dal primer farmacevtske industrije.
               Pri proizvodnji antibiotikov je sterilen zrak notri v tistih prostorih. Sterilen. To
               se pravi ni nič notri. Potem ne govorit da se ne da potegniti ven cigaretnega dima.
               Seveda se da. Če nič drugega, poznamo ionske izmenjevalce, ki določene substance
               vežejo nase. Saj to so poznane zadeve. Znanost ima tega na pretek, če se želi
               uporabiti. Če se pa ne želi uporabiti, v tem primeru pa jasno. Potem gre pa za
               drugačen odnos. Zato mene moti a priori negativen odnos do vsega tega.</p>
               <p>Prihajalo bo do tega, da se bodo ljudje začeli razburjati za vsako zadevo. Zdaj se
               bodo razburjalo. Ker zdaj ne bodo imeli svobode izbire. Enostavno zgleda tako: "Marš
               kadilec, marš ven, pojdi tja." Še enkrat pravim. Jaz nisem kadilec. Jaz pokadim
               kakšno cigaro bolj zaradi "štosa". Ali pa kaj jaz vem zaradi česa. Že za kaj. Ampak
               drugače pa mene ne boste videli da jaz kadim, ker nikoli v življenju nisem kadil. Kaj
               pa če se bodo ljudje spustili v to pa recimo da vam bodo zvijal recimo marihuano v
               lokalih. To ni prepovedano. To se pravi, mirno lahko pričakujemo da bodo "džointe"
               vlekli po vseh lokalih in nihče mu ne bo mogel nič narediti. Ali pa bodo mladinci šli
               tja v gozd pa bodo srobot narezali pa bodo srobot vlekli v lokalu. Tudi tukaj mu
               nihče nič ne bo mogel. Ali pa bo sušil kašno listje, kaj jaz vem, od "Fumari
               officinalis". To so poznali že stari Rimljani. Pa bodo to sušili pa zvijali pa kadili
               notri. Ali pa od Beladone(?) liste recimo. Tudi to ni prepovedano. Niti ni droga
               kriminalizirana. Kaj bo pa potem? Ljudje so inventivni pri teh zadevah in če ljudem
               ne pustiš možnosti, bodo šli v ekstreme. Zadevo bodo "priterali" tako daleč, da bo
               vse skupaj smešno. Kaj boste pa potem naredili? Bodite prepričani da bom jaz
               sodeloval pri teh zadevah. Če me bo kdo prišel vprašati kaj naj naredi mu bom povedal
               katero rožico naj zvije pa naj jo "rauha" tam notri pa mu nihče nič ne bo mogel. Kaj
               boste pa potem naredili?</p>
               <p>Recimo zastrupitev z Beladono(?) poznate kako je nevarna zadeva, zaradi atropina.
               Kaj bo pa potem? Nič. Saj ni kriminalizirano. Ni prepovedano.<stage type="mag"/> (Nadaljevanje) Samo tobačni izdelki so prepovedani. Dajte
               ljudem možnost. Dajte jim možnost izhoda. To je tako kot pri pretepu. Če dobiš
               nekoga, ko se tepeš, v kot, pusti mu možnost da lahko pobegne, ker drugače bo skočil
               vate v tisti grozni paniki in to je najhujše kar se lahko zgodi. Jaz sem se včasih
               tepel kaj tako, tukaj in tam pa vem te zadeve. Zato je treba te stvari upoštevati. Ne
               ljudi stiskati v kot, ker bodo eksplodirali. Toliko. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp34">

               <speaker>PREDSEDNIK LJUBO GERMIČ:</speaker>

               <p>Hvala lepa kolega Jelinčič. Sedaj pa prehajamo na obravnavo zakona od člena do člena.
               Predlagam da bi opravili tako razpravo, nato pa tudi glasovali od člena do člena.
               Torej k zakonu nimamo vloženih amandmajev kvalificiranih predlagateljev. V gradivu
               ste pa prejeli predloge za amandmajev zainteresirane javnosti in seveda če bi želel
               kdo, da glasujemo o katerem amandmaju, jih mora nekdo od kvalificiranih
               .../Nerazumljivo./... pač povzeti. Preden odprem prvi člen, dajem besedo kolegu
               Grillu, ki ima proceduralni predlog. Prosim kolega Grill.</p>
            </sp>
            <sp xml:id="SDT4-OZZ-Redna-026-2008-01-16.sp35">

               <speaker>IVAN GRILL:</speaker>

               <p>Hvala lepa za besedo. Spoštovani gospod državni sekretar, sodelavci, cenjeni gostje
               in seveda spoštovane poslanke in poslanci. V skladu s 128. členom Poslovnika v drugem
               odstavku, jaz predlagam da ta odbor sprejme sklep, da ta zakon ni primeren za
               nadaljnjo obravnavo in da se pač v okviru te razprave potem tudi nekako to vsebino
               dotaknemo. Kajti nesmiselno se mi zdi, da po vsakem členu ponavljamo ena in iste
               zadeve. Na ta način lahko ravno tako nekako v celoti to tematiko tudi obdelamo. Sicer
               je bila pa tudi že v sami uvodni predstavitvi dovolj natančno predstavljena. Hvala
               lepa.</p>
            </sp>
            <sp xml:id="SDT4-OZZ-Redna-026-2008-01-16.sp36">

               <speaker>PREDSEDNIK LJUBO GERMIČ:</speaker>

               <p>Hvala lepa kolega Grill. Torej vaš proceduralni predlog je, da skladno z drugim
               odstavkom 128. člena, ki pravi da matično delovno telo lahko sklene, da predlog
               zakona o katerem ni bila opravljena splošna razprava, na podlagi
               .../Nerazumljivo./..., ni primeren za nadaljnjo obravnavo. Torej preden bomo
               glasovali o tem proceduralnem predlogu, seveda dajem predlog proceduralnega predloga
               v razpravo. Ali želi kdo razpravljati o predlogu proceduralnega predloga? Kolega
               Prijatelj imate besedo.</p>
            </sp>
            <sp xml:id="SDT4-OZZ-Redna-026-2008-01-16.sp37">

               <speaker>SREČKO PRIJATELJ:</speaker>

               <p>Hvala lepa spoštovani predsednik za besedo. Torej ta predlog ni primeren za nadaljnjo
               obravnavo pravite. Imamo pa prohibicijski zakon, ki je pa primeren za uporabo. Imamo
               zakon, ki v bistvu postavlja pred neenakost kar nekaj ljudi in enakost pred zakonom
               je ustavna pravica. To veste. <stage type="mag"/> (Nadaljevanje)
               V Slovenski nacionalni stranki nismo predlagali zakona, ki bi ogrožal nekadilce. To
               moram poudariti še enkrat, čeprav je bil predsednik zelo izčrpen v svojem
               .../Nerazumljivo./... To vendar je vsakomur jasno, ki je poslušal današnjo diskusijo.
               Vendar pa želimo dati možnost vsem tistim ki mislijo da imajo pravico kaditi v
               prostorih, ki so predvideni za kajenje. Lokali so lahko za kadilce ali za nekadilce.
               Tudi prejšnji zakon je tako veleval, vendar ga nismo izvajali in smo postavljali v
               prostore gostinske cvetlične prepreke, ki so bili ločnica med kadilskim in
               nekadilskim prostorom. Dobesedno norca smo se delali iz prejšnjega zakona. Čeprav je
               povsem normalno bilo zapisano tudi v prejšnjem zakonu in logično, da gostinski lokali
               morajo imeti prostore za kadilce in za nekadilce. Pa se ta zakon ni izvajal. Tudi ta
               zakon, ki je sedaj veljaven, se ne bo izvajal. Ker se že vrši državljanska
               neposlušnost in že v bistvu nekateri javno bojkotirajo izvajanje tega zakona.</p>
               <p>Po drugi strani pa imate v bistvu možnost videti, da so stokrat večje posledice za
               zdravje ljudi razni škodljivi vplivi na okolje, ki jih država noče odpraviti, čeprav
               za njih ve. Jaz sam prihajam in Primorske in tam je v bistvu močno ukoreninjen
               azbest. Država v državnem podjetju dovoljuje uporabo azbesta. Pa za boleznijo na
               pljučih in v bistvu lahko zboli bistveno več ljudi za posledicami azbestoze, kot pa
               za posledicami kajenja. In ta bolezen je še v porastu, ker je latentna doba zelo
               velika pa niste storili nič.</p>
               <p>Kot država imamo danes možnost videti tudi da poskrbljeno niti za pravico, da so
               lačni siti. 200.000, to država priznava, 10% revščino. Ampak te revščine je več in
               pod robom revščine živi več kot 200.000 ljudi. Pa za te tudi ni mar nikomur. In danes
               imamo tudi pacientove pravice zopet na tapeti. Ker smo jim to pravico odvzeli bomo še
               enkrat razpravljali o tem, ker je pač Državni svet tako odločil. Tudi o tem verjetno
               boste glasovali tako, kot ste glasovali že poprej. Zakaj tako svetohlinstvo? Zakaj
               taka dvoličnost? Pa vendar. Poglejte. Če bomo tako nadaljevali, potem enostavno lahko
               rečemo da gre resnično za enoumje, ki ga v bistvu niti ni videti konca. Delamo na
               različnih področjih, dejansko v neskladju z interesi državljank in državljanov. In
               jaz mislim da tudi nekadilci vas opozarjajo na to, da bi pa le lahko dali pravico
               kadilcem, da bolj dostojno pokadijo tisto cigareto v lokalih, ki se bodo opredelili
               za lokale ki imajo status lokala za kadilce.</p>
               <p>Na to vas opozarja pa ni nihče nič rekel. Turistična, Gostinska zbornica, Obrtna
               zbornica pa tudi lastniki lokalov. Zaradi tega ker ste predpisali tak zakon, imate
               danes v porastu in dr. Žiberna bi lahko to povedal, večje število bolniških,
               odsotnosti z dela. Ja, ljudje kadijo zunaj. Nimate? Dobro, v redu. Potem pa uradna
               statistika laže. Mnenje Obrtne zbornice vas tudi ne zanima. Skratka. Jaz mislim da
               lahko s tem preglasovanjem, ki ga imate v navadi zavzeti takrat kadar gre za všečnost
               pred Evropo, lahko storite tudi to, da rečete enostavno: "Ta zakon ni primeren za
               nadaljnjo obravnavo in ga<stage type="mag"/> (Nadaljevanje)
               Državni zbor ne bo obravnaval." Vendar morate s tem sprejeti tudi dejstvo, da boste
               povzročili toliko in toliko nezadovoljnih mnenj, ki bodo eskalirala v, v bistvu tudi,
               kritiko do Vlade, ker ravnate tako kot ravnate. Prohibicija ni tisti način, s katerim
               bi lahko danes v demokratičnem načinu uravnavali pravice. Seveda je pa moderno
               zganjati populizem in govoriti o tem kako smo všečni in demokratični in seveda
               evropski, če nekaj prekopiramo. Jaz sam sem šel pogledati koliko zakonov in podobnih
               direktiv smo že povzeli in jih implementirali v našo zakonodajo. Veste, to ne gre
               niti na podaljšan kamion s priklopnikom in zelo ažurni smo v tem. Medte ko nekateri
               zakoni, ki so življenjski za Slovenke in Slovence, doživljajo usodo, da se sprejmejo
               v neustavni obliki. Vsako direktivo ki pride iz Bruslja sprejmemo v manj kot enem
               mesecu. Direktivo govorim, ne zakon. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp38">

               <speaker>PREDSEDNIK LJUBO GERMIČ:</speaker>

               <p>Hvala lepa. Dajem besedo gospodu Kontiču.</p>
            </sp>
            <sp xml:id="SDT4-OZZ-Redna-026-2008-01-16.sp39">

               <speaker>BOJAN KONTIČ:</speaker>

               <p>Hvala lepa gospod predsednik. Spoštovani prisotni, vključno seveda z državnim
               sekretarjem. Lahko rečem da sem bil že v uvodu zelo začuden, da tega predloga Vladna
               koalicija ni posredovala že prej. Torej da glasujemo o sklepu o neprimernosti
               predlagane rešitve oziroma spremembe. Kajti to je praksa te Vlade in te Vladne
               koalicije že ves čas. Če je predlagatelj nekdo iz opozicije, seveda materija, takšna
               ali drugačna, za Vladno koalicijo ni sprejeta. Zato moje začudenje, da se to ni
               zgodilo že prej. Ampak seveda sami presojate kdaj predlagate posamezne predloge.</p>
               <p>Mi smo se znašli v situaciji, ko imamo na eni strani Vlado, Vladno koalicijo, ki ni
               pripravljena na nikakršne spremembe, na nikakršen poseg v obstoječi zakon in na drugi
               strani v tem trenutku predlagatelja, ki poskuša z določenimi spremembami omiliti ta
               zakon. In če povem osebno mnenje, meni te posegi niti niso najprimernejši oziroma
               niso najbolj posrečeni. Vsekakor pa bi Vlada morala in verjetno se tega tudi zaveda,
               preučiti vse te pripombe, vse te predloge in poiskati nanje resne odgovore. Torej
               odgovoriti na te dileme in ne zgolj zavrniti vsakega predloga, ki bo pač v
               parlamentarno proceduro prišel. Ocenjujem da pol leta izvajanja tega zakona tudi
               verjetno ni dovolj za eno zelo tehtno, resno analizo, ki bi pokazala vse prednosti in
               tudi vse slabosti te zakonske ureditve. Zato tudi poseg v zakon v tem trenutku ni
               najboljša rešitev. Vpliv na zdravje. To vsekakor se strinjam z državnim sekretarjem,
               o škodljivosti kajenja nima smisla voditi neke resne temeljite razprave in tudi vpliv
               na zdravje se ne bo pokazal v pol leta, ne bo se pokazal v enem letu, <stage type="mag"/> (nadaljevanje) ampak bo ta zakonodaja prinesla
               rezultate čez eno določeno časovno obdobje. Če odmislimo te dnevne prehlade in
               infekcije, ki se dogajajo zaradi kajenja zunaj, ki pa je po moji oceni na način kot
               se sedaj izvaja grozno in verjetno tudi zdravju škodljivo v obeh primerih, torej
               zaradi prehlada in zaradi tega, ker se kadi. Jaz sem sam nekoč bil kadilec in tudi
               poznam to razmišljanje kadilcev kako se odzivajo oziroma smo se že takrat na določene
               prepovedi oziroma želje nekadilcev po tem, da nimajo onesnaženega zraka. Tudi
               predlagani predlog, ki je govoril o tem, da bi uvedli tako imenovani kadilski evro,
               vsaj zame osebno, ni sprejemljiv, jaz mislim, da trošarine, ki jih zdaj država pobere
               od tobaka, da jih lahko veliko bolj koristno porabi kot jih porablja v tem trenutku
               in jih nameni za zdravljenje tudi bolnikov, ki so posledica kajenja, tako da dodatne
               obremenitve kadilcev v tem trenutku ne vidimo oziroma ne vidimo razlogov za to, da bi
               se to zgodilo. Bi pa vsekakor vztrajal na tem, da so zaposleni zaščiteni, vsi
               zaposleni, da imajo pravico do dela v ozračju kjer kadilskega dima ni prisotnega, je
               pa hkrati potrebno verjetno razmišljati v smeri, da popolna prepoved pitja ob tem, ko
               kadilci kadijo v kadilnicah, pa verjetno ni najboljša rešitev in bi bilo potrebno
               razmišljati v smeri morda samopostrežnega načina izbire pijače, napitkov ali
               česarkoli tam kjer se kadilci zadržujejo, torej v kadilnicah. Jaz mislim, da bi to že
               bilo mogoče odpraviti v tem zakonu in omogočiti kadilcem, da poleg tega, da pokadijo
               cigareto lahko spijejo tudi napitek ali kakšno pijačo brez, da pri tem prisilimo
               zaposlene, da vstopajo v ta prostor, torej na samopostrežni način ozirom
               samopostrežno ponudbo. Torej, neke rešitve v tem zakonu oziroma spremembe bodo
               vsekakor potrebne, ampak, kot sem v uvodu dajal, polletno izvajanje tega zakona
               verjetno še ni podlaga za eno resno, strokovno analizo in pripravo sprememb, bo pa to
               v enem doglednem času verjetno potrebno. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp40">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega Kontič. Gospod Gulič.</p>
            </sp>
            <sp xml:id="SDT4-OZZ-Redna-026-2008-01-16.sp41">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi, gostje! Seveda se je v tem času
               nabralo kar veliko zadev na katere bi bilo treba odgovarjati. Jaz sem se odločil, da
               bom to na kratko povedal, predvsem zaradi tega, da se ne odmikamo predaleč recimo v
               to kako nikotin učinkuje in izničuje recimo dobrohotne posledice
               korena.../nerazumljivo./..kamna modrosti, žive<stage type="mag"/> (nadaljevanje) vode in tako naprej, kot smo slišali s strani
               državnega sekretarja. Ljudje seveda umirajo. Ne umirajo pa samo zaradi tobaka in je
               težko, pravzaprav najbrž tudi stroki reči, da je vse posledica tobaka. Gre za
               različne učinke in tudi ko tobaka v Evropi ni bilo so ljudje umirali in takrat je
               bila življenjska doba, mislim, da nekaj pod 30 let in se marsikatera bolezen tudi
               zaradi tega ni mogla razviti. O tem kaj smo vse dobili, jaz sicer kot gost poslanec
               na tem odboru nisem dobil vsega gradiva, ampak sem tukaj pri kolegici pogledal,
               marsikaj od tega bi se lahko spustili zaradi tega, ker je zlagano, zlonamerno in
               pamfletsko zapisano. Jaz v stroko sicer zelo verjamem kadar govori sama o sebi, kadar
               se pa uporablja za to, da govori o čem drugem, pa že ne verjamem več toliko. Ne bom
               povedal katera farmacevtska tovarna je iznašla heroin, bom pa povedal kako ga je
               reklamirala; prvi opijat, ki ne povzroča odvisnosti. Tako je bilo. Ne bom govoril o
               tem kako je zdravniška stroka, ko je bila slovenska mlečna industrija v krizi pred
               30-mi leti, reklamirala mleko kako je zdravo in kako polnomastno mora biti in kako je
               koristno, da ga uživamo vsi vsaj liter in pol na dan in kako ga je potem opljuvala,
               to isto mleko, ko ga je bilo premalo na trgu. Tako, da kadar se stroka začne
               uporablja za kaj drugega, potem je vedno sumljivo. Mene sedanji zakon moti predvsem
               zaradi tega, ker je asocialen, zaradi tega, ker ločuje ljudi, ker stigmatizira
               kadilce, ker jih izganja iz te družbe na rob ali pa celo čez rob družbe. To se da
               zelo dobro videti iz vseh teh podpor sedanjemu zakonu zaradi tega, ker tam pa lahko
               preberemo, da se je v enem mesecu nekje v Italiji in v Ameriki bistveno izboljšalo
               zdravje, tukaj pa nikakor ne pridemo do teh podatkov. O podatkih s katerimi nam je
               postregel državni sekretar imam tudi svoje mnenje. 1,6% v lanskem avgustu bolje,
               seveda zaradi tega, ker se vse prenočitvene kapacitete, ki jih ima slovenski turizem,
               štejejo v to in lanski avgust je bil veliko boljši turistično. Kar se tiče igralnic
               ja, v totalu je boljše, ampak tri nove igralnice so bile v tem času, tiste, ki so pa
               obstoječe so pa recimo od avgusta do novembra vendarle dale v državno blagajno 7
               milijonov manj evrov, tako da ne manipulirajte s podatki tudi mi lahko manipuliramo
               potem na eni strani. Mene ta asocialni del zanima in tega se mi zdi, da je treba
               rešiti in rešiti se ga da na ta način, da se omogoči gostinskim lokalom, da se
               odločajo za to <stage type="mag"/> (nadaljevanje) ali bodo
               kadilski, se pravi kjer se bo lahko kadilo ne kjer se bo moralo kaditi ali bodo
               nekadilski kjer se ne bo smelo kaditi, za kadilske se pa predpiše izdatno in odločno
               prezračevanje. Pasivno kajenje se da eliminirati in spraviti na neke meje, sicer
               popolna prepoved edino učinkuje. Ker konec koncev to kar se danes dogaja pred lokali
               je tudi pasivno kajenje. Zdaj so pa ogroženi tudi tisti, ki so nič hudega sluteč
               mimoidoči, ta dim pred lokali stoji, sploh v tistih dnevih, ko je pod ničlo in takrat
               so tega deležni čisto vsi tudi tisti, ki so se odločili, da ne bodo hodili v kadilske
               lokale. 150 izhodov imajo natakarice znotraj 8 ur službe približno iz 30, 25 do 30
               stopinj toplega zraka na minus 5, minus 10 hladnega zraka, ki je zakajen. V teh
               prostorih pred lokalih dim stoji, tam kjer je pa to še na nek način zaščiteno, da ne
               piha preveč, pa stoji še bolj. Tako, da vse tisto kar je vodilo zakonodajalca, se
               pravi zaščita zdravja zaposlenih, predvsem tistih v lokalih je na ta način
               eliminirano, tega učinka ni več, ampak so vsi drugi učinki. Zato se mi zdi, da je
               predlog, ki ga je dala Slovenska nacionalna stranka s prvopodpisanim gospodom Zmagom
               Jelinčičem primeren za nadaljnjo obravnavo in ga velja obravnavati, sploh v tistem
               delu, kjer gre tudi za to, da so drugi odgovorni za ne početja kadilcev, se pravi, če
               zdaj tukaj prižgem, samo zmeniti se morata ali plača to gospod France Cukjati,
               predsednik Državnega zbora ali gospod mag. Lovro Lončar, sekretar. To se še niso
               zmenili kdo bo plačal zame tistih 3000 oziroma če bo v osmih dneh 1500 evrov in
               koliko bo plačal Državni zbor.</p>
               <p>Kar se tiče militantnosti nekadilskih lobijev in tistih, ki stojijo za njimi moram
               povedati tudi to, tukaj se je videlo, da gre za organizirano akcijo, še bolj se pa to
               pozna tam kjer je svoboden dostop, če pogledate svojo elektronsko pošto in da nimate
               ukinjenega spema, se pravi nimate nastavljenega elektronskega smetarja, ki vam to ven
               meče, boste videli, da imate od vseh teh sporočil 99% sporočil farmacevtske
               industrije, od teh 99 je 90%, ki priporočajo viagro ali pa hiperdimenzionirane
               penise, ostalo je pa vezano na protikadilske flajštre in tablete. Toliko o tem kdo
               stoji za kom. In jaz resnično priporočam, da ko se pogovarjamo o takšnih zadevah, ko
               govorimo o javnem zdravju ne gledamo samo pojmološko, ampak da gledamo na zdravje kot
               na neko celostno zadevo. In tudi kajenje kakorkoli že vendarle ni samo nezdravo. Jaz
               ne bom govoril o tem, da je zdravo, ampak da vendarle prinaša v človeško družbo tudi
               neke zadeve, ki jih prav gotovo lahko štejemo za pozitivne, daleč od tega, da bi bil
               za to, da bi se kadilo kot se je včasih. <stage type="mag"/>(nadaljevanje) Jaz od vseh poklicev, ki so bili zaščiteni pred kajenjem
               poznam samo enega. To je rudarski, tam se nikjer ni smelo kaditi, v bolnicah se je
               kadilo v neskončnost, v zdravstvenih domovih še pred 30-imi leti se je kadilo in to
               so kadili tudi zdravniki, daleč od tega. Tam, kjer ni možnosti izbire, tam naj ostane
               popolna prepoved kajenja. Tam, kjer možnost izbire je, naj se jo pa upošteva. Hvala
               lepa.</p>
            </sp>
            <sp xml:id="SDT4-OZZ-Redna-026-2008-01-16.sp42">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospa Canjuga.</p>
            </sp>
            <sp xml:id="SDT4-OZZ-Redna-026-2008-01-16.sp43">

               <speaker>ESMERALDA CANJUGA VIDMAR:</speaker>

               <p>Pozdravljeni vsi skupaj. Jaz bom v imenu Združenja ponudnikov gostinskih storitev
               predstavila stališča, zakaj menimo, da je treba predlog obravnavati in pač da je
               minimalna sprememba zakona nujna, smo se nekako tudi poenotili skupaj z gospodarsko
               in obrtno zbornico. Enoglasni smo tudi, da je stanje, ki je v tem trenutku na terenu
               neznosno in da ga je treba spremeniti.</p>
            </sp>
            <sp xml:id="SDT4-OZZ-Redna-026-2008-01-16.sp44">

               <speaker>PREDSEDNIK LJUBO GERMIČ:</speaker>

               <p>Gospa Canjuga, jaz se opravičujem, opozorili so me, da gre za razpravo o
               proceduralnem predlogu znotraj katerega naj ne bi dajal besede zainteresirani
               javnosti, ker ni vsebinska razprava v smislu, ampak razpravljamo o proceduralnem
               predlogu. Zato dajem besedo gospodu Jelinčiču. Kolega Jelinčič, prosim imate besedo.
               Kot poslanec imate besedo, obrazlagate stališče v odnosu do proceduralnega predloga.
               Mislim, da je bilo... če pa imamo spisek prijavljenih tukaj in na tem spisku jih je
               še kar nekaj. Tako, da bi prosil, da verjamemo strokovnim službam, ki sledijo
               prijavam, tako da... Drugič ne biti nestrpni, glede na to, da to ne prinese k
               zdravemu razpoloženju v tej dvorani.</p>
            </sp>
            <sp xml:id="SDT4-OZZ-Redna-026-2008-01-16.sp45">

               <speaker>ZMAGO JELINČIČ PLEMENITI:</speaker>

               <p>Saj lahko drugič maham, ker sem prej rekel, lahko pa tudi maham, da bodo vsi ostali
               videli, da se prijavljam.</p>
               <p>Mislim, da je bilo povedanega že kar nekaj, zakaj je smiselno, da se razpravo o tem
               zakonu nadaljuje. Mislim, da je pametno, da najdemo skupno rešitev. Najslabše je, če
               gremo v ekstreme in se vsak vkoplje na svoji strani in ne bomo dosegli ničesar.
               Dosegli bomo nezadovoljstvo, dosegli bomo jezo med ljudmi, dosegli bomo vse tisto,
               kar ni dobro za ljudi, za okolico, za življenje v državi. Jaz mislim, da se narediti
               na enostavno takšen način, da se dovoli izbira, da se dovoli izbirati gostincem,
               kakšen lokal bodo imeli in da se dovoli izbrati ljudem, da gremo ali v lokal, kjer se
               kadi, ne tako kot je rekel kolega pred menoj, ne, kjer je zaukazano kajenje, ampak,
               kjer se lahko kadi, kjer se sme kaditi ali pa gre v lokal, kjer je absolutno
               prepovedano kajenje. Že zdaj je bilo hecno in ko se razburjajo nekateri glede teh
               lokalov - kdo pa koga je kdajkoli silil, da mora iti v določene lokale, kjer se je
               kadilo - jaz mislim, <stage type="mag"/>(nadaljevanje) da nihče
               nikogar. Danes se oglašajo iz nekih iniciativ določene gospe, ki ne vem, kaj jih je
               potem sililo, da so hodile v tiste lokale, kjer se je kadilo, če absolutno
               zagovarjajo nekajenje. Ali gre za zlagano potezo in gre za lažnive izjave, ki jih
               dajejo te gospe ali gre pa za kaj drugega? Kajti, če človeku cigaretni dim ne paše,
               ne hodi v tak lokal. Če mu smrdi obleka po cigaretah pač ne gre v tak lokal, saj to
               je zelo enostavno. Gre za prosto izbiro, gre za demokratično izbiro, vse dokler ne
               bodo cigarete z zakonom dokončno prepovedano. Ko boste pa to naredili in ko boste
               cigarete kriminalizirali, takrat se bo lahko izvajalo tako rigorozne ukrepe. Do
               tistega trenutka, dokler pa cigareti niso z zakonom prepovedane, je pa to nemogoče.
               To enostavno ni smiselno narediti, ni pametno narediti in bo povzročilo, nič drugega,
               kot zgolj hudo kri. Rezultatov ne bo, ljudje bodo morda v začetku, pol leta, pa še to
               ne povsod upoštevali ta zakon, čez eno leto gremo lahko staviti, gremo lahko skupaj
               naokoli po Sloveniji, boste videli, kako malo bo lokalov tistih, ki so ostali še
               odprti, kjer bodo upoštevali zakon. Odprli se bodo pa ilegalni lokali. Tisti lokali,
               kjer so imeli zdaj licenco in kjer so plačevali davke, bodo propadli, se bo zaprlo,
               ampak, ker ljudje pač morajo preživeti in ker država premalo skrbi za preživetje teh
               ljudi se bodo morali organizirati sami, organizirali se bodo tako, da bodo rekli,
               povabil sem prijatelje in tam notri v svojem, bi rekel, v svojih prostorih, lahko
               kadijo, jaz jim dam pa še za piti. Če mi pa kaj plačajo, mi pa naj plačajo zapitega,
               ampak mi dajmo prostovoljni prispevek, zaradi tega, ker so dobri in zaradi tega, ker
               rečejo, no, saj nekako pa le moraš preživeti, pa da ne boš tistega vina ali pa
               "šnopsa" ali pa sendvičev dajal iz svojega žepa, ti damo pa nekaj zraven. In zakonsko
               bo vse lepo pokrito. Po zakonu nihče nikomur ne more nič. Kajti, če nekdo pride k
               meni kaditi, pa mu jaz dam še jesti in piti, pa če mi tisti na koncu da 20 evrov -
               ja, si mi dal, hvala lepa, nasvidenje, pa še pridi! Država bo še ob davke,
               nezadovoljstvo, neurejene zadeve, policijska represija se bo morala pojačati in vse
               skupaj. Če vam je to namen, potem je druga stvar. Če vam pa to ni namen,
               razpravljajmo o zakonu, najdimo rešitev in dajmo implementirati v dobro države in
               vseh ljudi. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp46">

               <speaker>PREDSEDNIK LJUBO GERMIČ:</speaker>

               <p>Gospa Zupan.</p>
            </sp>
            <sp xml:id="SDT4-OZZ-Redna-026-2008-01-16.sp47">

               <speaker>MAJDA ZUPAN:</speaker>

               <p>Hvala lepa za besedo, spoštovani gospod predsednik, spoštovani prisotni! <stage type="mag"/> (nadaljevanje) V novi Sloveniji pričakujemo, da
               bodo pristojni organi v državi, in to Ministrstvo za zdravje je, skrb za zdravje
               prebivalstva postavljali med pomembne cilje svoje politike. Veseli smo, da je
               Slovenija bila med prvimi v Evropi, ki je ugotovitve, da so resne posledice kajenja,
               prenesla tudi v zakonodajo. Najprej, kot prepoved uporabe tobačnih izdelkov, pred
               6-imi meseci pa tudi kot popolno prepoved kajenja v javnih in službenih prostorih. To
               se nam zdi izredno pomembno, ker dejansko so bili nekadilci ogroženi, posredno tudi
               kadilci, in menimo, da cilj zakona ni preprečevati kadilcem da bi kadili, za tem
               nismo težili, ampak zdelo se nam je pomembno, da preprečimo, da bi Slovenci obolevali
               in umirali zaradi posledic kajenja. To velja za kadilce in nekadilce. In po 6-ih
               mesecih, po tem, ko se zakon izvaja menimo, da je prezgodaj govoriti o tem kakšne so
               že posledice. Mislim, da je potrebno dalj časa za to, da ugotovimo kaj prinaša ta
               zakon. Na eni strani pa moramo ugotoviti, da prinaša zadovoljstvo na strani
               nekadilcev pa tudi kadilcev, ki so bili ogroženi. O tem se premalo piše. Več pa se
               piše o tistih, ki so nezadovoljni in, ki stojijo pred lokali in kadijo, pa tudi o
               tistih gostincih, ki menijo, da jim je zaradi tega promet upadel. Vemo, da v drugih
               državah kjer tak, podoben zakon velja dlje časa ugotavljajo, da je to samo upadanje
               prometa na krajši rok in da na daljši rok se te stvari pokažejo v drugačni luči.</p>
               <p>Zato v Novi Sloveniji menimo, da je prezgodaj, po 6-ih mesecih spreminjati zakon za
               katerega mislimo, da je dober in menimo, da predlagane spremembe tega zakona niso
               sprejemljive.</p>
               <p>Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp48">

               <speaker>PREDSEDNIK LJUBO GERMIČ:</speaker>

               <p>Hvala lepa, kolegica Zupanova.</p>
               <p>Besedo dajem gospe Cvetki Zalokar Oražem.</p>
            </sp>
            <sp xml:id="SDT4-OZZ-Redna-026-2008-01-16.sp49">

               <speaker>CVETKA ZALOKAR ORAŽEM:</speaker>

               <p>Hvala lepa za besedo, spoštovani gospod predsednik. Spoštovani predstavniki
               ministrstva in ostali prisotni.</p>
               <p>Pričakovano je bilo, da bo Zakon o omejevanju tobačnih izdelkov razvnel burno
               razpravo in seveda tudi to, da bodo spremembe kmalu prišle v Državni zbor in na naše
               mize. Kajti, to kar je problem tega zakona in na kar smo opozorili že ob sprejemanju
               zakona je, da smo se v Sloveniji odločili za najbolj strogo in tudi najbolj omejujočo
               zakonodajo na področju omejevanja tobačnih izdelkov. Skoraj najbolj omejujočo.
               Mislim, da imamo zakon, ki je na tem izredno strog in pri čemer se mi zdi, da popolne
               prepovedi nikoli, nikoli v zgodovini niso prinesle dobrih rezultatov.</p>
               <p>Popolne prepovedi ne prinašajo dobrih rešitev in v tem smislu bi mi pozdravili
               določene predloge, ki bi vendarle prinesli tudi možnost, da bi vsi ljudje svobodno
               izbirali svoj življenjski stil in pri tem ne bi bili omejeni s strani<stage type="mag"/> (nadaljevanje) drugih. Menim, da vse rešitve, ki
               jih prinaša veljavni zakon niso dobre. Nekako se strinjam z mnenjem tistih, ki menijo
               in poudarjajo, da pravzaprav prav kadilce, kot ene od tistih, ki so - žal podvrženi
               neki zasvojenosti, stigmatiziramo in preganjamo na najbolj odkrit način. Mi vsi vemo,
               da je zasvojenosti veliko. In že ob prvi obravnavi sem opozorila, da me na nek način
               čudi, preseneča, nenazadnje pa smo že takrat imeli vprašanje: Zakaj se je država
               odločila za tako restriktivno preganjanje prav na področju tobaka in tobačnih
               izdelkov? Ima pa, ta ista država, popolnoma drugačen odnos do, recimo omejevanja
               alkohola, ki pa je po naši oceni bistveno bolj problematična oblika zasvojenosti.
               Kajti, pitje alkohola ne vpliva samo, bom rekla v tem smislu na zdravje, kot nikotin,
               ki vpliva na tistega, ki kadi in pasivno na tiste, ki so okrog. Pri tem so bistveno
               bolj krute socialne posledice. Pred časom smo se pogovarjali o prometni varnosti.
               Koliko je alkohol povzročil težav na tem področju. Tukaj se mi zdi, da gre za eno
               veliko hipokrizijo, in ne čudim se, da kadilci opozarjajo na to, da se počutijo
               bistveno bolj stigmatizirane, kot drugi. Kriminalizirane celo na določenem segmentu.
               Še posebej, če hodimo zdaj po krajih, mestih, gledamo te nesrečne ljudi na raznih
               vogalih, v Državnem zboru so delavci Državnega zbora stali zunaj pri spomeniku
               delavci, ker niso imeli kam iti, in na tak način se doslej nismo lotili nobenega,
               nobene oblike zasvojenosti. Celo javna televizija ima oddajo, ki se imenuje "Na
               zdravje!" in v kateri imajo ljudje na mizah, po moji oceni, alkohol in kjer se
               popularizira in kjer je nacionalna folklora to, da se pije, nekaj popolnoma v redu.
               Govorim o dvojnih merilih, o različnih vatlih, ki jih imamo in zaradi katerih mislim,
               da je bila povzročena tudi ta široka javna polemika in razprava. Kajti, tako
               približno tudi čutijo nekateri ljudje, za katere ni bilo tega razumevanja. Moram
               reči, da se na teh točkah, če stvari tudi sociološko pogledamo, država res kaže, kot
               skrajno diskriminatorna do določenih zadev.</p>
               <p>Omenila bom nekaj takšnih primerov, samo v premislek. Obstaja država, zelo majhna,
               ki se ji reče Butan. Tam živijo Butanci, ne Butalci, in v tej državi je kajenje,
               ravno tako, kot pri nas strogo prepovedano. Ampak ta država je bila dosledna in je
               prepovedala tudi prodajo tobačnih izdelkov, in se je tudi odpovedala vsem prihodkom,
               ki naj bi jih to prineslo. Ali se je Evropa tu kdaj odpovedala kakšnim prihodkom,
               trošarinam, gromozanskim davčnim prihodkom, ki jih dajejo tudi kadilci? To se mi zdi
               ena stvar o kateri bi morali razmišljati, ko se lotevamo takšnih zadev. <stage type="mag"/> (nadaljevanje) In še primer iz tega zakona, ki
               meni da misliti. Jaz moram reči, da sama osebno sem zadnjič ob predstavitvi povedala,
               da bom podprla vse predloge s katerimi se naša skupina se bo vsem zaposlenim
               omogočalo, da nikoli, nikdar in nikjer ne bodo izpostavljeni kajenju. Tudi vsem
               gostinskim delavcem. Zato imamo določene pomisleke do teh sprememb, ki so tu, ker tu
               se že išče varianta. Ampak nikoli pa ne bomo ali nismo znali razumeti zakaj na primer
               je v naši državi pravzaprav nemogoče dati, poznam primer iz prakse, neko podjetje
               najde prostor, popolnoma ločen prostor, kjer bi ljudje lahko kadili, samo kadilci bi
               se tam zbirali, da bi tam ljudje kadili. Ne, kadijo lahko samo v kadilnicah, v
               kletkah, samo v kletkah. Poseben prostor, čeprav bodo notri samo kadilci ni dovoljen
               in je pravzaprav .../Nerazumljivo./ in danes kadijo zunaj pred vratarnico, ne v
               takšnem prostoru, kjer bi samo oni sami s svojo težavo in s svojo zasvojenostjo bili
               prisotni. In tud se mi zdi, ravno tako kot argument, ki ste ga dali za to, zakaj ne
               bi ljudje sami, če bi bili posebni prostori ob posameznih lokalih, kjer bi ljudje,
               samo kadilci se zadrževali, zakaj ne bi smeli tja notri sami prinesti kavo ali čaj in
               se tam notri s svojim življenjskim ciljem svobodno odzivati, ne da bi komur koli
               povzročali škodo. Na vseh točkah vsaj mi vidimo določene težave in vidimo, da se
               zganja na nek način tudi prevelik pritisk na kadilce.</p>
               <p>Povedala bom še en primer kako je tudi Evropa, da ne bomo vedno mislili kako tam
               dobivamo samo krasne stvari in tu smo bili med najbolj pridnimi pri implementacije te
               protikadilske zakonodaje. Evropska komisija pravzaprav veselo uvaja, sedaj v zadnjem
               času hvala bogu so pomisleku gensko spremenjene organizme in rastline, in jih
               dopušča. Pa tudi na tem segmentu še vedno ni relevantnih znanstvenih in strokovnih
               študij o posledicah gensko spremenjenih rastlin. Pa Evropska komisija pod pritiski
               ameriških nacionalk mirno dopušča gensko spremenjene organizme. Te hipokrezije je na
               vsakem koraku toliko, da včasih človek res zelo težko tudi pri sebi sprejema
               odločitve in se odloča. In v tem smislu se mi zdi, da bi vendarle tudi vladna stran,
               tudi ministrstvo moralo najti nekaj možnosti, ne samo izključevanja in takojšnjega
               napada s podatki, ampak tudi z vidika omogočanja svobode življenja oziroma
               življenjskega stila, dopustiti tiste stvari kjer pa bi in kjer se je šlo enostavno za
               izkazovanje moči nad tem, da lahko <stage type="mag"/>
               (nadaljevanje) kadilci so samo .../Nerazumljivo./ Še to bom rekla kot primer. Ali se
               je kdo vprašal, sedaj so ti plinski gorilci povsod. Ali veste kakšne onesnaževalci
               zraka so plinski gorilci? Ne vem, naredimo nekaj dobrega, ampak to zunaj in to v
               mestih, kjer imajo že tako ali tako onesnažen zrak, trde delce in tako naprej.
               Mislim, da oziroma sem prepričana, da danes bo ta zakon dobil gladko oceno, da ni
               primeren za nadaljnjo obravnavo, ampak upam, da bo vsaj kdo začel vendarle
               razmišljati ali je vse res tako enoznačno kot se želi tej družbi ob tej vsebini
               prikazovati in vendarle najti rešitve, ki bi tudi tistim, ki kadijo omogočili, da
               pravzaprav če so se za to odločili stvari peljejo ali lahko kadijo tudi kot ljudje in
               ne tako kot sedaj, kot kriminalci, ki smo jih izgnali iz vseh zaprtih prostorov, tudi
               če nikogar ne ogrožajo.</p>
               <p>Za konec bi o vsej tej množici gradiv, ki smo jih dobili, moram reči, da sem se
               nasmejala in upam, da bo tudi vas stvar malo nasmejala, o gradivu, ki smo ga prejeli
               od Kliničnega inštituta za medicino dela, prometa in športa. Torej v tistem njihovem
               mnenju je zelo zanimiva trditev, ki je tukaj notri napisana, ko govorijo o ureditvi
               zadev v Italiji pa piše, da bo na primer župan Neaplja uvedel prepoved kajenja v
               javnih parkih, in sem se nasmehnila in sem rekla, naj rajši smeti pospravi po Neaplju
               pa bo morda to boljše, ampak samo za hec. Hvala.</p>
            </sp>
            <sp xml:id="SDT4-OZZ-Redna-026-2008-01-16.sp50">

               <speaker>PREDSEDNIK LJUBO GERMIČ:</speaker>

               <p>Hvala lepa. Prijavljeni smo še trije: kolega Jazbec, kolega Grill in jaz. Deset
               minut do dvanajstih pa bomo končali v dopoldanskem delu. Kolega Jazbec naj vas to ne
               omejuje v razpravi. Imate besedo.</p>
            </sp>
            <sp xml:id="SDT4-OZZ-Redna-026-2008-01-16.sp51">

               <speaker>FRANC JAZBEC:</speaker>

               <p>Hvala lepa. Bom kratek. Rekel bi takole, ko poslušam predstavitev predlagatelja
               zakona in nekatere razpravljavce pred menoj sem kar malo razočaran, ker ugotavljam,
               da tisto staro reklo, da smo Slovenci ljudje, ki najdemo luknjo v zakonu preden zakon
               izide, kar drži. Vsa današnja razprava gre v tej smeri kako ignorirati zakonodajo. To
               je žalostno dejstvo. Zakon, ki je trenutno v veljavi, trdim, da je dober zakon. Slab
               pa ni bil že tisti, ki je bil pred tem v veljavi, vendar je edini problem, da se
               prejšnjega zakona ni izvajalo oziroma ni upoštevalo. Vse navedbe, ki prihajajo, ali
               pa recimo takole, kup gradiv, ki smo jih dobili za današnjo sejo, razen treh
               primerov, to je Obrtne zbornice, Gospodarske zbornice in Združenja pobudnikov
               gostinskih storitev, ti trije se namreč zavzemajo, da bi se v zakonu nekaj
               spremenilo, ostali pa podpirajo, da ostane zakon takšen kot je v veljavi. Zakaj
               Obrtna zbornica, Gospodarska zbornica in Združenje pobudnikov gostinskih storitev
               predlaga, da se določene stvari omilijo? Razumem, da obrtniki in podjetniki, ki se
               ukvarjajo z gostinsko dejavnostjo nekako plačujejo tem zbornicam članarine in
               pritiskajo na zbornice, da bi se nekaj spremenilo. <stage type="mag"/> (Nadaljevanje) Vendar je treba povedati nekaj. Sedaj argumenti, ki pravijo,
               da zaradi tega mnogo gostincev zapira svoje dejavnosti, da bodo prej kot slej zaprli
               ali da so že zaprli, v neki meri držijo, vendar je treba povedati tudi dejanski
               razlog. S 1.1. leta 2007 je začel veljati zakon o društvih, ki je preprečil, da je
               večina gostinske dejavnosti v Sloveniji se opravljala preko te društvene dejavnosti,
               kjer se ni odvajalo nič davkov, kjer je bilo vse po domače. To je sedaj prepovedano
               in zato bodo ti kvazi gostinci res, ki so v lanskem letu potem registrirali gostinsko
               dejavnost, sedaj bodo pa zaradi tega, ko je treba plačevati državi tisto kar je
               potrebno, dajatve, zaprli. Sam prihajam iz občine, kjer je od enajstih gostincev do
               1.1.2007 imel uradno prijavljeno dejavnost samo eden, ostali so pa delali preko
               društev. In zato te nekatere trditve in obrazložitve ne bodo držale. Mislim, da je
               treba s strani Vlade in Ministrstva za zdravstvo, predvsem poostriti nadzor nad
               izvajanjem zakona. To kar se v zadnjih dveh, treh mesecih dogaja po javnih medijih,
               ko se nekateri gostinci dobesedno, iz slovenske javnosti, iz Vlade, iz zakonodajalca
               in tudi iz nas poslancev delajo pred kameram dobesedno norce, temu je treba narediti
               konec. In sedaj moj apel je v tem; sam bom podprl in tudi poslanska skupina bo
               podprla predlog predloga, predlog sklepa, da zakon ni primerna podlaga za nadaljnjo
               obravnavo, s tem, da naprej napovedujem, da bom na vladno in na Ministrstvo za
               zdravstvo intenzivno pritiskal v tej smeri, da se nadzor nad izvajanjem tega zakona
               močno poostri. Vsako popuščanje v spremembi, po šestih mesecih tega zakona, pa bi
               delovalo kontra produktivno in bi zaradi tega, dejansko Slovenija nič ne pridobila.
               Mislim, da z izvajanjem tega zakona pa lahko na dolgi rok zdravstveno veliko
               pridobimo.</p>
               <p>Bilo je danes izpostavljeno nekako v tem smislu, kajenje na prostem je udarec za
               zdravstveno blagajno. Drži, da je. Ampak vsaj 1000% manjši kot je kajenje v zaprtih
               prostorih. Povedal bom to tudi takole. Sam sem prišel, prihajam iz družine, kjer so
               bile dve stvari prepovedane, doma celo govoriti o njih. Ena je bila politika, drugo
               je bila pa kajenje, ker je bil oče strašen kadilec. In sam sem končal v politiki, pa
               29 let sem bil hudi kadilec. Sedaj že kar nekaj let ne kadim in ugotavljam, kako
               bistvena razlika kvalitete življenja je, če si kadilec in če nisi kadilec. Zato
               apeliram na vse, da se predlog sklepa, ki je predlagam in o katerem sedajle teče tudi
               javna razprava, podpre. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp52">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega <stage type="mag"/> (Nadaljevanje) Jazbec.
               Kolega Grill.</p>
            </sp>
            <sp xml:id="SDT4-OZZ-Redna-026-2008-01-16.sp53">

               <speaker>IVAN GRILL:</speaker>

               <p>Še enkrat hvala za besedo. Seveda bom tudi sam podprl predlog sklepa, da ta zakon ni
               primeren za nadaljnjo obravnavo, kajti obrazložitev predlagatelja pa tudi nekaterih
               razpravljavcev mi niso v ničemer prepričali, s tistimi dejstvi, ki so jih navajali,
               kajti ta dejstva ne odražajo dejanskega stanja, saj je stvar povsem nasprotna.</p>
               <p>Bom dal nekaj konkretnih primerov in tudi mojih komentarjev. Bilo je slišati, da naj
               bi zakon, ki je v veljavi, prepovedoval kajenje tistim, ki kadijo. To ne drži. Vsak
               ima možnost in tudi pravico kaditi, vendar na način, da s tem ne ogroža druge. To pa
               je v javnih prostorih. Javni prostor je povsem jasno definiran, kakšen je in v njega
               ima pravico vsak vstopati in s tem mu je potrebno s strani države zagotoviti, da v
               teh prostorih ni ogrožen s strani škodljivega tobačnega dima.</p>
               <p>Bilo je danes slišati tudi, da imajo nekatere evropske države, ki imajo podobne
               zakone, razmišljajo o tem, da bi jih omilili. To ne drži. Vse evropske države, ki
               imajo nekoliko milejšo zakonodajo, razmišljajo in intenzivno delajo na tem, da bodo
               dejansko šli v popolno prepoved kajenja, po nekje celo tudi kadilnic, ki jih imajo.
               Da je temu tako, naslednji primer; z letošnjim letom so tri evropske države, prej jih
               je bilo že deset, sedaj so pa še tri, uvedle prepoved kajenja. Mislim, da je bila to
               Francija, Portugalska in pa še ena država. S tem, da tudi Hrvaška, vsaj vlada, ki je
               sedaj sestavljena, je napovedala kot eden izmed prvih zakonov, da bo šla tudi v
               popolno prepoved kajenja v lokalih, kar pomeni, da tudi sami ocenjujejo, da je temu
               treba na ta način pristopiti. Jaz sem sam že prej veliko spremljal na terenu, tudi z
               razgovorom s številnimi ljudmi, tako da sem skušal dejansko iz prve roke izvedeti
               kakšne učinke ima ta zakon, kako o tem ljudje razmišljajo in moje ugotovitve so bile
               naslednje. Ne drži to, da bi v manjših lokalih resnično bil sedaj ogrožen promet.
               Verjamem, da so lahko posamezni lokali, kjer je lahko razlog tudi neprimerna lokacija
               ali karkoli, vendar z veliko večino razgovorov, s tistimi lastniki lokalov, so mi
               povsem odkrito povedali, da ni bilo opaziti, tudi glede na njihove evidence, ki so
               jih imeli, bistvenega upada, ponekje pa dejansko ga sploh ni bilo. Tak zakon je
               zagotovo motivacija za tiste ljudi, ki se želijo odvaditi kaditi, pa se nekako sami
               pri sebi niso mogli odločiti. Na ta način pa je to marsikomu omogočalo ali pa
               prispevalo k temu, da se je lažje odvadil kaditi. Bom povedal primer, z razgovori s
               številnimi ljudmi, ki so zaposleni v tovarni zdravil Krka iz Novega mesta, kjer je
               bilo že pred tem zakonom prepovedano kaditi, ne samo v prostorih, delovnih prostorih,
               tudi zunaj stavb. Pomeni, niti v njihovih parkih ni bilo dovoljeno kaditi. <stage type="mag"/> (nadaljevanje) Imeli so samo nekaj tako
               imenovanih kadilnic, že na podlagi tega zakona jih je zelo veliko nehalo kaditi, ker
               so nekako sami ocenili, da hoditi kaditi v kadilnico ni tisto kar jim je prej kajenje
               omogočalo, zato so se sami odločali, da so nehali kaditi. Sedaj pa samo še za
               informacijo. Tudi v tem letu Krka načrtuje, da bo tudi te kadilnice ukinila, pomeni,
               da v tem podjetju ne bo nikjer dovoljeno kaditi. O obrtnikih in lokalih, da bi bilo
               možno s samopostrežnimi kadilnicami ali pa s takšnim načinom. Jaz sen prepričan, da
               bi v takšnem primeru bila to odlična priložnost za zelo inovativne ljudi, ki bi
               dejansko na ta način zlorabljali zakonodajo in samo kot argument, da bi bila to slaba
               rešitev navajam naslednje: kdo bo pa pospravljal v takšnih kadilnicah embalažo,
               skodelice od kave ali kakorkoli, zaposleni? Pomeni zopet bo prihajal v stik s
               cigaretnim dimom. Tako, da sam, kot sem že omenil, nimam nobenih tehtnih razlogov, da
               bi na kakršenkoli način spreminjali zakonodajo, ki je bila sprejeta pred pol leta in
               smatram, da je v redu. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp54">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega Grill. Če mi je dovoljeno, jaz bi, na koncu pred glasovanjem bom
               zelo omejil svojo razpravo glede na to, da ni časa in glede na to, da me v
               nadaljevanju seje več ne bo, samo to povedal. Minilo je novo leto. Ob novem letu si
               povemo veliko želja. Med zelo velikokrat uporabljeno besedo je tudi zdravje. In ko si
               povemo želje je vedno tako, da je treba imeti v glavi staro ljudsko misel. Če smo
               zdravi si izrečemo 1000 drugih želja, če smo bolni si želimo samo eno, da bi bili
               ponovno zdravi. To se mi zdi zelo pomembna misel. Nadaljeval bi pa s tem, da bi bilo
               dobro, da bi ministrstvo to ocenjevalo in imelo v mislih v popolnosti. Zakaj o tem
               govorim? Mi smo že opozarjali v obravnavi sedaj veljavnega zakona, da določene
               rešitve bodo prinesle težave, kajti ne gre vedno skočiti iz ene točke v drugo točko,
               pri čemer je pa razdalja prevelika in glede na ocene, ki so bile takrat smo
               predlagali, da bi se vsaj v nekateri točkah ustvarjalo pogoje za prehodna obdobja.
               Predlagatelj takrat ni imel razumevanja za te stvari in je logično bilo že takrat, da
               se bomo z določenimi problemi na to temo ponovno srečevali. Tukaj je, po mojem Vlada
               ravnala ne modro. Drugo kar bi še želel povedati, če govorimo o dejavnikih tveganja,
               potem jih je potrebno obravnavati v celoti. Če govorimo o tem, da želimo izboljšati
               zdravstveno stanje prebivalk in prebivalcev v Sloveniji, potem je treba dejavnike
               tveganja obravnavati v celoti tako, da bomo predvsem namenjali veliko pozornost
               preventivi, nihče ne ta Vlada ne poslanci koalicije niso podpirali amandmajev, ki bi
               dajali vreč sredstev v proračunu za preventivo, kljub opozorilom, da se preventiva
               bistveno zmanjšuje, ni pravilno, če bomo samo s palico žugali Slovenkam in Slovencem
               kaj je treba početi na kakšen način, pri čemer pa sredstev, ki bi jih lahko
               namenjali, kajti odločitev je bila naša, v preventivne dejavnosti ne sledimo tem
               usmeritvami in tega ne naredimo in <stage type="mag"/>
               (nadaljevanje) ni dobra ideja, da samo z zakoni omejujemo, pri čemer pa na izvedbeni
               ravni ne sledimo temu, da bi lahko realno uresničili to kar želimo. Če samo dam v
               razmislek preventivno dejavnosti pravilne prehrane sprejeta resolucija. Koliko se je
               aktivnosti vložilo v tej smeri po osnovnih in srednjih šolah? Zelo, zelo malo. Koliko
               se dogaja informiranje in osveščanje ljudi na teh področjih? Zelo malo. Slišali smo,
               da je možno slediti veliko reklamnim spotom za določene interesne sfere. Tukaj je
               ministrstvo in celotna Vlada precej grešila. Jaz sam ne bom tisti, ki sem v tej točki
               glede na to, da sem sam v prejšnji obravnavi podpiral kompromise za to, da bi našli
               nek prehod v ostrejšo regulativo, glede na to, da tudi se strinjam s kolegom
               Jazbecem, da na izvedbeni ravni nismo znali postoriti dosledno to kar smo sprejeli že
               v prejšnjem tisočletju in z nadgradnjo zakona v prejšnjem mandatu in s tem zakonom.
               In samo besedila v zakonih, ki bodo imenovala, pri čemer pa to kar lahko naredimo, to
               je pa preventiva, na vseh področjih bo premalo, če res želimo Slovenkam in Slovencem
               dati sporočilo, da želimo, da so čim bolj v zdravstveni kondiciji. Zato jaz ne bom
               podpiral, da bi kljub temu, da se ne strinjam z veliko izrečenega v različnih tekstih
               tako na strani predlagatelja sprememb kot na strani recimo množice drugih gradiv,
               kajti zelo slabo je, če tako lahkotno operiramo z nekaterimi podatki in z nekaterimi
               številkami. S tem ne koristimo, kajti pavšalne ocene niso na mestu, ampak bi bili
               potrebno zelo pomembni strokovni in na podlagi analiz podloženi argumenti. Torej, jaz
               sam bom podprl predlog, da zakon ni primeren za nadaljnjo obravnavo, seveda pa
               pričakujem od ministrstva in Vlade, da bosta glede na to, da težave obstajajo, in jaz
               sem prepričan, da danes ni nujno, da zadnjič obravnavamo določene spremembe tega
               zakona, najdeta takšne rešitve na strani tistih, ki imajo določene pomisleke, da bomo
               lahko imeli rešitve takšne na mizi, da jih ne bomo obravnavali čez vsake tri ali pol
               leta, kjer bomo ugotavljali številke, ki jih v neki fazi nismo znali slišati. Jaz bi
               s tem zaključil razpravo in mislim, da lahko dam predlog sklepa na glasovanje.</p>
               <p>Kdo je za predlog sklepa, da zakon ni primeren za nadaljnjo obravnavo? (8 članov.)
               Je kdo proti? (1 član.)</p>
               <p>Predlog sklepa je sprejet.</p>
               <p>S tem prekinjam sejo Odbora za zdravstvo in vas obveščam, da bomo sejo nadaljevali
               15 minut po zaključku seje Državnega zbora danes v sobi 212. Seja je predvidena za
               časovnico pet in pol ure, pri čemer je možno predvideti ali skrajšanje ali tudi
               podaljšanje glede na to, da je še vedno možno obrazlagati glasove. Torej, 15 minut po
               zaključku seje soba 212, boste pa dobili še pisno obvestilo o tem. Hvala lepa.</p>
               <p>(Seja je bila prekinjena 16. januarja 2008 ob 11.59.)</p>
            </sp>
            <stage type="time">(Seja se je pričela ob 13.40.)</stage>
            
            <sp xml:id="SDT4-OZZ-Redna-026-2008-01-16.sp55">
               
               <speaker>PREDSEDNIK LJUBO GERMIČ:</speaker>

               <p>Spoštovani kolegi, spoštovane kolegice, spoštovani predstavniki Ministrstva za
               zdravje, spoštovani gostje, predstavniki Državnega sveta! Pričenjam s prvim
               nadaljevanjem 26. redne seje Odbora za zdravstvo Državnega zbora Republike Slovenije.</p>
               <p>Pričenjamo z nadaljevanjem 2. točke dnevnega reda. Določiti moramo samo še
               poročevalca za sejo Državnega zbora za predlog zakona o spremembah in dopolnitvah
               zakona o omejevanju uporabe tobačnih izdelkov. Predsednik odbora. S tem mi dovolite,
               da zaključim 2. točko dnevnega reda. Vsem vabljenim in razpravljavcem k tej točki
               dnevnega reda zahvaljujem.</p>
               <p>Prehajamo na <title>3. TOČKO DNEVNEGA REDA - OBRAVNAVA ZAHTEVE DRŽAVNEGA SVETA
                  REPUBLIKE SLOVENIJE, DA DRŽAVNI ZBOR REPUBLIKE SLOVENIJE PONOVNO ODLOČA O ZAKONU O
                  PACIENTOVIH PRAVICAH.</title> Zahteva Državnega sveta Republike Slovenije je
               priložena. Mnenje Zakonodajno-pravne službe prav tako. Prejeli pa ste tudi mnenje
               Vlade Republike Slovenije relativno pozno, ampak upam, da ste ga vsi člani uspeli
               prebrati. K tej točki smo vabili predstavnike Državnega sveta, Ministrstvo za zdravje
               in Zakonodajno-pravno službo. Besedo dajem predstavniku Državnega sveta Republike
               Slovenije. V imenu Državnega sveta gospod Peter Požun. Imate besedo, če jo želite.
           </p>
            </sp>
            <sp xml:id="SDT4-OZZ-Redna-026-2008-01-16.sp56">

               <speaker>PETER POŽUN:</speaker>

               <p>Najprej hvala, ker ste me počakali, šel sem namreč nazaj v Klinični center v službo
               in sem potem v najhitrejšem času prišel nazaj.</p>
               <p>Spoštovani gospod predsednik, spoštovane poslanke, poslanci! Varstvo pravic
               šibkejših je merilo demokratičnosti družbe in zdravje pacientov v tem sistemu vedno
               tisti, ki je najšibkejši. Zato je seveda temu potrebno dati še posebno pozornost.
               Namreč, vsi smo potencialni pacienti, ne da bi to komu želeli, vendar se to izredno
               hitro zgodi in prav je, da smo na te zadeve izjemno pozorni. Razprav o odložilnem
               vetu Državnega sveta smo svetniki pričeli na številne pobude civilne družbe,
               pacientskih združenj, varuhinje pravic pacientov, Zveze potrošnikov in tudi strokovne
               javnosti. V luči tega, da je bil predlog, ki smo jih prejeli s strani pacientskih
               združenj podkrepljen z njihovo, recimo temu grožnjo, da bodo zbrali podpise za
               referendum, kar pa bi ob morebitnem njegovem uspehu za eno leto zaostali do
               sprejemanja tega zakonskega akta. Odložilni veto je bil v Državnem svetu sprejet po
               tehtnem premisleku svetnikov z namenom, da Državni zbor še enkrat razmisli o zakonu
               in njegovih učinkih. Vsekakor pa državni svetniki odločno zavračamo politični poskus
               diskvalifikacije Državnega sveta, da naj bi bil v interesu rezultat slovenske
               mentalitete, kot je to ocenila gospa ministrica za zdravje za Slovensko tiskovno
               agencijo. Ta njena ocena nas je seveda negativno presenetila, posebej glede na to, da
               je le dan pred tem predsednik Vlade ocenil delo Državnega sveta kot pozitivno in
               pravzaprav obljubil vso podporo pri tem, da bo Državni svet še bolj vključen v
               zakonodajni postopek. Odložilni veto je ustavni atribut demokracije v Republiki
               Sloveniji in ne mentaliteta principov posameznikov.</p>
               <p>Kot sem že prej rekel, sam sem del tega zdravstvenega sistema že 27 let in verjemite
               mi, dobro ga poznam tako kot izvajalec, včasih tudi kot njegov uporabnik, zato lahko
               o njem kritično, a ne kritizersko, z najboljšim namenom za paciente razpravljam.
                  <stage type="mag"/> (nadaljevanje) Državni svet se je
               osredotočil na člene, ki bi morali urejati varstvo pacientovih pravic, pa jih ne, ker
               zakon ne določa sankcij in kazni za neizpolnjevanje teh obveznosti. Tako na primer
               zakon o varstvu potrošnikov določa sankcije in kazni za neizpolnjevanje obveznosti,
               ki tudi več desetkrat presegajo sankcije in kazni predvidene v tem predmetnem zakonu.
               Prav tako zelo natančno opredeljuje v rokih, v katerih je potrebno nastali problem
               razrešiti, ne glede na to kje vprašanje nastane in nespoštovanje teh rokov pa je
               seveda tudi izjemno visoko sankcionirano. Zakon o pacientovih pravicah ne predvideva
               sankcij za prekoračitev čakalne dobe, ali pa možnost, da bi pacient šel na
               zdravljenje izven javne mreže doma ali v tujini, če bi moral na tak poseg čakati
               dlje, kot je to v čakalni dobi predvideno. In prav tako ne določa sankcije pri
               prekoračitvi razumnega časa na to čakanje.</p>
               <p>Državnemu svetu se zdi nesmiselno, da zakon predvideva le sankcije za delo, ki je
               bilo opravljeno, pa ni bilo potrebno, da bi bilo opravljeno, ali pa se ga celo ne bi
               smeli opraviti ter nizke kazni za pravne osebe v kolikor ne opravijo svojih
               dolžnosti. Po mnenju Društva medicinskih sester, babic in zdravstvenih tehnikov
               Ljubljana je sprejeti zakon o pacientovih pravicah neprimeren, neživljenjski, predolg
               in vsebinsko slab ter potreben korekcije. Zveza kroničnih bolnikov v ustanavljanju je
               24. decembra pozvala Državni svet naj podpre veto na zakon o pacientovih pravicah,
               ker ni bil usklajen z bolniki. Bolniki vztrajajo na inštitutu varuha bolnikovih
               pravic kakršnega poznajo moderne evropske države. Naj ob tem poudarim, da je celo
               naša soseda Hrvaška že leta 2004 sprejela zakon, k temu je bil osnove naš koncept
               varuha bolnikovih pravic. Pacienti hočejo biti prisotni v vseh organih, kjer se
               odloča o zdravstvenih storitvah, ki imajo finančne posledice. To se pravi,
               zdravstveni svet, komisija za zdravila, Skupščina zavoda za zdravstveno zavarovanje.
               Na njihove pripombe in te zahteve se resorno ministrstvo ni odzvalo. Po mnenju Zveze
               potrošnikov bi zakon o pravicah pacientov moral vsebovati vse pravice, ki jih imajo
               pacienti, tako splošne, kot tudi pravice zdravstvenih zavarovanih pacientov. Taka
               ureditev enem zakonu bi bila seveda izjemno prijazno za posamezne paciente in bi
               zakon sledil svojemu namenu, da na enem mestu uredi vso to pravno vprašanje.
               Zastopniki pacientovih pravic bi morali biti zaposleni za poln delovni čas, saj bi le
               tako lahko opravljali svoje naloge, ki jim jih nalaga zakon. Ureditev sistema
               zastopnikov na način, da opravljajo svoje delo zgolj pogodbeno ne kaže na namen, da
               bi zakonodajalec želel uvesti tisti institut, ki ne bi imel zgolj forme, ampak tudi
               neko vsebino. Sistemsko bi bilo potrebno urediti dejavnost nevladnih organizacije na
               področju promocij pacientovih pravic, informiranja pacientov o njihovih pravicah ter
               preverjanja uresničitev pravic pacientov. Menim, da bi moral zakon uporabniku
               zdravstvenih storitev zagotoviti možnost pridobitve neodvisnih informacij ter
               svetovanja izven sistema zdravstvenega varstva, pa tudi izven sistema zastopnikov
               pacientovih pravic in to še preden se pacient odpravi na pomoč pri zastopniku. In
               tako bi pacient lahko še pred vložitvijo zahteve dobil neodvisne informacije ter
               mnenje o svojem primeru, nato pa bi se odločil ali je v njegovem primeru potrebno
               sprožiti postopek, ali ne. V kolikor bi pacient po pridobitvi dodatnih informacij še
               vedno menil, da gre v njegovem primeru za kršitev pravic bi se po pomoč obrnil na
               zastopnika pacientovih pravic, ki bi se nato z vso skrbnostjo posvetil zastopanju
               njegovih interesov in varstvu njegovih pravic o pritožnem postopku. <stage type="mag"/> (nadaljevanje) Izkušnje, ki jih imajo na drugih področjih
               so prav varovanje pravic potrošnikov, uporabnikov, govorijo, da namreč prav sistem
               svetovanja in informiranja uporabnikov, v veliki meri razbremeni pritožne postopke.
               Posamezniki najpogosteje potrebujejo le podrobnejše informacije in pojasnila o svojih
               pravicah. Primerov, ko pride do različnih zapletov oziroma kršitev pravic so v
               manjšini. Sistem neodvisnega svetovanja in informiranja pacientov je nenazadnje
               potreben tudi zaradi graditve zavesti pacientov o njihovih pravicah in dolžnostih v
               zdravstvenem sistemu. Zato naj se področje svetovanja in informiranja sistemsko uredi
               v tem zakonu, vendar na način, da bi bilo to področje neodvisno od zastopnika
               pacientovih pravic. Menim, da bi tovrstno dejavnost lahko izvajale nevladne
               organizacije, ki bi seveda izkazale ustrezno usposobljenost in reference. V kolikor
               bi se navedeni predlog izpeljal v tem zakonu, bi bili razbremenjeni tudi zastopniki
               pacientovih pravic, saj bi imeli več časa, da bi se lahko posvetili res tistim
               pacientom, ki bi te postopke sprožili. Predvidevam namreč, da bodo primeri kjer bo
               pacient potreboval pomoč zastopnika izredno kompleksen, zato bo za kakovostno pomoč
               zastopnika potrebno zagotoviti dovolj časa za obravnavo tega primera.</p>
               <p>Po naši oceni je zakon pisan bolj kot pravilnik, ki naj ureja administrativne
               pravice znotraj posameznih zdravstvenih zavodov: naročanje, čakalne dobe, dostop do
               informacij, kopije zapisnikov bolezni, pravica do pritožb in interni nadzor. Manj pa
               govori o vlogi pacientov, sistemu zdravstvenega varstva. Velik problem predstavlja
               tudi tista velika komisija, saj bi se lahko zadeve rešile že na regionalni ravni, na
               mediacijskem svetu, ki ga vodi mediator. V tej veliki komisiji, 76 članski, bo samo
               25 predstavnikov pacientov, čeprav jim je ta zakon namenjen. V komisiji bo najmanj 42
               izvajalcev, od tega kar 37 zdravnikov. Torej bo v komisiji, ki naj bi zagotavljala
               enakopravno zastopanost pacientov, v sestavi skoraj 50% zdravnikov, saj jih bo 32
               imenoval razširjeni strokovni kolegij, 1 Zdravniška zbornica in 4 komisija za
               medicinsko etiko.</p>
               <p>Vse te pripombe, ki sem jih navedel so bile v Državnem zboru Republike Slovenije
               vložene v obliki konkretnih amandmajev, ki pa jih poslanci niso izglasovali.</p>
               <p>Na koncu naj povzamem, da je Zakon o pacientovih pravicah narejen po meri Vlade
               Republike Slovenije oziroma Ministrstva za zdravje in bo služil njim. Žal pa bodo
               morali pacienti svoje pravice uveljavljati po rednih sodnih poteh. Zato apeliram na
               vse vas spoštovane poslanke, spoštovani poslanci, da podprete veto Državnega sveta
               Republike Slovenije na ta zakon.</p>
            </sp>
            <sp xml:id="SDT4-OZZ-Redna-026-2008-01-16.sp57">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Besedo dajem predstavniku Zakonodajno-pravne službe, če besedo želi.</p>
               <p>Prosim.</p>
            </sp>
            <sp xml:id="SDT4-OZZ-Redna-026-2008-01-16.sp58">

               <speaker>KATARINA KRALJ:</speaker>

               <p>Hvala za besedo.</p>
               <p>V bistvu je naše mnenje, pisno mnenje, naslednje: pač, enostavno ugotavljamo, da se
               opozorila Državnega sveta v enem delu nanašajo na način priprave predloga zakona, v
               drugem delu pa na vprašanja vsebinske sistemske narave. Torej, predvsem na vprašanja
               povezana s presojo primernosti zakonske ureditve, kar pa presega poslovniške
               pristojnosti naše službe, zato se do navedenih utemeljitev ne moremo opredeliti.</p>
               <p>Hvala.</p>
            </sp>
            <sp xml:id="SDT4-OZZ-Redna-026-2008-01-16.sp59">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Besedo dajem predstavnikom Vlade. Pisno mnenje ste dobili. Predstavnik Vlade želi
               besedo. Gospod državni sekretar dr. Žiberna. Prosim.</p>
            </sp>
            <sp xml:id="SDT4-OZZ-Redna-026-2008-01-16.sp60">

               <speaker>DARKO ŽIBERNA:</speaker>

               <p>Hvala lepa za besedo, gospod predsednik. Tudi zdaj lep pozdrav poslankam in poslancem
               ter drugim prisotnim, tudi predstavniku Državnega sveta.</p>
               <p>Dovolite mi, ker sem slišal(?) da je mnenje prišlo prepozno s strani Vlade, da ga
               ponovno predstavim. Ne bom predolg.</p>
               <p>Torej, Državni svet Republike Slovenije je 24.12.2007 sprejel zahtevo, da Državni
               zbor Republike Slovenije ponovno odloča o Zakonu o pacientovih pravicah, ki ga je
               Državni zbor sprejel 19.12.2007. V svojem mnenju je izpostavil nekatera odprta
               vprašanja ter opozoril na naslednje, povzemamo: V zakonu niso upoštevane pripombe
               uporabnikov zdravstvenih storitev, ki so jih v postopku priprave zakona posredovala
               zainteresirana združenja. Predlagatelj zakona postopka javne razprave ni vodil na
               običajen način. Predlagatelj zakona ni dal možnosti civilni družbi, varuhinji
               človekovih pravic in posameznim društvom bolnikov, da bi svoje pripombe v medsebojnem
               dialogu predstavili, skupaj preučili in našli boljše definicije in jim na pripombe ni
               pisno odgovoril. Zakon ne ureja varstva pacientovih pravic, saj so pravice razpršene
               v številnih zakonih in da zakon ne določa kazni za neizpolnjevanje obveznosti oziroma
               določa prenizke kazni. <stage type="mag"/> (nadaljevanje) Torej
               to so ključna dejstva na katerih je Državni zbor utemeljil svojo odločitev...</p>
            </sp>
            <sp xml:id="SDT4-OZZ-Redna-026-2008-01-16.sp61">

               <speaker>PREDSEDNIK LJUBO GERMIČ:</speaker>

               <p>Se opravičujem. Govorite o Državnem zboru...</p>
            </sp>
            <sp xml:id="SDT4-OZZ-Redna-026-2008-01-16.sp62">

               <speaker>DARKO ŽIBERNA:</speaker>

               <p>Pardon. Državnim svetom. Hvala za opombo.</p>
               <p>V zvezi z navedenim Vlada Republike Slovenije meni naslednje: Zakonodajno-pravna
               služba Državnega zbora je na predloga zakona po njegovi prvi obravnavi dala obsežno
               kritično mnenje, pri čemer je opozorila predvsem na podnormiranost sistemske napake,
               neusklajenosti in nejasnost, vendar so bili navedeni očitki v celoti odpravljeni.
               Zakonodajno-pravna služba je namreč ob drugi obravnavi zakona poudarila, da so
               vloženi amandmaji, da je upoštevana velika večina njihovih pripomb, in sicer tako
               ključne pravno-sistemske pripombe, kot tudi pripombe k posameznim členom. Ustrezno je
               dopolnil postopek prve obravnave kršitve pacientovih pravic pred pristojno osebo
               izvajalca zdravstvenih storitev, in sicer na način, da so določena vsaj minimalna
               procesna pravila, ki zagotavljajo pošteno obravnavo. Ustrezno je dopolnjen zgolj in
               zato bolj pregleden, natančen in usklajen z drugimi pomembnimi procesnimi predpisi
               tudi postopek pred komisijo, ki bo obravnavala druge zahteve obravnave pacientovih
               pravic in v katerem se bo subsidiarno uporabljal Zakon o splošnem upravnem postopku.</p>
               <p>Predlagatelj zakona se je tekom priprave zakona pisno usklajeval z varuhom
               človekovih pravic, se z njim tudi večkrat osebno sestal. Zakon je bil namreč pred
               vložitvijo v vladno proceduro usklajen s takratnim varuhom človekovih pravic. Sedanja
               varuhinja pravic pa je vložila potem pripombe, torej naknadno, ko je bil zakon že v
               zakonodajnem postopku v Državnem zboru. Neusklajeno je ostalo le vprašanje ali zakon
               pokriva tudi pravice iz zdravstvenega zavarovanja, vendar je predlagatelj moral
               slediti veljavni zakonodaji s področja zdravstvenega varstva in ohraniti koncept
               delitve med občimi pravicami na eni strani, in pravicami zdravstvenega zavarovanja na
               drugi strani. Delno je ostalo neusklajeno tudi področje urejanja čakalnih dob. V
               celoti pa so usklajena področja subjektivne veljavnosti zakona, pravica do drugega
               mnenja, status zastopnika pacientovih pravic, pristojnost varuha človekovih pravic na
               področju pacientovih pravic, črtanje nepotrebnih osebnih podatkov iz evidenc,
               določitev razumnega časa v pojmovniku in vsebine strokovnega mnenja. Nadalje, nujna
               medicinska pomoč, nadzor nad zastopniki, prehodno obdobje za zastopnika, za vrnitev
               zdravstvene oskrbe. Torej, taksastivno so našteta področja, ki so se usklajevala in
               uskladila.</p>
               <p>Pri usklajevanju zakona so sodelovali in dali pripombe, in upoštevani so bili tudi
               predlogi, s strani informacijskega pooblaščenca. Komisija za medicinsko etiko, z
               Zavodom za zdravstveno zavarovanje Slovenije, Forumom za pravice otrok v bolnišnici,
               Zvezo potrošnikov Slovenije, koalicijo nevladnih organizacij za pravice pacientov, ki
               združuje 19 društev, Evropa Dona - Slovensko združenje za boj proti raku, Društvo
               onkoloških bolnikov Slovenije, Združenje bolnikov za limfomom in levkemijo, Društvom
               medicinskih sester in babic in zdravstvenih tehnikov Ljubljana, Zveza kroničnih
               bolnikov Slovenije - v ustanavljanju, Pravno-informacijski center nevladnih
               organizacij. Če tu pripomnim, očitno smo v Sloveniji <stage type="mag"/>(nadaljevanje) postali vse bolj gluhi, ker dejstvo se očitno o
               usklajevanju noče slišati. Upoštevani so bili tudi predlogi opozicije, dani pred
               Odborom za zdravstvo dne 9.11.2007. Javna razprava je potekala dlje časa in sicer
               preko objave na spletnih straneh Ministrstva za zdravje, najmanj en mesec je
               potekalo, pošiljanje osnutka zakona zainteresirani javnosti in nekaterim državnim
               organom. Zakon je bil javno predstavljen na več okroglih mizah. Naj samo navedemo,
               seminar Sveta Evrope, ki ga je organiziralo Ministrstvo za zdravje, Zveza potrošnikov
               Slovenije, pa je na občini Ljubljana izvedla okroglo mizo, kjer je aktivno sodelovalo
               tudi Ministrstvo za zdravje in civilna družba in na drugih posvetih, na primer
               tradicionalni posvet Medicina in pravo, kjer je osnutek predstavil pristojni
               minister, kjer se je razpravljalo o predvidenih rešitvah. Vse sprejete pripombe, do
               40 sklopov pripomb, vključno s pripombami posameznikov, smo proučili z vidika
               možnosti vključevanja v osnutek zakona, pri čemer zaradi njihove številčnosti ni bilo
               mogoče na prav vse pisno odgovoriti. Običajni način poteka javne razprave je, da se
               osnutek zakona objavi na spletu in spremlja odzive nanj. Obvezno odgovarjanje pa ni
               predpisano. Na podlagi sprejetih pripomb je bil osnutek zakona temeljito prenovljene,
               zato se je javna razprava izkazala kot zaželen in učinkovit mehanizem za doseganje
               širše legitimnosti in obravnavanega zakona. Veljavna zakonodaja, ki je že določena,
               nekatere pacientove obče pravice določa sankcije, se v praksi v tem delu že do sedaj
               ni izvajala. Zato je bilo treba pri predlogu zakona izhajati iz novih rešitev, ki bi
               spodbudile primerno izvajanje pacientovih pravic in bi posameznikom nudile učinkovite
               pritožbene poti, saj pacienti preko sankcioniranja prekrškov nimajo nobene neposredne
               koristi.</p>
               <p>Sicer pa zakon predvideva sankcioniranje in neizvajanje določenih obveznosti
               izvajalcev, pri čemer je globa navedena v razponu in je sorazmerna s pomembnostjo
               kršenja dobrine. Predlagatelj še dodaja, da je pa pravici do privolitve v poseg
               predvideval sankcijo za kršitev in je najnižja in najvišja kazen v razponu, višje(?)
               možna, kot je določen zakon o prekrških. Dodajmo še, da zakon predvidevan celo kup
               pravic pacientov, ki predstavljajo novost v Sloveniji in veliko pridobitev za
               paciente. Zaradi tega Vlada Republike Slovenije meni, da je zakon strokovno dobro
               pripravljen in nujno potreben za varstvo pacientovih pravic. Dodajam še, da je zakon
               prvi tak zakon v slovenskem prostoru, tudi v evropskem prostoru nimajo vse države
               takšnega zakona, predstavlja krovni zakon, kjer so zbrane zelo na široko pacientove
               pravice in cilj zakona je torej na čim bolj enostaven način omogočati pacientom
               uveljavljanje svojih pravic. Ni namen zakona, da bi se z njim ukvarjali s sankcijami,
               torej namen je v pozitivnih rešitvah, ne v sankcioniranju in tukaj si dovolim
               oporekati tezam Državnega sveta vizavi primerjave Zakona o varstvu potrošnikov in
               Zakona o pacientovih pravicah, ker da prvi vsebuje sankcije, drugi pa samo deloma.
               Namreč, če bi bila materija tako poenotena, tukaj sploh zdaj(?) zakona ne bi bilo
               potrebno in bi preprosto napisali zakon o varstvu potrošnikov in pacientov in bi
               zadevo lahko poenostavljali, če gremo v skrajno postavitev.</p>
               <p>Druga zadeva, izpostavili ste problematiko, da zakon ne dovolj dobro ureja
               svetovanje pacientom, ker bi se s tem lahko bistveno omililo število bodočih pritožb.
               Torej, če bi malo bolj podrobno prečitali zakon, bi jasno razumeli, da je zastopnik
               pacientovih pravic nedvoumno v osnovni funkciji svetovalec pacientov pri
               uresničevanju pacientovih pravic in da bo vaš cilj skozi ta vidik nedvomno dosežen.
               Glede nevladnih organizacij, ki da se z njimi niso pripravljavci ali nismo
               posvetovali. Jaz vam lahko v nadaljevanju navedem nabor dokumentacije, iz katere je
               jasno razvidno, da smo opravili v procesu do sprejema zakona številna posvetovanja,
               da smo prejeli številne pripombe, pobude, s katerimi smo se ukvarjali. Vendar kdor
               misli, da je treba prav vsako društvo v ustanavljanju upoštevati kot tistega, ki bo
               končno <stage type="mag"/>(nadaljevanje) odločal o vsebini
               zakona, je v zmoti, ker to preprosto ni možno in bi postal zakon popolno anarhije.</p>
               <p>Tudi glede komisije. Seveda je število članov, kot članov, ki lahko sodelujejo v
               senatih veliko. Zakaj? Zato, ker je področje Slovenije kljub majhnosti hkrati dovolj
               veliko, da samo nekaj ljudi, ki bi univerzalno pokrivalo celo Slovenijo ni moč
               imenovati, ker bi bili ti preobremenjeni in zato se je šlo v tropartitno sestavo
               komisijo, pri čemer pa bi le povedal, da je potrebnih 37 članov s področja stroke
               zato, ker v Sloveniji imamo 37 medicinskih strokovnih področij. Da pa konkretna
               komisija, konkretni senat je sestavljen iz treh članov, ki se rekrutirajo iz
               strokovnjaka iz svojega področja, kjer je predmet pritožbe iz pravnika, ki bo ta
               senat vodil in predstavnika nevladne organizacije. Torej v konkretnem primeru
               reševanja pritožbe bo ta mini komisija, če smem poenostaviti, bila sestavljena tako,
               da bosta imela dva od treh člana, torej ne zdravniško znanje in interese, torej da
               odločno zavračam vpliv iz tako imenovanega zdravniškega lobija, ki se poskuša med
               vrsticami prodati pri odločitvi takšnega organa.</p>
               <p>Menim, da je odločitev Državnega sveta povsem legitimna in zakonita. Da pa nastopijo
               težave, ko čitamo njihove utemeljitve, ki niso na podlagi, na dokazih temelječih
               podlag, ampak so izključno mnenjska. In jih bom še enkrat ponovil. Niso upoštevane
               pripombe uporabnikov storitev. Taka teza se seveda lahko razume dobesedno, ker pomeni
               ministrstvo je vse po vrsti zavrnilo, lahko dokažem, da se to ni dogajalo in da so z
               njimi zelo intenzivno usklajevali njihova stališča s številnimi predstavniki
               uporabnikov. Naslednja predpostavka, ki ste jo dali v obrazložitvi je, da
               predlagatelj zakona postopke razprave ni vodil na običajni način, pri čemer se ne
               razloži, kaj je pojem običajni način. Predlagatelj zakon ni dal možnosti civilni
               družbi, varuhinji človekovih pravic in posameznim društvom, da bi svoje pripombe v
               medsebojnem dialogu predstavniki, skupaj proučili in našli boljše definicije in na
               pripombe niso pisno odgovorili. Dokazna dejstva so drugačna in te teze ne potrdijo,
               torej zakon ne določa kazni za neizpolnjevanje obveznosti oziroma določa prenizke
               kazni. Torej, kdor misli, da bo z zakonom, ki poskuša pacientom na enostaven način
               predstaviti pravice, da bo ta zakon zamenjal z nekim kazenskim zakonikom ali z nečem
               drugim, seveda, potem je zgrešil cilj tega namena zakona.</p>
               <p>Zakon, da zaključim, da ne kradem čas pomeni v slovenskem prostoru novost, pomeni,
               da pacientom na najbolje možen v tem trenutku način predstavlja sklop pravic, ki jih
               imajo na področju zdravstva, predstavlja možne pritožbene poti, predvsem pa postavlja
               funkcijo zastopnika kot v prvi vrsti tistega, ki pacientu seveda pomaga na brezplačen
               način na svetovalni način in seveda bistveno prispeva, da se pritožbe na drugih
               stopnjah čim bolj omejijo oziroma da se vse reši na čim nižjem nivoju, ker je interes
               in namen vsake take zadeve. Zaradi tega menimo in predlagamo Državnemu zboru in tudi
               poslancem, da zakon ponovno podprete, ker prinaša kot sem rekel pacientom samo
               koristi. Vsakršen odmik zakona pomeni, da pacienti izgubljajo priložnost s tem
               zakonom, se pravi, da ohranjamo stanje, kot je zdaj, kjer so pravice razpršene po
               različni zakonodaji, se pravi z vidika preprostega uporabnika, zato tudi nekoliko
                  zamegljene,<stage type="mag"/> (nadaljevanje) hkrati pa smo
               povsem prepričani, da bo šele praksa stvarno pokazala prednosti, pa tudi morebitne
               slabosti zakona in nikjer ni zapisano, da se na zakon skozi proces lahko izboljšuje.
               Vsekakor, zaključujem, pa pomeni pomembno pridobitev za paciente, v nobenem primeru
               pa pacientom ne more škoditi. Hvala.</p>
            </sp>
            <sp xml:id="SDT4-OZZ-Redna-026-2008-01-16.sp63">

               <speaker>PREDSEDNIK LJUBO GERMIČ:</speaker>

               <p>Hvala lepa, gospod državni sekretar. Glede na to, da smo s strani vodstva Državnega
               zbora kot matično delovno telo pristojni za posredovanje mnenja pri odločanju o vetu
               predlagam in dajem v razpravo in potem tudi na glasovanje predlog naslednjega sklepa:
               "Odbor za zdravstvo predlaga Državnemu zboru Republike Slovenije, da pri ponovnem
               odločanju v skladu z drugim odstavkom 91. člena Ustave Republike Slovenije zakon o
               pacientovih pravicah sprejme." Sprašujem ali želi kdo obrazložiti svoj glas na
               predlog sklepa? Kolega Jazbec imate besedo.</p>
            </sp>
            <sp xml:id="SDT4-OZZ-Redna-026-2008-01-16.sp64">

               <speaker>FRANC JAZBEC:</speaker>

               <p>Hvala lepa. Jaz bom predlog sklepa seveda podprl. Drži namreč, da je ta zakon bil
               sprejeman v Državnem zboru, .../Nerazumljivo./ drugačni metodologiji, kot se
               zakonodaja v tej hiši sprejema. Ta zakon je namreč v prvi obravnavi dobil izredno
               visoko podporo in nobenega glasu nasprotovanja. Kasneje, ko smo imeli zakon v drugi
               obravnavi pa je zainteresirana javnost imela na predlagani zakon in tudi delno
               opozicija precej pripomb, zato smo pred drugo obravnavo na tem odboru sprejeli sklep,
               da smo zakon v bistvu prestavili iz dnevnega reda in Vladi naročili, da je v bistvu
               upoštevala pripombe, ki jih je zainteresirana javnost podala v obliki amandmaja. Tako
               smo za drugo obravnavo v bistvu pridobili popolnoma drugačno vsebino zakona, kot je
               bila obravnavana v prvi obravnavi. Zato vse te pripombe tako Državnega sveta in
               nekatere razprave, ki so bile pri sprejemanju zakona, kako se ni upoštevalo strokovne
               javnosti, kako se ni upoštevalo zainteresirane javnosti, joka in vsega kar smo bili
               deležni na odboru Državnega zbora in teh očitkov konkretno mariborske varuhinje
               človekovih pravic, ki je sejo zapustila v joku, da ni upoštevano pripomb je treba
               povedati jasno in glasno, da je upoštevanih več kot 90% vseh pripomb, ki jih je
               podlaga strokovna in zainteresirana javnost. Zato vsi ti očitki, ki jih je podal
               predstavnik Državnega sveta in ki jih v zahtevi za ponovno odločanje Državnega sveta
               ni razbrati ne držijo. Očitki, da se ni upoštevalo te javnosti držijo samo v tistem
               delu, da se ni upoštevalo foruma Društev kroničnih bolnikov ustanavljanju. Jaz
               dvomim, da je to društvo bilo sploh v ustanavljanju, ko smo mi ta zakon začeli
               obravnavati. Ko pa je bil zakon sprejet pa je verjetno to društvo bilo že v
               ustanavljanju, vendar imam tudi pomisleke, če bo potrebno upoštevati vsako mnenje, ki
               bo nastalo tudi pri takih inštitucijah, ki se bodo začele šele ustanavljati, potem bo
               ta zakonodaja izgledala zelo klavrno.</p>
               <p>Očitki tej 70 in več članski komisiji, to je takšno zavajanje. Mene čudi <stage type="mag"/> (nadaljevanje) predstavnik predlagatelja za
               odložilni veto je uvodoma povedal, da je prišel iz Kliničnega centra, predvidevam, da
               je zdravnik. In da se toliko spreneveda nekdo lahko, da je toliko članska komisija,
               potem je treba zakon vsaj prebrati. V zakonu je predviden 3 članski senat. Kako in
               kaj pa se tudi iz zakona vidi. Zato so vsa ta podtikanja k temu zakonu nepotrebna.
               Sam bom predlog sklepa vsekakor tudi podprl. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp65">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega Jazbec. Kolegica Jerajeva. Ne? Hvala. Potem gospa Žgajner Tavš.
           </p>
            </sp>
            <sp xml:id="SDT4-OZZ-Redna-026-2008-01-16.sp66">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Jaz bom rekla, da če nekateri vladni poslanci dvomite v mnenja
               ali zelo glasna opozorila tako civilne družbe, kot varuhinje človekovih pravic, kot
               opozicije, najbrž sem koga izpustila, ne nazadnje danes so bili izraženi tudi dvomi o
               mnenju in verodostojnosti Državnega sveta. Pa saj ne lažejo vsi drugi, razen Vlade
               Republike Slovenije. Verjamem, da ni samo Vlada tisti, ki je poštena na tem svetu.</p>
               <p>Gospod državni sekretar, vi ste zelo manipulativno na začetku podali dodatno
               obrazložitev oziroma mnenje na veto Državnega sveta. Če pravite na drugi strani, da
               tisti, ki opozarjamo, da je zakon neusklajen, da je to približno tako, to se pravi,
               da popolnoma zavajamo javnost, kar naj bi to z drugimi besedami pomenilo, da se sploh
               niste usklajevali in uskladili z nikomer. Ampak jaz bom rekla, da je ta trditev
               približno taka kot z vaše strani, ko pravite, da je zakon usklajen. Daleč od tega. Če
               bi bil zakon usklajen, potem nad njih ne bi visel veto in grožnja o referendumu.
               Verjamem, da se dobro spomnite kako je potekala razprava na tem delovnem telesu
               takrat, ko se je zakon dokončno oblikoval, koliko amandmajev je bilo vloženih in na
               kakšen način so bili ti amandmaji vloženi? In ko primerjate varstvo potrošnikov z
               varstvom bolnikov, to je zavajanje. To je prazno zavajanje, ki nima nobene osnove. Po
               drugi strani pa, če imajo potrošniki svojega neodvisnega varuha, ali si potem takem
               tudi bolniki oziroma pacienti, kot jih imenujete v zakonu, ne zaslužijo svojega
               neodvisnega varuha. Jaz vem, da sem že ponovila nič kolikokrat, da je to zaveza, ki
               ste jo dali v koalicijski pogodbi, neodvisni inštitut varuh bolnikovih pravic. <stage type="mag"/> (Nadaljevanje) Bivši minister se je zavezal,
               javno se je zavezal, da bo pristopil k ustanavljanju neodvisnega instituta oziroma
               organa, varuha bolnikovih pravic. Danes nimamo nič od tega. In ko pravite, da je
               zakon usklajen, sprašujem ali res, ali je zakon res usklajen? Celo tako daleč smo
               prišli, da zakon ni usklajen znotraj koalicijskih partneric. Ali boste dobili na
               Državnem zboru podporo pri ponovnem glasovanju o zakonu? Ja, razen če boste
               pritisnili na DeSUS, ki je jasno in glasno povedal, da je zakon slab, in da zakon ne
               izpolnjuje tistega, kar je bila zaveza koalicijskih partneric. Zakon ni usklajen.
               Tudi z Varuhinjo človekovih pravic ne. Saj ste sami povedali, da niste upoštevali
               ključnih opozoril. In pravim, da ta zakon v takšni obliki ne bo v popolnosti ali pa
               zaščiti pacientov v takšni meri kot je potrebno.</p>
               <p>Gospa ministrica pa mi je žal, da se po moji oceni izogiba tovrstnih razprav, ker
               verjamem, da vsebine zakona podrobno ne pozna. Tudi sama sem bila nič kolikokrat že
               dogovorjena z njo za sestanek, pa je tik pred zdajci sestanek odpadel. Zakaj? Ve
               verjetno samo ona oziroma njena ekipa na ministrstvu. Ampak ministrica pravi, in
               podobne besede ste ponovili vi danes na seji, če pacientove pravice ne bodo sprejete,
               da bodo na slabšem ljudje. Ali res? Povejte mi, da zakon oziroma ministrica v izjavi
               za javnost, je v pisni obliko podana, pravi, da bodo imeli pravico po novem zakonu
               pacienti do drugega mnenja. Kaj pomeni pravica do drugega mnenja v okviru tega
               zakona? Ali nimajo pacienti že danes pravico do drugega mnenja? Ampak veste kaj je
               problem? Ko govorimo o pravici do drugega mnenja. Problem je, da pacienti, bolniki,
               ne morejo dobiti neodvisnega drugega mnenja. To je problem, ker se to mnenje ne
               upošteva. Nasmehnili ste se, gospod Remškar. Vem, da poznate problematiko avtističnih
               bolnikov. Kako bo ta zakon rešil problem bolnikov z avtizmom? Konkretno vprašanje, ki
               terja konkreten odgovor. Z veseljem ga bom sprejela in poskušala akceptirati. Še
               enkrat pa pravim, niste bili pripravljeni prisluhniti opozorilom, konkretnim
               opozorilom, ki so šli izven vašega koncepta, celo premočrtno ste sledili tistemu kar
               ste si zastavili. Pobrali ste zgolj drobce zato, da boste rekli ja, da ste tam pa tam
               upoštevali tudi kakšen amandma opozicije. Ampak ta amandma, ki je bil mogoče, mislim,
               da sta bila dva, trije so bili sprejeti tekom seje. Ti amandmaji, veste, ne pomenijo
               v vsebinskem pomenu praktični ničesar. Zakon je slab, zakon je neusklajen, celo
               znotraj koalicije je zakon neusklajen. Potem pa mi povejte ali res opozicija zavaja,
               ko poudarja, da je zakon slab? Ali zavaja mogoče kdo drug? Meni je žal, da nima danes
               glasovalne pravice, ker nisem članica odbora. Tako da, žal ne bom mogla prispevati,
               nedvomno pa bom svoje nestrinjanje v zakonu zelo jasno pokazala na seji Državnega
               zbora.</p>
            </sp>
            <sp xml:id="SDT4-OZZ-Redna-026-2008-01-16.sp67">

               <speaker>PREDSEDNIK LJUBO GERMIČ:</speaker>

               <p>Hvala. Kolega Kontič.</p>
            </sp>
            <sp xml:id="SDT4-OZZ-Redna-026-2008-01-16.sp68">

               <speaker>BOJAN KONTIČ:</speaker>

               <p>Hvala lepa gospod predsednik. Spoštovani gospod državni sekretar, vsi ostali
               prisotni. Jaz vlogo Državnega sveta jemljem vsekakor zelo resno in sem tudi
               prepričan, da vsa modrost pri sprejemanju zakonodaje ni vsebovana v Državnem zboru
               Republike Slovenije, in da bi bilo dobro, če bi se ta modrost seštevala, tako na
               strani predlagateljev kot v Državnem zboru in potem tudi v Državnem svetu.
               Podkrepljena s stroko in s ciljnimi skupinami, ki jih zakonski predlogi posameznik,
               tudi obravnavajo.</p>
               <p>Gospod državni sekretar je <stage type="mag"/> (Nadaljevanje)
               v obrazložitvi zakaj, pot tretji zakon, v tako imenovani četrti obravnavi - temu bi
               jaz rekel, da maratonci tečejo častni krog, tako dolgo dokler pač zadeve niso
               izčrpane - ste dejal, da pacientom ne more škoditi ta zakon. Jaz sem prepričan, da
               zakona ne sprejemamo zato, da bi pacientom škodili, pričakoval pa bi, da bi pacientom
               koristil ta predlog zakona. To je vaša ocena in pri tej oceni verjetno tudi
               vztrajate.</p>
               <p>Poglejte, pri eni izmed prejšnjih točk smo obravnavali zakon, ki ga je predlagala
               opozicijska poslanska skupina, ki na koncu ni doživel strinjanja in je bil podprt
               predlog, ki ga je predlagala vladna koalicija odborov, da zakon ni primerna podlaga,
               in kar večinsko podprt. Pa bi dejal, da ste bili zelo uspešni pri tem, kako pridobiti
               podporo za zakon, ki je bil v Državnem zboru sprejet in skoraj ne verjamem, da ni
               bilo usklajenih aktivnosti za to, da smo dobili tudi nekaj dopisov poslanci, ali po
               elektronski pošti ali po običajni pošti v podporo obstoječemu zakonu. In to ni nič
               slabega. Vidim pa, da pri tem zakonu o pacientovih pravicah ni toliko uskaljenosti,
               da bi dobili podporo recimo tistih, ki jih ta zakon zadeva, se pravi pacientov ali
               bolnikov, kakorkoli jih imenujemo. In še danes sem prepričan, glede na vsaj en dopis,
               da se bolniki s tem zakonom ne strinjajo. In če se bolniki, pacienti s tem zakonom ne
               strinjajo, je vsekakor nekaj z vsebino tega zakona hudo narobe. V Poslanski skupini
               Socialnih demokratov smo v sami razpravi opozarjali na pomanjkljivosti zakona in tudi
               sam že ne vem kolikokrat odgovarjam trditvi, da je zakon dobil zelo visoko podporo,
               veliko podporo v splošni obravnavi. Seveda zakon kot primerna podlaga lahko dobi
               večinsko oziroma skoraj mora dobiti večinsko podporo. Ampak to pomeni, da smo
               poslanci v prvi obravnavi ob pomanjkanju, priznam, določenih informacij, naklonjeno
               odreagirali na predlog, predvsem zaradi tega, ker smo ocenili, da je lahko primerna
               podlaga. Pri tem pa ne gre spregledati razprav, ki so bile tako v splošni obravnavi
               kot potem tudi kasneje in tudi v razpravah in iz razprav je mogoče razbrati odnos
               posamezne politične grupacije znotraj parlamenta do predlaganih zakonov. <stage type="mag"/> (nadaljevanje) In zakon, ki je primerna podlaga
               v prvi obravnavi ima dve možnosti v svojem razvoju, da se razvije v dober, torej
               kvaliteten predlog ali pa da ne izpolnjuje tega kar poslanci pričakujemo in v drugi
               obravnavi lahko oziroma v tretji na podlagi sprejetih ali nesprejetih amandmajev
               zakon tudi zavrnemo oziroma ne podpremo. Število amandmajev, ki ste jih sprejeli v
               drugi obravnavi, če odmislimo opozicijske amandmaje, govori, da ste tudi sami
               ocenili, da je zakon potreben temeljite dodelave. Vzeli ste si tudi čas enega meseca,
               kar pa jaz mislim, da vam je bilo premalo za pripravo dobrih predlogov sprememb in se
               je to kasneje tudi izrazilo v amandmajih, ki jih je ta odbor sprejemal in tudi
               sprejel. Zdaj, v sami vsebini niti v tem trenutku ne bom govoril, ker je bilo veliko
               tega povedano tudi takrat, ko smo obrazložili svoj glas zakaj bomo tako glasovali. Bi
               pa opozoril še enkrat vse nas tukaj zbrane na eden od razlogov, ki ga je omenil
               predstavnik Državnega sveta, da jih je k temu vetu vodila tudi odločitev, da na
               način, da ta zakon ni sprejet v tako imenovani četrti obravnavi, seveda omogoči
               pripravo novega zakona kvalitetnega in to takoj, takoj se lahko pristopi. Če pa ta
               predlog ne bo oziroma bo tudi v četrto sprejet, potrjen, pa pomeni, da v zraku visi
               nevarnost referenduma. Na to smo bili opozorjeni in to opozorilo je potrebno
               upoštevati pri odločanju o tem ali bomo ta zakonski predlog podprli ali ne. In glede
               na oceno v Poslanski skupin Socialnih demokratov lahko že danes napovem, da največja
               opozicijska poslanska skupina tega zakona tudi v četrto ne bo podprla. Hvala
               lepa.</p>
            </sp>
            <sp xml:id="SDT4-OZZ-Redna-026-2008-01-16.sp69">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega Kontič. Če sledimo prijavam razpravljavcev potem sem naslednji
               jaz. Jaz bi v imenu poslanskega kluba LDS povedal, da bomo tako kot smo glasovali v
               tretji obravnavali tudi v nadaljevanju glasovali proti zakonu, torej podprli bomo
               veto Državnega sveta, ker ocenjujemo, da argumenti katere smo predstavljali od prve
               obravnave naprej niso zadovoljivo odgovorjeni v besedilu zakona. Jaz bom še enkrat
               ponovil kateri so tisti ključni argumenti. Prvi ključni argument je ta, da ne
               rešujemo, po mojem, ključnega problema, to je ta problem, da pravice delimo na več
               zakonov, kar pomeni, da bomo te splošne pravice urejali tukaj v tem zakonu, medtem ko
               bomo pravice iz zdravstvenega zavarovanja urejali v drugi zakonodaji. Jaz mislim, da
               bi z določenim naporom bilo možno to narediti, v Zakonu o zdravstvenem varstvu in
               zdravstvenem zavarovanju je nekaj členov, ki tam govorijo o teh pravicah, da pa
               govorijo tudi o tem, da se v podzakonskem aktu natančneje opredelijo te zadeve. In
               mogoče bi to zahtevalo več napora v času priprave, ampak nisem slišal niti enega
               argumentiranega odgovora na moja vprašanja od vsega začetka ali določena kršitev
               pravice ne bo obravnavana ali domnevna kršitev določene pravice ne bo obravnavana po
               dveh zakonih in imela lahko, prvič, zelo, zelo različne rešitve in drugič bo zelo
               obremenjujoče za tistega, ki bo to pravico uveljavljal, nihče mi tega ne potrdi ali
               zanika, nihče. Jaz menim, da <stage type="mag"/> (nadaljevanje)
               bo to mogoče. Jaz sem to povedal na primeru, če nekdo mislim, da bi imel po pravici
               iz obveznega zavarovanja pravico do prevoza z reševalnim vozilom in mu ta pravica ni
               dodeljena, sem mnenja, da bo lahko uveljavljal, da je to kršitev pravice iz
               zdravstvenega zavarovanja, hkrati bo pa lahko uveljavljal tudi pravice po tem zakonu,
               ki govori o tem, da ima vsak pravico do primerne, kakovostne in varne zdravstvene
               oskrbe. In če mi danes lahko jasno in glasno oziroma danes ne bo več možno, vsaj do
               te faze ni bilo jasnega odgovora, v tem primeru se mi zdi, da ne bo možno tako
               enostavno in v en zvok govoriti, da bo šlo samo v prid pacientov. Kajti, če bomo s
               sprejetjem tega zakona ustvarili zelo veliko vrsto postopkov pritožb, seveda potem
               zakon ne bo imel uresničenega tistega cilja o katerem govorimo. Mi smo opozarjali na
               birokratsko zapleten finančno obremenjujoč način postopka v drugi obravnavi, torej
               govorim o postopku pritožbe, že takrat, ko smo predstavljali svoje stališče v zakonu
               k prvi obravnavi. Ohranjali ste ta sistem oziroma predlagatelj je vztrajal pri tem
               sistemu, ni sledil temu, da bi zmanjšali obseg te komisije in da bi v samo sestavo te
               komisije opredelili takšno razmerje, ki bi zagotavljal strokovnost, hkrati pa
               bistveno večjo stopnjo neodvisnosti od zdravstvene stroke, torej gre za neodvisnost.
               Zelo pomembno načelo, ki bi jo ta zakon moral vključevati. Nerazumljiva je tudi bila
               sprememba, torej neargumentirana sprememba iz prve v drugo obravnavo, da je poklicne
               zastopnike bilo potrebno preoblikovali v nepoklicno. Nobene analize, nobenih resnih
               študij, ampak samo nek občutek spoznanja in v obrazložitvi tudi to, da je danes v
               slovenski družbi vrsto mladih upokojenih ljudi, ki bodo to lahko zelo korektno
               počeli. Ne gre za to, gre za to, da bodo tisti, ki bodo uveljavljali svoje pravice
               imeli v tem postopku zagotovljeno neodvisno strokovnost in čim hitrejšo možno
               rešitev. Zelo neutemeljeno in brez odgovora ste iz zakona, po mojem mnenju, in tudi
               tukaj je bilo veliko nasprotujočih si mnenj tako s strani predlagatelja kot strokovne
               javnosti, črtali varnostni zaplet. In zelo pomembno, črtali ste preiskavo glede
               domnevnega varnostnega zapleta, pri čemer sem, ko sem z amandmajem predlagal vrnitev
               tega tudi na podlagi izjave gospoda državnega sekretarja, da to mora biti notri, na
               podlagi mnenja komisije za medicinsko etiko, da je to pomemben člen in na podlagi
               argumentov, torej z <stage type="mag"/> (nadaljevanje) enako
               argumentacijo kot ste jo vi zapisali, vi ste jo zapisali k obrazložitvi k tem členom,
               da se varnostni zaplet in preiskava okoli domnevnega varnostnega zapleta uvaja zato,
               da se dosega čim večja varnost pacientov v času, ko so deležni medicinske oskrbe. Vi
               pišite, še enkrat govorim o tem, vi kot predlagatelji ste to zapisali v prvi
               obravnavi. In govorite, da je to skladno z izhodišči Luksemburške deklaracije o
               varnosti pacienta. Niste postregli z nikakršnim argumentom zakaj namesto te
               preiskave, ki je predvidena kot neodvisna, ki se oblikuje kot posebna komisija za
               takšen primer, uvedete interno preiskavo, ki že obstaja. Torej možnost interne
               preiskave že obstaja. Torej gre za nerazumljivo potezo, pri čemer govorimo o
               negiranju tega kar zapišete. Torej, ne dosegamo večje varnosti pacientov v času, ko
               je deležen medicinske oskrbe. Kajti, če to dajemo ven, potem temu cilju več ne
               sledite.</p>
               <p>In še zanimivo, ko berete o opredelitvi pojmov zakaj varnostni zaplet, govorite o
               tem, da ne uvajate, torej da ni posebej zapisanega pojma zdravstvene napake kot
               možnost, ki se vedno lahko pojavi, da je seveda zdravstvena napaka vključena v širši
               pojem varnostnega zapleta. In če tukaj govorimo in beremo tekste, gospod primarij
               Janez Remškar odgovarja na odprto pismo Foruma društev kroničnih bolnikov v
               ustanavljanju, kjer je možno s tega dopisa razbrati, da bo to potrebno vključiti v
               zakon o zdravstveni dejavnosti in na noben način prepustiti laikom. Jaz se tu
               strinjam, ampak tu manjka pomembne člen. Ne govorim o laikih, ampak neodvisnost pa bi
               tukaj morala biti zagotovljena. In če mi ne želimo imeti te neodvisnosti in to dajemo
               ven, v tem primeru je vprašanje ali bo zakon sledil temu, h čimer vsi skupaj težimo.
               Vsi smo težili k temu, da bo to v prid pacientu. Seveda pa se postavljajo pomisleki,
               ali temu dejansko bo tako.</p>
               <p>Dovolil bi si komentirati vaš odgovor, torej odgovor Vlade na predlog za dosego
               veta. Poglejte, v tem mnenju pišete, da je zakon že bil pred vložitvijo v vladno
               proceduro usklajen s takratnim varuhom človekovih pravic. Samo primer, da temu ne bo
               tako. Torej, da temu ne bo tako govori 82. člen predloga zakona. 82. člen predloga
               zakona jasno govori o tem, da ni moč temu verjeti, kajti 82. člen govori o tem,
               govori o nadzoru nad delom zastopnika pacientovih pravic, da najmanj ena tretjina
               članov nadzorne komisije mora biti sestavljena iz predstavnikov Urada varuha
               človekovih pravic. Varuh človekovih pravic ni mogel dati soglasja k takemu členu, kar
               se je pokazalo tudi na delovanju v pisnem mnenju nove varuhinje. To je samo en izmed
               teh argumentov, ki se s strani Vlade ves čas pojavlja, kako je vse usklajeno, če pa
               samo besedilo zakona govori o tem, da temu ni možno tako slediti.</p>
               <p>V svojem mnenju govorite o tem, da je delno ostalo nausklajeno tudi področje
               urejanja čakalnih dob. To smo vam povedali že v prvi obravnavi. Zakaj? Povedali smo,
               da seveda čakalne dobe ni mogoče urejati samo skozi ta zakon. Ni možno in da lahko
               pripelje to, če ne bo sledil celotni sistem zdravstva v Sloveniji <stage type="mag"/> (nadaljevanje) temu, da bo to pravico možno urejati, bo
               nastal velik problem. In tukaj sami govorite o tem, da je delno ostalo neusklajeno
               tudi področje urejanja čakalnih dob. To vam govorimo že od vsega začetka, kajti
               nemogoče in jaz mislim, da tukaj lahko realno skupaj ocenimo, da se vsi zavedamo, da
               čakalne dobe ni mogoče urejati samo skozi zakon o pacientovih pravicah, kajti ta
               zakon samo govori o tem kakšni so postopki, če bo kršena ta pravica do spoštovanja
               pacientovega časa.</p>
               <p>Želel bi povedati tudi to, ko na dolgo pišete, da so pri usklajevanju zakona
               sodelovali ter njihove pripombe in predloge upoštevali recimo informacijski
               pooblaščenec, komisija za medicinsko etiko. Tu imam ponovno mnenje Komisije Republike
               Slovenije za medicinsko etiko, ki jasno in glasno govori, da varnostni zaplet mora
               ostati v besedilu zakona. Ne gre za to, ali so sodelovali v tem smislu, da ste jih
               povabili zato, da posredujejo neko mnenje, nikoli pa niso bili pravzaprav povabljeni
               v resno diskusijo. In pravzaprav nemoč kaže tisti, ki bi želeli intenzivno sodelovati
               pri tem, kaže na to, da seveda vrsto teh predlogov ni bilo upoštevanih. In če
               razmišljate o tem, da je javna razprava potekala dlje časa, in sicer prek objave na
               spletnih straneh Ministrstva za zdravje, najmanj en mesec. Mislim, da že sami s tem,
               ko to zapišete, poveste, da ste nekoliko dlje časa javne razprave namenili en mesec.
               In če ocenjujte, da je to dovolj za tako pomemben zakon, seveda, v tem primeru je
               javna odzivnost pokazala, da je bilo tega časa bistveno premalo.</p>
               <p>Z vami se moram strinjati, na podlagi prejetih pripomb je bil osnutek zakona
               temeljito prenovljen, zato se je javna razprava izkazala kot zaželen in učinkovit
               mehanizem za doseganje širše legitimnosti obravnavanja zakona. To so dejstva. Mi smo
               iz prve v drugo obravnavo prišli z ogromnim številom amandmajev, kar se je pokazalo,
               da tista javna razprava v času priprave zakona ni bila uspešna. Ker če bi bila
               uspešna, potem se je nemogoče predstavljati, da bomo zapisali pravzaprav popolnoma
               nov zakon.</p>
               <p>Na koncu mi dovolite, da ponovno odgovarjam na to trditev, da je v prvi obravnavi
               zakon imel veliko podporo tudi s strani opozicije. Dejansko je temu res, ampak če
               boste sledili razpravam, ki smo jih imeli iz Poslanskega kluba LDS boste lahko
               konsistentno sledili temu kar govorim danes, tudi nazaj v čas prve obravnave. Podpora
               k temu zakonu je bila ob izrečenih pripombah namenjena temu, da nismo dobili jasnih
               odgovorov glede na to, da smo takrat imeli novega ministra, torej novo ministrico, da
               nismo imeli državnega sekretarja in nismo mogli dobiti odgovorov in smo mi vzeli kot
               korektno, da damo to podporo. S tega vidika, hkrati pa z vidika, da se ta zakon v
               Sloveniji sprejme zato, ker vsi ocenjujemo, da je v slovenskem prostoru ta zakon
               potreben. S tem utemeljujem način glasovanja Poslanskega kluba LDS, ki bo podprl
               predlog, da zakon ni ustrezen in sledi vetu Državnega sveta.</p>
               <p>Gospa Zupan. <stage type="mag"/>
               </p>
            </sp>
            <sp xml:id="SDT4-OZZ-Redna-026-2008-01-16.sp70">

               <speaker>MAJDA ZUPAN:</speaker>

               <p>Hvala lepa, gospod predsednik. Spoštovani.</p>
               <p>V Novi Sloveniji smo se ves čas zavedali, da je potrebno na področju pacientovih
               pravic na novo urediti zakonodajo. V praksi se je namreč pokazalo, da ni toliko
               problematična vsebina pravic, kot sam način izvajanja. Ker, postopki so bili
               velikokrat nejasni in nedoločni, in pacient vnaprej ni vedel katere kršitve pravic
               lahko uveljavlja in na kakšen način. Pa tudi pritožbene poti so bile ponavadi v rokah
               različnih izvajalcev zdravstvenih storitev. Ves čas smo v naši poslanski skupini
               podpirali prizadevanja Vlade, da pridemo do novega zakona. Veseli smo bili, ko je do
               tega prišlo, in menimo, da je zakon dober, da bo koristil pacientom. Vendar pa smo
               prepričani, da bo skozi uresničevanje tega zakona prišlo do sprememb in dopolnitev.
               Menim, da bo šele praksa pokazala kaj je tisto, kar lahko dopolnimo, vnesemo in kaj
               lahko tudi iz zakona izvzamemo.</p>
               <p>Nasprotovanje temu zakonu se mi je zdelo precej kampanjsko. Občutek sem imela, da
               nekateri ne poznajo natančno tega zakona in da je bilo kar "a priori" nasprotovanje
               zakonu iz vrst opozicije, potem pa tudi nevladnih organizacij in nazadnje je prišlo
               še na Državnem svetu. Zanimivo, na prvi seji se je Državni svet o tem odločal, o vetu
               na Zakon o pacientovih pravicah. In če grem na tiste, po našem mnenju tri točke,
               zaradi katerih je Državni svet dal veto. Prva točka pravi, da oziroma Državni svet
               obrazloži v dopisu, da ni upošteval pripomb uporabnikov zdravstvenih storitev. Vemo,
               da je pripravljavec zakona Vlada oziroma Ministrstvo za zdravje, je upoštevalo vrsto
               pripomb, tako varuha človekovih pravic, kakor drugih nevladnih organizacija s
               področja zdravstva. Vprašanje se največ vrti okrog tega: Zakaj ni samostojnega varuha
               za pacientove pravice? Vendar, prav prejšnji varuh je predlagal, da ne bi šli v to
               obliko, ampak da bi bili zastopniki tisti, ki bi dajali, ki bi bili varuhi v pravem
               pomenu. Ne bi imeli samo svetovalne vloge, ampak bi imeli širšo vlogo, tudi
               preventivno, promotivno in nadzorno vlogo, kar je zelo pomembno. Pri čemer pa bi pri
               inštitutu varuha opravljali oziroma zadeve za to področje bi opravljal eden izmed
               namestnikov varuha. Varuh pa bi bil tisti, ki bi s svojim vplivanjem na državne
               organe, organe lokalne skupnosti in nosilce javnih pooblastil zahteval, da bi bili
               vzpostavljeni pogoji za uresničevanje tega zakona. To se mi zdi pa izredno pomembno.</p>
               <p>Tako, da ta oblika, ki določa zastopnika se mi zdi<stage type="mag"/> (nadaljevanje) da je sorazmerno dobro urejena.</p>
               <p>Naprej obrazložitev govori, v dopisu, ki ga imamo s strani Državnega sveta, da
               sprejem zakona ne ureja varstva pacientovih pravic, saj so te pravice ostale
               razpršene v številnih zakonih in pacient svojih pravic dejansko ne bo mogel
               uveljavljati tako, kot bi bilo mišljeno. Res je, da na eni strani ta Zakon o
               pacientovih pravicah ureja pravice s področja zdravstvenih storitev. Ostaja pa
               urejanje področja zdravstvenega zavarovanja v drugem zakonu. Vendar, razumemo, da je
               ministrstvo, kot snovalec zakona želelo ohraniti koncept - na eni strani splošnih,
               univerzalnih pravic, kamor spadajo tudi pacientove pravice in na drugi strani pravice
               iz zdravstvenega zavarovanja. Ker tudi iz stvarno-pravnega vidika poseganje v drug
               sklop, to bi bilo izredno zahtevno ali pa bojim se, da bi porušilo marsikatero obliko
               delovanja in za enkrat, po mojem mnenju, bi bil to prevelik zalogaj. Je pa res, da
               zastopnik tudi svetuje pacientom s področja zdravstvenega zavarovanja. Tako, da
               pacient bo lahko dobil nasvet pri zastopniku tako s področja pacientovih pravic
               oziroma področja zdravstvenih storitev, kakor zdravstvenega zavarovanja.</p>
               <p>In še tretja stvar, ki se mi zdi, ki odseva iz te obrazložitve, da zakon ne podpira,
               tudi iz razloga, ker se ne določa sankcij in kazni za neizpolnjevanje obveznosti. Mi
               smo bili vajeni, da je vedno na eni strani pravica na drugi strani pa sankcija. Prav
               ta zakon pa se mi zdi, na nekakšen drugačen način, na modernejši način ureja te
               pravice, s tem, da stimulira, da se pravice izvajajo, ne pa da enostavno samo
               sankcionira. To se mi zdi izredno pomembno. Prav ta način, ki je drugačen, kot smo ga
               vajeni. Ta oblika - zdi se mi, da bo to obliko potrebno mogoče še kdaj drugič
               uporabiti, in prav zaradi tega se mi zdi, da zakon lahko predstavlja dobro osnovo,
               pravno osnovo za uveljavljanje pacientovih pravic.</p>
               <p>Zaradi tega v naši poslanski skupini menimo in stojimo na stališču, da bomo zakon
               ponovno podprli.</p>
               <p>Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp71">

               <speaker>PREDSEDNIK LJUBO GERMIČ:</speaker>

               <p>Hvala lepa, gospa Zupan.</p>
               <p>Kolega Bručan, prosim.</p>
            </sp>
            <sp xml:id="SDT4-OZZ-Redna-026-2008-01-16.sp72">

               <speaker>MAG. ANDREJ BRUČAN:</speaker>

               <p>Lep pozdrav vsem. Hvala lepa za besedo.</p>
               <p>Jaz bom razmeroma kratek, iz dveh razlogov. Prvi razlog je ta, da to, kar danes
               tukaj poslušamo, predvsem s strani opozicije že ene 10-krat slišali, pa to je še
               majhna številka, pa že vse premleli in sprejeli v parlamentu, in se mi zdi to ponovno
               premlevati in pogrevati stare stvari, ki so že bile preglasovane in sprejete v
               parlamentu, pravzaprav malo nepotrebno. Zdaj pa argumenti, ki jih je dal Državni svet
               v zvezi s tem zakonom ne zdržijo. Jaz bi tu rekel predvsem, da ima Državni svet to
               možnost, to pravico, dolžnost, da opozori na nepravilnosti. Mora pa pri tem, ob
               predlogu takšnega veta, ali ob sprejetju takega vete vedeti o čem govori. Dejansko je
               šlo v tem primeru za eno največjih, najširših in najdaljših razprav o enem zakonu.
               Šlo je za razpravo, ki je trajala, zdaj še v prejšnjem mandatu, ki potem zakon v
               prejšnjem mandatu ni bil sprejet. In prvo resno razpravo o tem zakonu smo imeli v
               mesecu maju 2005, z vso zainteresirano javnostjo. Če se spomnite tisti, ki imate
               dober spomin, v prostorih Mestnega sveta Ljubljana. Takrat se je ta razprava že
               začela, potem so bili različni predlogi. Je pa res, da je v samem sprejemu ali
               pripravi zakona včasih izredno težko zadostiti vsem zahtevam. Pač je treba sprejeti
               neke kompromise, popuščati z ene in druge strani, in potem pripraviti zakon, kakršen
               je bil pripravljen za prvo branje in ki ste ga tudi z veliko večino, ki smo ga z
               veliko večino tu v parlamentu sprejeli. Ampak današnja razprava teče v tej smeri, da
               nekih izgovorov zakaj ste takrat glasovali za ta zakon, za to prvo branje; jaz sem
               vam hvaležen, da ste ga takrat podprli. Prepričan sem bil tudi, da ste ga podprli s
               pravo mislijo in pravo podporo. Kasneje se je izkazalo, da vam ta zakon nekako ni
               všeč, da bi bil sprejet v tem mandatu. Zakon, kakršen je bil takrat pripravljen, ki
               je vsebinsko res imel še nekatere stvari, ki jih je bilo treba dodelati. In zato je
               bilo potem tudi na tem odboru odločeno, da si vzame še en mesec časa. Ampak ta drugi
               zakon, ki je zdaj sprejet, ta zakon, ki je bil sprejet v parlamentu, ta druga, zadnja
               verzija, je spremenjena tudi vsebinsko. Ampak ta vsebinska sprememba se tiče
               nekaterih dopolnitev, ki so zelo pomembne. To je predvsem varstvo bolnikov otrok in
               še nekatere druge. Drugače pa tista številka o kateri govorite, o tistih 90-ih ali
               kolikih procentih sprememb, se tiče v glavnem nekih tehničnih sprememb in nekaterih
               potrebnih dopolnitev. In mislim, da je tak zakon, kakršen je bil zdaj pripravljen, z
               veliko vnemo in velikim trudom zdajšnjega ministrstva seveda dober. In tak zakon je
               mislim, da je prav neprimerno, da ga ponovno obravnavamo. Dobro bi bilo edino, če bi
               ga potem, ko bo zakon sprejet in že nekako v praksi, še dopolnjevali s tistimi
               stvarmi, ki se bodo pokazale, da so v praksi<stage type="mag"/>(nadaljevanje) težko izvedljive, zaenkrat pa še ne veste, kaj je težko
               izvedljivo, tako kot mi ne. Mi samo mislimo, da so te stvari enostavno možne speljati
               v taki obliki v korist pacientov. To, kar se pa danes dela s tem dodatnim vetom je pa
               samo v škodo pacientov, to moramo jasno in glasno na današnji seji odbora povedati.
               Gre za izrazito škodovanje pacientom, ki jim s tem onemogočamo nekatere pravice, ki
               jih ta zakon že danes daje. Tako, da bodite prepričani, da vam pacienti tudi ne
               morejo biti v kakšno posebno zahvalo šteti, zato, da ste jim te pravice zdaj še
               nekako za nekaj časa odvzeli. Prepričan pa sem, da bo parlament ta zakon ponovno
               podprl v naslednjem branju, za to ni nobenega razloga, da ga ne bi. Edina točka, ki
               je bila sporna ves čas, pa je tista točka, o kateri mo veliko debatirali, to je točka
               o varuhu bolnikovih pravic. Točka, o kateri smo se potem dogovorili na zelo široki
               črti, na široki ravni, da se to uredi na ta način in z zastopniki bolnikovih pravic
               samo razširi tisto, kar bi sicer z varuhom bolnikovih pravic bilo določeno. Tako ali
               tako že danes pa je treba ponovno povedati, pa je v okviru inštitucije varuha
               človekovih pravic določen namestnik varuhinje človekovih pravic, ki je odgovoren za
               bolnikove pravice. Ta zakon pa to še v neki določeni točki nekako bolj dograjuje. In
               mislim, da je to samo širitev, nadgradnja inštitucije varuha bolnikovih pravic, ki bi
               sicer bil lahko tudi z zakonom uveljavljen. Ampak moram reči, da je to konsenz tudi s
               sedanjo varuhinjo človekovih pravic v celoti dosežen. In govoriti, da tukaj ni
               konsenza z varuhinjo, ne bo držalo. Jaz predlagam, da čim hitreje to več ali manj
               diskusijo, ki pelje v napačno smer, predvsem v to, da ni bila vključena javnost v
               razpravo o tem zakonu zaključimo, ker to ni res. Ni res. Javnost je bila vključena,
               če pa en del javnosti, ki je dejansko, kot je rekel tudi državni sekretar, v
               ustanavljanju še neka organizacija, ni bila vključena v taki meri kot se njej zdi
               pravilno, je pa seveda drug problem.</p>
            </sp>
            <sp xml:id="SDT4-OZZ-Redna-026-2008-01-16.sp73">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolega Prevc.</p>
            </sp>
            <sp xml:id="SDT4-OZZ-Redna-026-2008-01-16.sp74">

               <speaker>MIHAEL PREVC:</speaker>

               <p>Hvala lepa za besedo, gospod predsednik. Spoštovani sekretar, spoštovani gostje,
               spoštovane kolegice in kolegi.</p>
               <p>Bom kratek predvsem zaradi tega, da se ne bom podvajal z mojima predhodnikoma, gospo
               Zupanovo, gospodom Bručanom, ki sta kar precej tistih mojih misli nekje že nakazala v
               zvezi s tem. V Slovenski ljudski stranki bomo ta zakon ponovno podprli. Kajti
               zavedamo se, da gre za zelo zahteven in občutljiv zakon. Da gre za zakon, ki ga
               pravzaprav pacienti že zelo dolgo časa pričakujejo. In da gre za zakon, ki mora
               zapolniti neko zelo pomembno vrzel, to je pravice pacientov. In oporekamo
               razmišljanju in pa argumentom, ki pravijo, da je bilo kar se tiče usklajevanja tega
               zakona z zainteresiranimi, da je bilo to premalo obdelano. Ni res. Tako kot je
               predhodno rekel gospod Bručan, o tem zakonu se v tem mandatu se že zelo dolgo govori,
               dolgo časa razpravlja. In moram reči, da se je šele ta vlada zelo resno in s polno
               odgovornostjo ne nazadnje tega zakona <stage type="mag"/>(nadaljevanje) tudi lotila in ga tudi izpeljala. Tudi mene čudijo
               argumenti Državnega sveta, pa nikoli nisem podvomil v verodostojnost Državnega sveta,
               da ne bo napačno mišljeno, ampak ti argumenti, ki jih navaja Državni svet, pa so bili
               prej že predstavljeni, gospa Zupanova jih je nekako predstavila. Zato se v samo
               vsebino tega ne bom spuščal, ampak ti argumenti me nikakor ne morejo prepričati v to
               in nekako dvomim, da se je Državni svet, da so se državni svetniki resnično poglobili
               v samo vsebino tega zakona. Opravičljivo je to, da verjetno to tudi čas jim ni
               dopuščal, kajti dan pred tem so se konstituirali.</p>
               <p>Jaz bi vendarle rekel, tako kot je rekel že pred menoj gospod Bručan, Zakon o
               pacientovih pravicah imamo. To je zakon, ki pacientom nakazuje neke možnosti oziroma
               neke postopke, kako uveljavljati pravice takrat, ko se pacient znajde v nekih
               težavah. Jaz sem prepričan, da ta zakon ni optimalen, glede na to, da je zelo
               zahteven. Pustimo temu zakonu vendarle, ker pacientom se dela velika škoda, če se bo
               nadaljevalo zavlačevanje tega zakona, pustimo vendarle, da ta zakon, da se uveljavi v
               praksi. In šele potem se bo dejansko pokazalo ali smo na pravi poti s takšnim zakonom
               ali ne. Prepričan sem, da bodo v nadaljevanju potrebne takšne ali drugačne
               dopolnitve, takšne ali drugačne spremembe tega zakona. Vendar je temelji zakona o
               pacientovih pravicah so dani, imamo ga na mizi. In tako kot sem že na začetku povedal
               sam, kot v Slovenski ljudski stranki, ga bomo ponovno podprli. Hvala.</p>
            </sp>
            <sp xml:id="SDT4-OZZ-Redna-026-2008-01-16.sp75">

               <speaker>PREDSEDNIK LJUBO GERMIČ:</speaker>

               <p>Hvala lepa kolega Prevc. Gospa Cvetka Zalokar Oražem.</p>
            </sp>
            <sp xml:id="SDT4-OZZ-Redna-026-2008-01-16.sp76">

               <speaker>CVETKA ZALOKAR ORAŽEM:</speaker>

               <p>Hvala lepa. Tudi z moje strani lep pozdrav vsem skupaj. Jaz moram reči, da najbrž ni
               poslanca ali poslanke, ki bi nasprotoval temu, da Slovenija dobi dober, poudarjam
               dober zakon o varovanju bolnikovih pravic. In seveda, jaz odločno protestiram proti
               nekaterim očitkom, da gre za zavlačevanje, da gre za tratenje časa, da gre za
               politično odločitev Državnega sveta, premalo pretehtano in podobno, kajti moja ocena
               je, da moramo presoditi predvsem to ali je zakon takšen kot smo ga ali pa kot ste ga
                  <stage type="mag"/> (nadaljevanje) sprejeli v Državnem
               zboru, zares primeren, da stopi v veljavo, kot je bilo rečeno, pa da vidimo, kar bo
               pa bo. Meja je tukaj zelo ozka. In tukaj še enkrat poudarjam, mislim da tako kot je
               bilo že večkrat povedano, v Poslanski skupini Zares, kot opozicijska stranka, zakona
               v prvi obravnavi nismo podprli. In jaz lepo prosim, da se neha še to izkoristiti. Ne,
               nismo manjkali. Glasovali smo, nismo glasovali, bili smo celo še zvečer na televiziji
               in lepo prosim kolega, da me pustite govoriti in nehate to, nismo bili proti in jasno
               in glasno smo povedali, sedajle bo vsem že dolgočasno, ampak sedaj ste me
               sprovocirali in bom ponovno vse ponovila. Da se ne strinjamo s konceptom tega zakona,
               zato smo v prvi obravnavi glasovali proti. Tudi povedali smo, da se... Gospod
               predsednik, jaz ne morem govoriti. Kolega se posmehuje, vpada meni v besedo...
               Verjamem, da je velika nervoza, ampak ali lahko govorimo ali ne moremo.</p>
            </sp>
            <sp xml:id="SDT4-OZZ-Redna-026-2008-01-16.sp77">

               <speaker>PREDSEDNIK LJUBO GERMIČ:</speaker>

               <p>Se opravičujem, spoštovana gospa poslanka! Vi veste, da se velikokrat obrnem na vas,
               s prošnjo po spoštovanju govornika. Jaz bi prosil, da če smo toliko korektni do
               tistega, ki govori, da v tistem času pač poslušamo. Gospa Cveta Zalokar Oražem, imate
               besedo, prosim.</p>
            </sp>
            <sp xml:id="SDT4-OZZ-Redna-026-2008-01-16.sp78">

               <speaker>CVETKA ZALOKAR ORAŽEM:</speaker>

               <p>Torej jaz sem rekla, da se nismo strinjali s konceptom. In na tej točki mislim, da
               je razprava popolnoma relevantna. O tem je govoril tudi kolega Bručan. Gre za
               vprašanje ali vidimo reševanje bolnikovih pravic v smislu tega, da smo si tako
               opozicija kot tudi predvsem civilna družba, torej društva, ki povezujejo bolnike,
               želeli, da Slovenija dobi varuha bolnikovih pravic v eni osebi in ne na način, kot je
               nastavljen koncept zakona, torej na dveh ravneh z regionalnimi zastopniki in s
               komisijo, ki deluje na državni ravni. Če grem zelo hitro skozi in mislim, da je
               dobro, da je Državni svet sprejel veto, da nam je dal še enkrat, tisto točno, kar
               pravzaprav naj bi naredili, to je, da naj bi ponovno premislili o rešitvah, da smo
               vmes lahko ponovno slišali tudi tisto kar neprestano trobite, da civilna družba se z
               zakonom strinja. Berem ponovno s tiskovne konference ministrice, ki jo danes žal ni
               tukaj, da civilna družba po oceni ministrice za tem zakonom stoji. Jaz pa v Sobotni
               prilogi berem člane, mislim da najbolj eminentne predstavnice društev bolnikov, gospe
               Mojce Senčar, Slovenke leta, ki zaključuje svoj članek v zvezi z bolnikovimi
               pravicami s stavkom "nič o nas brez nas". In jaz bom to govorila neprestano, pa če
               vas še komot, da sicer neka formalna demokracija je in Državni svet vam očita prav
               to, da pravzaprav ravno s tem segmentom civilne družbe ni bil voden dovolj dobra
               javna razprava. Jaz sem prepričana, da ta društva, ki so najbolj zainteresirana za ta
               zakon, v javno razpravo niso bila vključena, ne poznajo ali pa, ne poznajo vseh
               segmentov, ki jih ta zakon prinaša in v tej točki mislim, da se stvari tudi sedaj
               popravljajo, čeprav se želi nekaj predstaviti, ampak še vedno, tudi do danes jim ni
               bilo predstavljeno osnovnih rešitev ali pa bom rekla pogovor. Formalna demokracija
               prav gotovo je bila upoštevana. Po internetu se je javna obravnava tudi vršila. Nekaj
               sestankov je bilo sklicanih, vendar pri tem zakonu so žal sodelovali, bom rekla, v
               razmerju zdravniki - pacienti, 90% večinoma zdravniki in samo 10% je bilo možnosti za
               paciente. In prav gotovo ta trditev, ki je napisana v obrazložitvi Državnega sveta na
               tej točki, absolutno stoji in je slaba. In seveda zelo na hitro, samo želim ponoviti
               kaj je tisto ključno, zaradi česar, da ne bo se govorilo, da se kar nekaj samo
               nasprotuje zato, da se zavlačuje ali pa zato, da ne bi bila koalicija pri zakonu o
               pacientovih pravicah uspešna. Mislim, da bi bilo skrajno neodgovorno, če bi bilo
               resnično temu tako, kar nam želite danes očitati, da samo zato, da tega zakona ne bi
               sprejeli ali pa, da ga ne bi <stage type="mag"/> (Nadaljevanje)
               pripisalo. Koaliciji se bo zakon zrušil. Mislim, da bi bili vsi veseli v parlamentu,
               da bi ta zakon v tem mandatu sprejeli in ga tudi, dobrega, dober zakon tudi dali
               bolnikom. In tisto kar nas najbolj moti je, če ponovim stališča Poslanske skupine
               Zares, je gromozanska 75 članska komisija, je sestava te komisije v kateri imajo
               večino, najmanj 45. članov predstavniki zdravstvene dejavnosti, je to, da v tej
               komisiji lahko sodelujejo samo tri stroke...</p>
            </sp>
            <sp xml:id="SDT4-OZZ-Redna-026-2008-01-16.sp79">

               <speaker>PREDSEDNIK LJUBO GERMIČ:</speaker>

               <p>Spoštovane kolegice in kolegi!</p>
            </sp>
            <sp xml:id="SDT4-OZZ-Redna-026-2008-01-16.sp80">

               <speaker>CVETKA ZALOKAR ORAŽEM:</speaker>

               <p>...to je pravniki, zdravstvena dejavnost in pa ekonomisti. Vsi drugi v to komisijo
               nimajo dostopa. In varuhinja bolnikovih pravic ne more biti član iz Maribora, ne more
               biti članica te komisije niti ne zastopnica na regionalni ravni, ker ima žal eno
               drugo obliko. Ne more biti psiholog, ne more biti socialni delavec. Ne vem pa zakaj
               ekonomist. Tukaj mi ni čisto jasno. O čem intenca pa amandmaje, ste zavrnili, ko smo
               predlagali, da bi tudi kakšen drug. In to bodo imela zlasti društva bolnikov težave,
               zlasti oni. Saj bodo morali notri predlagati ljudi, ki so diktirani in sfokusirani
               točno na te poklice. Nepoklicno opravljanje funkcije zastopnika in tudi njegova
               izobrazbena struktura. Tukaj se ne strinjamo s tem. Potem neupoštevanje pripomb
               komisije za medicinsko etiko predvsem v zvezi z varnostnim zapletom. In to famozno
               stališče varuhinje človekovih pravic oziroma prejšnjega varuha. Gre za pravno
               vprašanje in vi vse skozi poudarjate, kako zelo se ta varuhinja in varuh prej
               strinjata z vsem kar ta zakon prinaša. Ni res. <stage type="mag"/> (nadaljevanje) Samo znotraj segmenta varuha je namestnik, ki je
               pravnik, ki opozarjali ali pa ki želi vse prepričati, da v Sloveniji specialnih
               varuhov ne smemo imeti, samo na tem se stvar lomi, on trdi in ima neko svoje pravno
               stališče, ki pa ni bilo nikoli nikjer preverjeno, da mi specialnih varuhov za
               posamezna fokusirana področja za bolnikove pravice ne smemo imeti. In seveda plačilo,
               ki je še vedno ostalo oziroma bom rekla, da bom zelo natančna, če bo bolnik izgubil
               na komisiji svojo pritožbo in vse zakonske stroške mora nositi sam, torej najprej
               moraš imeti dovolj denarja, da ti bo omogočena, tu pa jaz menim, da je dostopnost
               močno kratena, mnogi ljudje teh sredstev, da bodo najeli vse te ljudi, da bodo
               sprožali postopke pred komisijo najbrž teh sredstev ne bo. In tu jaz vidim intenco,
               da se ta institut varovanja bolnikov pravice ljudem enostavno odtegne v tem smislu,
               da se bodo to lahko šli tisti, ki imajo denar, kajti, ali veste, da so stroški lahko
               zelo visoki in tu delamo segregacijo na socialni ravni. In še to bi povedala. Zelo
               natančno sem prebrala argumente, ker v živo ministrice ne moremo danes slišati kakšni
               so njeni argumenti v zvezi s tem zakonom, sama pravi, da so upoštevali večino
               prispelih pripomb. Lahko, morda, ampak mi tega nismo opazili in društvo bolnikov
               sporoča, da njihovih pripomb niste upoštevali. In tu dalje pa pravi dodatno bomo
               najbrž zakon morali graditi, dograditi in narediti uporabnega pravi ministrica, s
               podzakonskimi akti, ki jih bo približno 10. Tragedija. Jaz sem se zgrozila. Ne samo,
               da bomo imeli zakon, ki ga že danes nihče ne razume, ministrica pravi, da če bo zakon
               nekako sploh uporaben in užiten ga bo treba nadgraditi vsaj z desetimi še dodatnimi
               podzakonskimi akti. Ja, kdo bo pa sploh še kaj razumel na tem področju? Jaz tega res
               ne razumem in dajte še enkrat razmisliti, spoštovani kolegi iz koalicije, jaz vam
               povem, da takšnega zakona si ne boste mogli šteti za dosežek te koalicije in ga šteti
               med uspehe v tem smislu, da ste pripravili zakon, ki bo očitno prinesel več težav,
               več problemov, najmanj pa možnost vsaj v enem letu, da bi zares kakorkoli sploh
               zaživel v praksi, kar mislim, da vsi, ki smo zakonu nasprotovali, pravzaprav vseskozi
               opozarjamo. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp81">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem, gospod Klavora, vam.</p>
            </sp>
            <sp xml:id="SDT4-OZZ-Redna-026-2008-01-16.sp82">

               <speaker>MAG. VASJA KLAVORA:</speaker>

               <p>Spoštovani predsednik in spoštovani! Bom čisto kratek. Zakon bo sprejet v Državnem
               zboru. Prav je, da zakon tudi dobimo, kljub temu, da je bila pot do tega precej
               dolga, težka in da se bodo še kresale iskre ob tem, vendar bi pa ob tem ravno po
               pogovoru z mojimi kolegi iz poslanske skupine rad povedal pa le naslednje, še enkrat.
               Ker to je primer recimo tudi kako se v koaliciji ne sme delati. Mi smo imeli veliko
               pripomb, veliko dobrih pripomb, ki niso bile niti upoštevane, ampak celo še na
               neprimeren način zavrnjen, pač ste majhni in tako je. No, ampak hočem opozoriti, da
               smo se opredelili ravno o tem kaj bi bilo z varuhom človekovih pravic, ker ta zadeva
               je bila v koalicijski pogodbi in tega se držimo. Ni govora tukaj zdaj, da mi ne bi
               kdo spet, ali bomo vstopil, bomo izstopili, jaz sem resen človek, ampak to bi pa rad
               povedal. Ker smo videli, da to ne bo šlo skozi in pri tem nas je zelo čudilo in smo
               postavljali si vprašanje kaj Državni zbor, ali je Državni zbor podrejen varuhu
               človekovih pravic, ali naj dela po njegovih navodilih ali dela samostojno kot
               samostojna veja oblasti, smo <stage type="mag"/> (nadaljevanje)
               potem kljub temu videli, da bodo neke težave pri tem nastale in smo šli v kompromis,
               kompromis, ki je določal, da eden od pomočnikov varuha človekovih pravic naj bo
               zadolžen za zdravstvo, varuhinja naj določi, ona ga pozna, Državni zbor naj se
               seznani, Državni zbor naj ga imenuje. Ko je sedel gospod Janša, predsednik Vlade, z
               nami na razgovor smo mu to povedal, osebno sem mu povedal in je bilo zanimivo in je
               to tudi sprejel in rekel, da je to lep kompromisen predlog, ki pa ne vem zakaj ni
               prepričal tudi tistih ostalih v okviru poslanske skupine. No, zato sem rekel, da bom
               še enkrat na to stvar opomnil, kajti še vedno je na tem, da se bosta pogovorila naš
               predsednik in predsednik Vlade o tej zadevi, ker naši so pravzaprav res prosili, da
               se enkrat ta stvar obelodani in naj se pove mnenje ali je bil ta naš predlog v redu
               ali ni bil v redu in zakaj tudi ni bil sprejet. Pri tem ne omenjam številnih
               amandmajev, ki smo jih resno dali in ki so bili z levo roko zavrnjeni in včasih tudi,
               bi rekel, na zelo neprimeren način. Tako, da do danes tega pogovora ni prišlo, so pa
               rekli, da bo do četrtka ta stvar jasna. Sem pa prepričan, da bo ta zakon sprejet. Mi
               ne mislimo oponirati temu, določene stvari bi radi vedeli kako je z njimi, oponirati
               temu zakonu, ker razumsko ta zakon mora enkrat biti sprejet, kakršen je tak je, bo
               treba še kup dobrih pripomb dati, da se bo izboljšal, marsikaj se bo tudi spremenilo,
               vendar pacient enkrat mora nekaj v roke dobiti s tega stališča. In morda, da je ta
               Vlada to dosegla, da je sploh dosegla, da do tega zakona pride je to že en korak
               naprej. Smo kritični, ampak ob enem pa tudi povem, dobili bomo zakon in mislim, da bo
               zakon tudi sprejet. Samo to kar sem imel za povedati sem pa povedal. Hvala.</p>
            </sp>
            <sp xml:id="SDT4-OZZ-Redna-026-2008-01-16.sp83">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega Klavora. To je tudi namen. Kolegica Jerajeva, besedo imate.</p>
            </sp>
            <sp xml:id="SDT4-OZZ-Redna-026-2008-01-16.sp84">

               <speaker>ALENKA JERAJ:</speaker>

               <p>Hvala za besedo. Dejstvo je, da Zakona o pacientovih pravicah v Sloveniji do sedaj
               nismo imeli in sama težko pristajam na tezo, da je sedaj zakon pripravljen tako slab,
               da ne bo prinesel nobenih izboljšav na tem področju oziroma<stage type="mag"/>(nadaljevanje) ne pristajam na to, da je sedaj stanje boljše,
               kot bi bilo po sprejetju tega zakona.</p>
               <p>Mislim, da bi bila to tudi zelo slaba popotnica in sporočilo pacientom, da pač naj
               še malo počakajo, da se bomo mi enkrat, ko se bomo, če se bomo dogovorili kakšen
               zakon in kako ga potrebujemo, kakšnega potrebujemo. Ob tem ne nehajo veljati vsi
               ostali zakoni, ki določajo pacientove pravice. Prej smo jih že omenili iz
               zdravstvenega zavarovanja in tako naprej. Tudi sama mislim, da nekatere stvari pač
               potekajo in ne moremo zdaj vse združiti v zakon o pacientovih pravicah, ker jih je
               mnogo najbrž, ampak tukaj skušamo urejati tiste pravice, ki niso urejene nekje
               drugje. In zato se mi zdi smiselno, da je bil zakon nastavljen tako kot je bil, vsaj
               tiste pravice, ki so zapisane v zakonu o zdravstvenem zavarovanju še vedno veljajo in
               jih bodo tudi lahko uveljavljali. Tukaj se pač določajo poti, tudi tiste pravice
               uveljavljati.</p>
               <p>Veliko pripomb in amandmajev smo od prve splošne obravnavali sprejeli, poslušali
               tudi društva in zainteresirano javnost, zato tudi ima danes zakon dejansko v
               nekaterih členih drugačno podobo, kot jo je imel v začetku. Ampak saj to je namen, da
               skušamo uveljaviti in vključiti vse tiste pripombe, ki bodo zakon izboljšale. Tudi o
               tem je bilo govora, da varuhinja ne podpira zakona. Jaz sem že prej hotela povedati
               kolegici Tavševi, da če ne bi že na prejšnji odšla po svojem referatu in bi poslušala
               namestnika varuhinje, jaz ali pa pač narobe razumemo, sem ga razumela, da pač podpira
               tak predlog in da je to usklajeno. Povedal je, da se danes od namestnikov ukvarja
               tudi s tem, tudi s pacientovimi pravicami in še vedno se bo, ker varuh človekovih
               pravic se pač ukvarja z vsemi pravicami, tudi pacientovimi, ne glede na to, da bomo
               ustanovili oziroma da zakon predlaga regijske zastopnike, ki so po mojem mnenju kljub
               vsemu bodo bližje ljudem, kot pa če bi imeli varuha v Ljubljani ali pa če bi ga imeli
               v Mariboru. Zato sem prepričana, da bo za paciente tudi to bolje, kot zdaj, ko ni ne
               enega, ne drugega oziroma je v Ljubljani namestnik, eden izmed namestnikov pri
               varuhinji zadolžen za to. Zdaj bo imel dvojno, se pravi regijskega zastopnika in še
               vedno se bo lahko obračal tudi na varuha človekovih pravic.</p>
               <p>Potem sem hotela povedati tudi o avtističnih otrocih. Pri nas se velikokrat
               pogovarjamo in to je kar naprej tema naše kolegice. Jaz ne pristajam na to, da se
               samo ona s tem problemom sooča. Mi smo v poslanski skupini se že srečali tudi s
               predstavniki društva Dan in bili opozorjeni na težave in dejansko res danes ne moreš
               dobiti drugega mnenja, ker imamo enostavno to področje premalo razvito, ampak
               ministrstvo dela ukrepe tudi na tem področju in se mi zdi kar malo krivično, da kar
               naprej opletamo z enimi človeškimi usodami, ki niso kar tako samo za zganjati nek
               populizem.</p>
               <p>Enako kolegica Oražmova pravi, da bi morali vse vključiti v zakon, torej tudi
               podzakonske. Mi vse zakone sprejemamo tako, da določimo nek osnovni koncept, potem pa
               se določene stvari, metodologijo, podrobnosti določi s pravilnikom minister in tako
               naprej. Sicer bi imeli zakoni 1000 členov, če bi hoteli vse to notri napisati in se
               mi zdi to tukaj malo pretiravanje. Enako, da je storitev, da zastopnik stane. V 50.
               členu je jasno zapisano, da je delo zastopnika za pacienta brezplačno in zaupno. Ni
               prav, da tudi to kar naprej poslušamo, čeprav tega že od začetka v zakonu ni. <stage type="mag"/> (nadaljevanje) Ampak pri nas je možno dobiti
               neverjetno veliko prostora v medijih in v javnosti, če kritiziraš Vlado, ne glede na
               vse, ne glede na prepričanje novinarjev, vsak ima pač pravico, ampak vseeno bi
               pričakovali, da tiste pozitivne stvari pa le nekako tudi mediji tako znajo
               predstaviti in v smislu podati korektno informacijo in potem pripombe na tisto.</p>
               <p>Malo licemersko se mi zdi, da ves čas govorimo, da zakon nujno potrebujemo, da bi ga
               že zdavnaj morali imeti, da je nujno, da ga imamo zraven, pa najti sto razlogov, da
               ga ne podpreš. Vedno praksa pokaže mogoče tudi na slabe rešitve ali pa ne najboljše.
               In tudi danes težko predvidevamo, kaj se bo v praksi morda izkazalo kot morda ne
               najbolj dorečeno, enako kot tisto, kakšni učinki pozitivni bodo, nekaj lahko
               predvidiš in to je tudi v obrazložitvi zakona predvideno, praksa pa pokaže tako na
               dobre stvari, pa tudi na tisto, kar mogoče pa manjka in zato se potem zakon
               izboljšuje. Ampak zakon lahko izboljšuješ, če ga imaš, če ga pa nimaš, ga pa težko
               izboljšuješ in se vračaš na začetek in vedno znova od začetka pač stvari postavljaš.
               Jaz mislim da, predlog sklepa bom podprla in upam, da bo tudi v Državnem zboru
               dejansko zakon dobil zadostno podporo in da bomo tako konkretno nekaj naredili za
               paciente in ne stvar prelagali nekam v nedoločeno prihodnost. Kot rečeno so pa
               izboljšave vedno možne, ampak najprej, da lahko kaj izboljšaš moraš stvar sploh
               imeti, v tem primeru zakon.</p>
            </sp>
            <sp xml:id="SDT4-OZZ-Redna-026-2008-01-16.sp85">

               <speaker>PREDSEDNIK LJUBO GERMIČ:</speaker>

               <p>Hvala lepa. In še na koncu kolega Grill.</p>
            </sp>
            <sp xml:id="SDT4-OZZ-Redna-026-2008-01-16.sp86">

               <speaker>IVAN GRILL:</speaker>

               <p>Hvala lepa za besedo, še enkrat. Lep pozdrav spoštovanemu državnemu sekretarju s
               sodelavcem, kolegicam in kolegom in gostom.</p>
               <p>Da je ta zakon zopet predmet politizacije, me današnja razprava to ponovno
               prepričuje in nobenega dvoma ni, da se je že, ko se je zakon sprejemal veliko
               politiziralo in tudi ta priložnost, ki jo je sedaj ponovno vzpostavil Državni svet z
               izglasovanim vetom, se sedaj tukaj tudi uporablja. Zakaj je temu tako? Bom izhajal iz
               predloga zakona, ki ga je pred dvemi leti vložila Liberalna demokracija v Državni
               zbor, ki smo ga takrat zavrnili, ker je bil resnično pomanjkljiv. Rešitve, ki so bile
               takrat v tem zakonu so bile nedodelane. Vendar ključni koncept tega zakona je bil pa
               v veliki večini povsem enak temu, ki ga imamo sedaj pri nas, dejansko v obravnavi
               oziroma v ponovni obravnavi. In to me preseneča, da kolegica, ki danes tiste rešitve
               kritično obravnava, jih je takrat tudi podpirala, sicer še takrat v poslanski skupini
               LDS. Katere so bile te ključne rešitve? Tudi takrat je tisti zakon imel institut kot
               zastopnika pacientovih pravic. Ni bil takrat institut varuha človekovih pravic, v
               takšnem smislu, kot se ga sedaj želi tukaj izpostavljati. Tudi takrat je bila
               definirana kot drugostopenjska komisija s sestavo. Tudi takrat bi to komisijo
               potrjevalo ministrstvo. In tam je bilo takrat tudi navedeno, da storitve niso
               brezplačne, da se jih plačuje. Tudi v tistem predlogu zakona je bilo definirano, da
               pravice, ki izhaja iz zdravstvenega zavarovanja ureja poseben zakon. Danes pa je
               ravno to predmet največjih kritik. Tako, da mislim, da je to več kot očitno, dovolj
               tehten argument, da se gre tukaj za politizacijo. <stage type="mag"/> (nadaljevanje) Tudi razlaga oziroma obrazložitev Državnega sveta me v
               nobenem ne prepričuje, da bi lahko tem ugotovitvam oziroma trditvam lahko pritrdil,
               in trdim, da so neutemeljene in velikokrat presplošne in skušajo zadeve dejansko
               predstavljati drugače, kot je bil postopek sprejemanja tega zakona tudi v
               resnici.</p>
               <p>Ta zakon, če se spomnimo, je bil zelo dolgo v postopku priprave. Vlada ga je dolgo
               pripravljala, tudi javnost je bila vključena. Sicer ne v tistem formalnem času, ko je
               bilo v javni razpravi recimo že kot predlog, ki je bil izoblikovan, ampak v postopku
               nastajanja so bile številne javne razprave oziroma tribune, okrogle mize ali karkoli,
               kjer je sodelovala stroka, bolniki in vsi tisti, ki so želeli tukaj sodelovati. Na
               podlagi nekajmesečne ali verjetno letne razprave, ali pa iskanja rešitev, je bil
               oblikovan takšen oziroma podoben predlog, ki smo ga potem sicer še z amandmaji
               spreminjali. In zato tukaj trditev, da je bilo v javni razpravi samo en mesec časa,
               dejansko ni utemeljena.</p>
               <p>Še to sem hotel, pa sem prej spregledal. Ko je bil predlog zakona s strani LDS-a
               takrat vložen ni bilo nobene civilne iniciative, ki bi temu nasprotovala, nobenega
               društva, nič, nič, nič ni bilo. .../Oglašanje v ozadju./... Tudi v ustanavljanju ne.
               Samo to, da še dodam.</p>
               <p>Gremo pa sedaj recimo konkretno, z nekaj dejstvi, ki jih ta zakon vsebuje. Ta zakon,
               lahko rečem, izredno enostaven, kljub temu, da je obsežen, ker je obsežna materija,
               vendar je enostaven. Je tudi zelo konkreten. Noter se konkretno obravnava posamezne
               postopke, ki se lahko dejansko v procesu iskanja, recimo nekih pacientovih pravic,
               tudi izvaja. Treba je ponovno poudariti, da je ta zakon oziroma zastopnik pacientovih
               pravic povsem brezplačno na razpolago vsem tistim, ki bodo potrebovali njegovo pomoč.
               Tudi komisija lahko, v primeru, ko se bo nekdo neupravičeno obrnil na njo za pomoč,
               in da je ta oseba socialno šibka, mu ne zaračuna tistih stroškov, ki bi jih sicer
               lahko zaradi neupravičene obravnave. Pomeni, da se tudi tukaj upošteva socialni
               moment pacientov, in ni nobenega razloga, da kdorkoli meni, da mu je bila kršena
               njegova pravica. Te pravice tudi ne išče na drugostopenjskem organu, to je pri
               komisiji.</p>
               <p>Da so bila upoštevana številna, ali večinsko, mnenja civilne družbe, kaže zelo
               veliko konkretnih dejstev. Je pa res, da vseh ni možno nikoli upoštevati. Kajti tukaj
               so lahko tudi stališča oziroma mnenja, pripombe, ki v celoti spreminjajo koncept
               zakona, ki ga je tudi zasledoval. Tudi s toliko amandmaji, ki smo jih sprejemali na
               tem odboru, se je upoštevalo tako pripombe varuha človekovih pravic, kot tudi
               zastopnice oziroma varuha pacientovih pravic iz Maribora. Potem tudi varuhinje
               potrošnikovih pravice, Foruma za varstva otrok, Društva medicinskih sester in babic
               in tako naprej. Cela paleta teh pripomb se je tudi upoštevala, in nenazadnje tudi
               opozicijskih poslancev. Ravno na njihovo pripombo, da v tem zakonu niso upoštevane
               bodoče regije, so se tudi tukaj poiskale rešitve, da so na ta način tudi stvari v
               veljavi oziroma se jih lahko izvaja, če ne bo uspelo imeti regije.</p>
               <p>Bile so tudi kritike, da je zastopnik podrejen ministrstvu, se je tukaj zopet v
                  amandmajih<stage type="mag"/> (nadaljevanje) takrat sprejelo
               rešitev, da je dejansko zastopnik neodvisen, da bo pod pristojnostjo regije, tudi
               financiran bo s strani regije. Pomeni, da se je tudi tukaj upoštevale te pripombe
               oziroma izrazilo, razjasnilo tisto dilemo, ki bi lahko bila, da bi le bila neka
               odvisnost. Tudi sama komisija je neodvisna. In tukaj zopet govoriti, da je ta
               komisija preštevilčna, so te utemeljitve neosnovane. Kajti, ključni organ, ki odloča
               bo senat. Tukaj je povsem jasno, da obvezno v tričlanskem senatu je vsaj eden s
               strani tistih članov komisije, ki jih predlagajo nevladne organizacije, pravnik, in
               samo eden je s strani stroke. Senat je tisti, ki o tem odloča. Kolikšno je število
               same komisije, da se s takimi vprašanji tukaj razpravlja mislim, da je povsem
               neumestno.</p>
               <p>Tudi delo zastopnika ves čas spremlja varuh človekovih pravic, saj je potem on
               tisti, ki mora prejemati ta poročila, delovanje tega organa in nenazadnje varuh
               človekovih pravic že tudi po svoji funkciji ves čas sodeluje pri kakršnihkoli
               sistemskih napakah, recimo, ki bi se pojavile pri obravnavanju pacienta ko le ta išče
               zdravstveno pomoč.</p>
               <p>Veliko je bilo dileme ravno o tem, da bi bil institut varuha pacientovih pravic
               boljši ali boljša rešitev. Jaz trdim, da to ne drži. In to iz poročil, ki smo jih
               lahko prebrali, kdor si je vzel čas, tako varuha človekovih pravic, kot tudi
               varuhinje pacientovih pravic iz Maribora, kajti z nekim sistemskim postopanjem ali
               delovanjem je lahko samo nekatere opozarjala, ni imela nobene ali nimajo nobene
               konkretne pristojnosti posegati. Mislim, da je to za paciente prav gotovo slabša
               rešitev. Kajti, zastopnik je povsem operativen organ, ki bo na neposreden način
               pomagal pacientom, ko bodo potrebovali njegovo pomoč in kot sem tudi že omenil, je ta
               tudi povsem brezplačen. Tako, da je takšna rešitev zagotovo boljša, hitrejša bo in
               tudi bolj neposredna.</p>
               <p>Kot pa sem že omenil je varuh človekovih pravic še vedno ves čas lahko pristojen, če
               bo na sistemskem področju lahko sodeloval in tudi predlagal ali posredoval, glede na
               svoje pristojnosti, da se določene nepravilnosti skuša odpraviti.</p>
               <p>Samo še to, potem bi pa zaključil. Jaz trdim, da je ta zakon dober, da imajo od tega
               zakona, ali bodo imeli pacienti korist. <stage type="mag"/>
               (Nadaljevanje) Tudi eden izmed razpravljavcev ni omenil, na katerem področju pa lahko
               ta zakon neko področje poslabša, da naredi neko škodo, ali pacientom ali sistemu ali
               komurkoli. Mislim, da neke take konkretne razprave ni bilo. Pomeni, da tudi, če bi to
               držalo, da je ta zakon neprimeren ali pa slab ali pa kakorkoli, boljše je, kot sem že
               danes tudi slišal od enega od prehodnika, boljše je, da imamo takšen zakon kot pa, da
               nimamo nič. Ampak jaz trdim, da je zakon kljub temu dober. Zakaj bi sedaj
               nasprotovali, da tak zakon vstopi v veljavo, pa se potem lahko vsi skupaj, Državni
               svet, opozicija, kdorkoli, loti ali pa sugerira rešitve, ki bodo lahko ta zakon še
               izboljšale. Vedno se lahko zakon ali na novo sprejme ali pa se obstoječega popravi.
               Tako da, dejansko ni nobenega tehtnega razloga, ki bi opravičeval, da bi ta zakon
               sedaj zavrnili. Tako da, jaz osebno bom z velikim veseljem ponovno glasoval za ta
               zakon. Hvala lepa.</p>
            </sp>
            <sp xml:id="SDT4-OZZ-Redna-026-2008-01-16.sp87">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolega Grill. Smo v fazi glasovanja. Da ponovim še enkrat sklep o čem
               glasujemo. Odbor za zdravstvo predlaga Državnemu zboru Republike Slovenije, da je pri
               ponovnem odločanju v skladu z drugim odstavkom 91. člena Ustave Republike Slovenije,
               Zakon o pacientovih pravicah sprejme.</p>
               <p>Kdo je za? (7 članov.) Kdo je proti? (3 člani.)</p>
               <p>Hvala lepa. Predlog sklepa je sprejet.</p>
               <p>Torej sedaj, gospod Bručan. Poročevalec na seji. Predsednik odbora.</p>
               <p>Potem zaključujem 3. točko dnevnega reda in se vsem, ki ste razpravljali, vsem
               vabljenim na sejo, ki ste sodelovali pri točki, zahvaljujem.</p>
               <p>Prehajam na 4. točko dnevnega reda. Pri tem pa bi prosil kolega Grilla,
               podpredsednika odbora, če lahko prevzame vodenje seje. Prosim.</p>
            </sp>
            <sp xml:id="SDT4-OZZ-Redna-026-2008-01-16.sp88">

               <speaker>PODPREDSEDNIK IVAN GRILL:</speaker>

               <p>Predlagam, da preidemo na <title>4. TOČKO DNEVNEGA REDA - ZAHTEVA ZA ZAČETEK POSTOPKA
                  ZA OCENO USTAVNOSTI PRVEGA IN DRUGEGA ODSTAVKA 33. ČLENA ZAKONA O PROIZVODNJI IN
                  PROMETU S PREPOVEDANIMI DROGAMI. </title>To prošnjo za zahtevo nam je posredovalo
               Ustavno sodišče, da se Državni zbor do te zahteve opredeli. Zato bi sedaj prosil, da
               k tej točki najprej mnenje, Vlada Republike Slovenije.</p>
            </sp>
            <sp xml:id="SDT4-OZZ-Redna-026-2008-01-16.sp89">

               <speaker>DARKO ŽIBERNA:</speaker>

               <p>Hvala za besedo. Torej Vlada Republike Slovenije kot udeležencu postopku daje svoje
               mnenje o pobudi Ukrajnega sodišča v Kočevju, za oceno ustavnosti prvega in drugega
               odstavka 33. člena zakona o proizvodnji in prometu s prepovedanimi drogami. Vlada
               Republike Slovenije pobudi nasprotuje in trdi, da je pobuda neutemeljena, zato
               predlaga njeno zavrnitev ter svoje stališče utemeljuje z razlogi, ki so podani v
               pisnem gradivu. Če samo poudarim bistvo, da ne kradem časa za razpravo, torej sodišče
               iz Kočevja se je obrnilo za presojo zato, ker na podlagi Zakona o proizvodnji in
               prometu s prepovedanimi drogami se je znašlo v navidezno ... situaciji, kako
               sankcionirati kršitelje. In hkrati se sklicuje, da je triletni rok, ki je bil določen
               v zakonu o prekrških, določa to, da se morajo specialne zakone z njim uskladiti.
               Menimo, da je ta rok, ni tisti, ki določa ročnost veljavnosti tega zakona, ampak je
               samo napotilni rok, ko se je treba v nekem drugem zakonu uskladiti z Zakonom o
               prekrških, in da bi v konkretnem primeru <stage type="mag"/>
               (nadaljevanje) sodišče lahko uporabilo tovrstni specialni zakon o prekrških in
               izrekalo skladno s svojimi normami tudi potrebno sankcijo. Zaradi tega menimo, da je
               pobuda nepotrebna in predlagamo, da se jo zavrne.</p>
            </sp>
            <sp xml:id="SDT4-OZZ-Redna-026-2008-01-16.sp90">

               <speaker>PODPREDSEDNIK IVAN GRILL:</speaker>

               <p>Hvala lepa. In sedaj prosim še Zakonodajno-pravno službo, da poda svoje mnenje k tej
               zahtevi.</p>
            </sp>
            <sp xml:id="SDT4-OZZ-Redna-026-2008-01-16.sp91">

               <speaker>MIRA PALHARTINGER:</speaker>

               <p>Dober dan. Hvala za besedo. V bistvu je tudi Zakonodajno-pravna služba v svojem
               pisnem mnenju se opredeljuje do zahteve na ta način, da ocenjuje, da je neutemeljena,
               zatrjevanju, očitki o kršitvah načela zakonitosti v kazenskem pravu in o podani
               pravni praznini pa, da so neutemeljeni. Pri tem se v svojem pisnem mnenju sklicujemo
               posebej tudi na odločbo Ustavnega sodišča, ki je na zahtevo istega Okrajnega sodišča
               v Kočevju presojalo 223. člen Zakona o prekrških, se izredno ukvarjalo tudi z drugim
               odstavkom 223. člena Zakona o prekrških in o njem v izreku izrecno navedlo, da ta
               določba ni v neskladju z Ustavo. V zvezi s tako odločitvijo gre za uporabo sankcij in
               način privedbe na novo ureditev po zakonu o prekrških. V tej točki, v tej odločbi je
               v obrazložitvi svoje odločitve Ustavno sodišče posebej opozorilo in navedlo, da ta
               določba jasno določa katere sankcije se uporabljajo, zato tudi ni v neskladju s prvim
               odstavkom 28. člena Ustave. Gre za odločbo, ki je bila izdana po izteku roka,
               predpisanega za uskladitev predpisov. Da ne podaljšujem po nepotrebnem; če skratka
               Zakonodajno-pravna služba meni, da pravne praznine na tem področju ni, da je pravna
               podlaga za prevedbo denarnih kazni, globe, v 223. členu Zakona o prekrških in sicer v
               drugem odstavku izrecno podana, v okviru določbe, ki pravi, da predpisane denarne
               kazni, da veljajo kot predpisane globe in s tega vidika torej po naši oceni zahteva
               ni utemeljena. Hvala.</p>
            </sp>
            <sp xml:id="SDT4-OZZ-Redna-026-2008-01-16.sp92">

               <speaker>PODPREDSEDNIK IVAN GRILL:</speaker>

               <p>Hvala lepa. Sedaj pa dajem odboru na glasovanje naslednji sklep. Odbor za zdravstvo
               podpira mnenje Zakonodajno-pravne službe k pobudi za oceno ustavnosti prvega in
               drugega odstavka 33. člena zakona o proizvodnji in prometu s prepovedanimi drogami.
               Ter Zakonodajno-pravni službi predlaga, da v skladu z 266. členom Poslovnika pripravi
               odgovor Ustavnemu sodišču Republike Slovenije.</p>
               <p>Kdo je za? (Soglasno.)</p>
               <p>S tem zaključujem 4. točko dnevnega reda.</p>
               <p>Prehajamo na <title>5. TOČKO DNEVNEGA REDA - RAZNO. </title>Ni nobene pobude predloga.</p>
               <p>S tem zaključujem sejo. Hvala lepa vsem udeležencem.</p>
               <p>(Seja je bila končana 16. januarja 2008 ob 15.41.)</p>
            </sp>
         </div>
      </body>
   </text>
</TEI>
