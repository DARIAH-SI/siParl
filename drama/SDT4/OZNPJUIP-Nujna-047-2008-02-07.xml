<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Nujna-047-2008-02-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">01576B55998ED68AC12573E6002A52A2</idno>
               <idno type="custom" subtype="day">D8FA3BC8C88A3367C12573EC0049E856</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=D8FA3BC8C88A3367C12573EC0049E856</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Nujna-047-2008-02-07.OZNPJUIP" n="047">
               <name>Nujna</name>
               <date when="2008-02-07"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Nujna-047-2008-02-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Nujna-047-2008-02-07.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">47. nujna seja</stage>
            <stage type="date">(7. februar 2008)</stage>
            <stage type="chairman">Sejo je vodil Drago Koren, predsednik odbora.</stage>
            <stage type="time">Seja se je pričela ob 10.35.</stage>


            <sp xml:id="SDT4-OZNPJUIP-Nujna-047-2008-02-07.sp1">

               <speaker>PREDSEDNIK DRAGO KOREN:</speaker>

               <p>Dober dan članicam in članom odbora, gospodu ministru in vsem ostalim prisotnim na
               današnji 47. nujni seji Odbora za notranjo politiko, javno upravo in pravosodje.</p>
               <p>Najprej se moram zopet iskreno opravičiti vsem članom in gostom, da se je ponovno
               zgodilo to, kar se že enkrat, odkar sem predsednik, da smo pristali v tej mali sobi,
               kjer je dejansko, da rečem, skoraj nemogoče delati, saj se ne morejo člani odbora in
               glavni vabljeni niti normalno usesti k mizi, da bi lahko normalno delali. Ampak na
               žalost, ne vem, kaj se dogaja zdaj v Državnem zboru, da je vse zasedeno in enostavno
               ni možno dobiti prostora. Sploh pa, kar se tiče terminov, je pa še večji problem.</p>
               <p>Najprej vas naj obvestim, da se je za današnjo sejo opravičil mag. Borut Sajovic in
               da bo poslanca Mitjo Ljubeljška nadomeščal Franc Jazbec, ki ga lepo pozdravljam na
               današnji seji našega odbora.</p>
               <p>Ker k dnevnemu redu seje ni bilo predlogov za razširitev oziroma umik katere od
               točk, je določen dnevni red, kot je bil predlagan s sklicem. Torej, imamo samo eno
               točko, Predlog zakona o spremembah in dopolnitvah zakona o sistemu plač v javnem
               sektorju.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O SISTEMU PLAČ V JAVNEM SEKTORJU, NUJNI POSTOPEK.</title>
               </p>
               <p>Predlog zakona je Državnemu zboru v obravnavo predložila Vlada Republike Slovenije.
               Na Kolegiju predsednika Državnega zbora 6.2.2008 je bilo sklenjeno, da se predlog
               zakona obravnava po nujnem postopku.</p>
               <p>Prejeli ste naslednje gradivo: predlog zakona, ki je objavljen v Poročevalcu št.
               16/2008, mnenje Zakonodajno-pravne službe in vložene amandmaje koalicijskih
               poslanskih skupin z dne 6.2.2008. Danes pa ste dobili še dodatno na klop amandma
               koalicijskih poslanskih skupin za nov 2.a člen ter popravek poglavja <q>"prehodne in
               končne določbe"</q>.</p>
               <p>Na sejo sem vabil Zakonodajno-pravno službo, Ministrstvo za javno upravo in
               reprezentativne sindikate javnega sektorja <stage>(seznam je pri vabilu, da ne bi zdaj vseh
               še enkrat bral)</stage>.</p>
               <p>Pričenjam drugo obravnavo predloga zakona, v kateri bomo na podlagi 126. člena
               poslovnika opravili razpravo in glasovanje o posameznih členih predloga zakona. Želi
               mogoče za začetek minister besedo za dopolnilno obrazložitev? Prosim, gospod minister
               Gregor Virant.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp2">

               <speaker>DR. GREGOR VIRANT:</speaker>

               <p>Hvala lepa, gospod predsednik. Spoštovane gospe poslanke in gospodje poslanci ter
               drugi vabljeni na sejo! Novela zakona o sistemu plač v javnem sektorju je kratka,
               čeprav je zgodba o reformi plačnega sistema v javnem sektorju dolga oziroma ima že
               zelo dolgo brado. Tokratna novela prinaša dve stvari, in sicer, uskladitev plač v
               javnem sektorju s 1. januarjem 2008 za 3,4%, to je za razliko med predvideno in
               dejansko inflacijo v letu 2007, in prinaša uvrstitev predsednika Državnega sveta, ki
               naj bi v skladu z odločbo Ustavnega sodišča svojo funkcijo opravljal poklicno, v
               plačni razred, torej njegovo umestitev v sistem plač, ki velja za funkcionarje že od
               1. januarja letos.</p>
               <p>Ta novela je tudi rezultat dogovora med sindikati javnega sektorja in Vlado o
               reševanju stavkovnih zahtev. Veste, da je javni sektor napovedal stavko, ki je bila
               napovedana za 30. januar. Stavkovni odbor javnega sektorja se je nemudoma začel
               pogajati z Vlado o reševanju stavkovnih zahtev in na koncu smo dosegli nek razumen
               kompromis in stavka je bila odpovedana. Zgodba o plačni reformi, o začetku plačne
               reforme sega  v leto 2002, ko
               je bil sprejet zakon o sistemu plač v javnem sektorju. Novi sistem plač v javnem
               sektorju je bil že leta 2006 uveljavljen za direktorje v javnem sektorju in zanje
               velja. S 1. januarjem letošnjega leta je bil uveljavljen tudi za funkcionarje v
               javnem sektorju, tako da smo vsi funkcionarji že dobili prvo izplačilo po novem
               sistemu, nekateri nekoliko nižje plače, kot ste verjetno lahko ugotovili. Za
               približno 160 tisoč javnih uslužbencev pa ta sistem še ne velja, ker nam manjka še
               pika na i, to pa je sklenitev panožnih kolektivnih pogodb, to je, kolektivnih pogodb
               dejavnosti in poklicev. Namreč, plače za javne uslužbence se urejajo s kolektivnimi
               pogodbami, najprej z okvirno ali splošno kolektivno pogodbo za javni sektor. Ta je
               dogovorjena na ravni parafiranja, torej ni bila še podpisana, je pa bila julija
               parafirana in je določila osnovna razmerja med tipičnimi ali orientacijskimi
               delovnimi mesti. In določila je tudi vse dodatke, ki se bodo izplačevali v javnem
               sektorju. Od tu naprej nam manjka še 13 kolektivnih pogodb dejavnosti in poklicev. O
               njih se pogajamo od 1. oktobra lanskega leta. V nekaterih dejavnostih so pogajalci že
               praktično na koncu ali tik pred koncem, v nekaterih drugih dejavnostih gre pogajalski
               proces nekoliko bolj počasi. Tako da lahko rečem, lahko ocenim, da je plačna reforma
               v javnem sektorju tik pred zaključkom, torej, dejansko nam manjka samo še zaključek
               pogajanj o kolektivnih pogodbah dejavnosti in poklicev. Seveda pa, ker sta v
               pogajanjih vedno dve strani, mislim, da ni nikogar, ki bi znal na dan natančno
               napovedati, kdaj bo ta zgodba zaključena.</p>
               <p>Mogoče samo še stavek o tem, zakaj se je sploh zapletlo, zakaj je prišlo do napovedi
               stavke in kako je bilo to rešeno. Do napovedi stavke je prišlo zaradi tega, ker je
               Vlada predlagala, da se vsaj del te januarske uskladitve plač v letošnjem letu
               izplača v obliki premij dodatnega pokojninskega zavarovanja. Zakaj smo to predlagali
               - ker smo ocenili, da bi skupen porast plač v letu 2008 v javnem sektorju lahko bil
               kritičen z vidika inflacije. Ko govorim o skupnem porastu plač, mislim seveda na
               porast iz dveh naslovov: iz naslova usklajevanja z inflacijo in iz naslova odprave
               plačnih nesorazmerij. Namreč, plačna nesorazmerja se bodo začela odpravljati takoj,
               ko bomo vstopili v nov plačni sistem, in takrat bo prišlo v nekaj obrokih do znatnega
               povišanja plač v javnem sektorju, kajti že nekaj let se zbira denar v tako imenovani
               sklad za odpravo plačnih nesorazmerij in ta denar bo plasiran v tistem trenutku, ko
               bodo kolektivne pogodbe sklenjene in ko bodo izpolnjeni vsi pogoji za uveljavitev
               novega plačnega sistema. Skupna rast plač v letu 2008 bi prekomerno presegla
               predvideno rast produktivnosti in bi tako pomenila pomemben pritisk na dvig
               inflacije. No, sindikati so nasprotovali kakršnikoli drugi obliki izplačila te
               povišice z januarjem letos. Nenazadnje je bila ta povišica že dogovorjena v decembru
               2006, to Vlada priznava in o tem ni bilo nobene dileme, pač, naš predlog je šel v to
               smer, da bi izplačali na drug način. Smo se pa dogovorili o rešitvi, ki ohranja rast
               plač v makroekonomsko vzdržnih okvirih, to je, o zamiku odprave plačnih nesorazmerij.
               Določeni so novi datumi za odpravo plačnih nesorazmerij. Prvi obrok ali pa prva
               povišica naj bi se zgodila s 1. majem letos, druga s 1. januarjem naslednje leto in
               potem še septembra 2009 in marca 2010. S tem, da si je Vlada izpogajala še varovalko,
               da če bi rast plač v javnem sektorju presegla produktivnost za več kot 0,5 odstotne
               točke, da se o teh datumih o tretjem in četrtem obroku zmenimo na novo. Na drugi
               strani so sindikati dobili garancijo, da jim gredo plače po novem od  1. maja letos ne glede na to, ali
               bodo takrat že izpolnjeni vsi pogoji. Namreč, če bodo kolektivne pogodbe sklenjene
               kasneje in če bomo v nov plačni sistem zakorakali morda julija ali pa, teoretično
               govorim, hipotetično, septembra, oktobra, gredo v vsakem primeru zaposlenim poračuni
               od 1. maja letos. To se pravi, obstaja garancija, da se bodo plače po novem dejansko
               izplačale, četudi z zamudo, od 1. maja letošnje leto.</p>
               <p>Toliko na kratko. Želel sem vendarle malo pojasniti celoten kontekst te plačne
               reforme. In še enkrat rečem, če bo šlo vse po sreči in če bo razum na obeh straneh,
               potem lahko, mislim, v relativno kratkem času končamo tudi teh 13 kolektivnih pogodb
               in gremo v nov plačni sistem. Pa tudi če ne vseh 13, je Vlada pripravljena, ko bo na
               sindikalni strani zbrana neka kritična masa sindikatov, ki bi bili pripravljeni to
               podpreti, smo pripravljeni tudi predlagati spremembo zakona, da bi šli v nov sistem
               pač tisti, ki jim bo uspelo skleniti kolektivno pogodbo, tisti, ki so že na koncu s
               pogajanji, kot je, recimo, zdravstvena nega pa še kakšna dejavnost. Hvala lepa.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp3">

               <speaker>PREDSEDNIK DRAGO KOREN:</speaker>

               <p>Hvala ministru. Želi besedo predstavnik Zakonodajno-pravne službe? Gospod Božo Strle.
           </p>
            </sp>
            <sp xml:id="SDT4-OZNPJUIP-Nujna-047-2008-02-07.sp4">

               <speaker>MAG. BOŽO STRLE:</speaker>

               <p>Hvala za besedo, gospod predsednik. Mnenje Zakonodajno-pravne službe se je nanašalo
               predvsem na nomotehnični vidik oblikovanja tega predloga zakona. V tej fazi lahko
               ugotovim le to, da so z vloženimi amandmaji koalicijskih poslanskih skupin naše
               nomotehnične pripombe, ki jih je pač edine možno upoštevati poslovniško, ustrezno
               upoštevane. Kar se tiče pa dodatno vloženega amandmaja za novi 2.a člen, je pač
               posledica situacije, ko novela zakona o Državnem svetu, ki bi določila pravno podlago
               za poklicno opravljanje funkcije predsednika Državnega sveta, ni bila sprejeta. Tako
               da je bilo treba še dodatno prehodno določbo, s katero se odlaga začetek uporabe tega
               dela določbe 1. člena, ki se nanaša na uvrščanje predsednika Državnega sveta v plačni
               razred, odložiti do takrat, ko bo pač za to ustrezna zakonska podlaga sprejeta in
               uveljavljena. Hvala.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp5">

               <speaker>PREDSEDNIK DRAGO KOREN:</speaker>

               <p>Hvala lepa predstavniku Zakonodajno-pravne službe. Želi besedo še kdo od ostalih
               vabljenih? Prosim, izvolite, gospod Štrukelj.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp6">

               <speaker>BRANIMIR ŠTRUKELJ:</speaker>

               <p>Hvala lepa, gospod predsednik. Gospod minister, spoštovane poslanke in poslanci!
               Minister je v grobem že opisal, kaj se je na tej plačni reformi javnega sektorja
               dogajalo, tako da mi tega ni treba ponavljati in se v principu strinjam s tistim, kar
               je bilo povedano kot realen odraz stanja stvari; optimizem morda je seveda tudi del
               dolžnosti, ki jo minister ima, zato mu tudi tega ne oporekam.</p>
               <p>Rad bi pravzaprav na nek način zaprosil Državni zbor, da ta zakon sprejme, to
               spremembo, kajti nezadovoljstvo našega članstva, ki je presenetilo tudi sama vodstva
               sindikatov, da do te uskladitve ne bo prišlo že januarja, ko je bil dogovor dosežen,
               je večje, kot smo pričakovali. Z odložitvijo tega zakona celo na prvo izplačilo v
               april, kar bi se zgodilo, če bi šel zakon na redno sejo Državnega zbora v februarju,
               bi se ta zadeva še dodatno stopnjevala. Glede na to, da je bila odpovedana stavka in
               da je bil dosežen kompromis med vladnimi in sindikalnimi predlogi, bi bilo zelo
               koristno in konstruktivno za zaključek  pogajanj o kolektivnih pogodbah dejavnosti in poklicev,
               ki pravkar potekajo, da bi lahko to uskladitev izvedli že pri februarski plači, to se
               pravi, v začetku marca. In upam, da bo v Državnem zboru razumevanje za ta naš
               predlog. Posebej so me zadolžili, ker govorim v imenu celotne pogajalske skupine
               sindikatov, ki me je pooblastila, da to sporočim, naj opozorim, da bi se v nasprotnem
               primeru sicer nezadovoljstvo, če ne bi prišlo do tega poračuna pravočasno,
               stopnjevalo in ne bi konstruktivno vplivalo na nadaljnja pogajanja v zvezi s
               kolektivnimi pogodbami dejavnosti in poklicev.</p>
               <p>S to uskladitvijo, veste, da se na nek način zavaruje vsaj del realne vrednosti plač
               v javnem sektorju. Mimogrede naj povem, ker je minister omenil, da so nekateri
               funkcionarji dobili nižjo plačo januarja, da s to uskladitvijo tega ne bo več mogoče
               trditi, te plače bodo že z januarsko uskladitvijo višje, kot so bile pred tem. In vas
               še enkrat pozivam, seveda, da to sprejmete. Hvala lepa.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp7">

               <speaker>PREDSEDNIK DRAGO KOREN:</speaker>

               <p>Hvala lepa gospodu Štruklju. Želi še kdo od vabljenih besedo? Če ne, prehajamo na
               razpravo o posameznih amandmajih in členih predloga zakona, ki jo bomo vodili na
               podlagi pregleda vloženih amandmajev koalicijskih poslanskih skupin in tudi teh, ki
               so bili vloženi 6.2.2008, ter teh, ki smo jih dobili danes na klop.</p>
               <p>Tako dajem v razpravo amandma k 1. členu in sam člen predloga zakona. Želi kdo
               besedo? Gospod Rezman, prosim.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp8">

               <speaker>VILI REZMAN:</speaker>

               <p>Hvala lepa. No, na začetku je dovoljeno malo bolj splošno. Zato bi rad rekel najprej,
               da bomo mi seveda podprli ta zakon. Podprli bomo tudi vse amandmaje. Rad bi opozoril,
               da imamo na tri člene štiri amandmaje, in bi, tako kot to po nujnem postopku
               sprejemamo, morebiti bilo dobro, če bi z Zakonodajno-pravno službo, ki nam na ta
               način pomaga, po najnujnejšem postopku predlagali izredno zvišanje plač, ker mora
               tako pogosto popravljati te člene, ki jih dobivamo na vseh mogočih odborih, ta ni
               edini. Ampak neko nezadovoljstvo bi le rad izrazil s tem, da niti takšnega zakona, ki
               ima samo tri člene, ne moremo pripraviti v vladnih službah tako, da ne bi bilo več
               amandmajev, kot je členov samih.</p>
               <p>Naslednja reč, ki bi jo rad opozoril, je ta, da jaz sicer nič nimam zoper to, da se
               to po nujnem postopku sprejme, vendar bi pa rad še eno opozorilo - tisti, ki so
               morali čakati na usklajevanje socialnih transferjev, so morali čakati dve leti,
               nimajo ustreznega instrumentarija za pritisk in bi bilo dobro, da bi imeli tudi tiste
               večkrat v mislih.</p>
               <p>Kar zadeva zmedo okoli včerajšnjega dogodka na Državnem zboru in dodatno potrebo po
               četrtem amandmaju, ki smo ga dobili sedaj pač na mizo, pa bi bilo morebiti dobro reči
               vsaj tole - poglejmo, kaj se je zgodilo. Na listih z izpisi glasovanja se točno vidi,
               zakaj se je to zgodilo. In ta amandma, ki ga imamo zdaj na mizi, sam ne bo vsega
               rešil. Mislim, da bi morali vsaj sklep ali kaj takšnega sprejeti na tem odboru, ki bi
               pozval k takojšnji pripravi novega zakona, ki bo te neumnosti, ki jih počenjamo
               poslanke in poslanci v Državnem zboru, pač popravil. Sam pa napovedujem, da bomo v
               naši Poslanski skupini DeSUS ponovno vložili zakon za usklajevanje socialnih
               transferjev, da ne bomo čisto pozabili na tiste, ki ne usklajujejo  teh izhodiščnih plač. Ampak korektive.
               Socialne korektive, ki so hujši, ki so posledica nečesa kar se ne bi smelo zgoditi.
           </p>
            </sp>
            <sp xml:id="SDT4-OZNPJUIP-Nujna-047-2008-02-07.sp9">

               <speaker>PREDSEDNIK DRAGO KOREN:</speaker>

               <p>Hvala lepa. Predem dam besedo naprej, bi tudi sam rekel samo dva, tri stavke kar se
               tiče tega amandmaja in pa tudi zakona kot celote. Tudi v poslanski skupini Nove
               Slovenije podpiramo in moram reči da tudi ta postopek za ta zakon, moram reči da se
               nam prav, da res pohitimo. Da se dejansko uspe ta dogovor, ki je bil dosežen med
               sindikati in pa Vlado, da se nekje uspe čim prej realizirati.</p>
               <p>Zdaj kar se tiče števila amandmajev na tako mali zakon. Ne vem. Jaz ravno ne bi
               komentiral. Ampak to kar imamo danes na mizi, je pač posledica, se pravi to dodatno
               kar smo danes dobili, je pač posledica včerajšnjega nesprejetega zakona v Državnem
               zboru. Tako da na to pač danes nimamo vpliva. Mi bomo seveda vse te amandmaje podprli
               in s tem tudi omogočili, da bodo lahko delavci prišli do vsaj malo višjih plač.
               Naprej pa dajem besedo gospodu Potrču.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp10">

               <speaker>MIRAN POTRČ:</speaker>

               <p>Hvala lepa. Jaz sem vesel da je do dogovora med sindikati in Vlado prišlo. V
               poslanski skupini Socialnih demokratov podpiramo predlog zakona. Menimo da je tokrat
               nujni postopek eden od redkih, ki ga tudi Poslovnik in naš skupni interes opravičuje
               in glede tega nimamo pomislekov. Jaz upam in verjamem, da bo tudi na današnji seji
               sprejet in tako dana podlaga za realizacijo dogovora med sindikati in Vlado.
               Podpiramo predlagane amandmaje, ki so vezani na mnenje Zakonodajno-pravne službe.
               Postavljamo pa vprašanje službi, ali je amandma, ki je povezan z realizacijo plače
               predsednika Državnega sveta nujna. Ustavno sodišče je namreč ugotovilo, da so
               protiustavne določbe zakona, ki smo ga sprejeli in nam naložilo, da to spremeni.
               Odločitev Ustavnega sodišča o protiustavnosti veljavnih rešitev v zakonu oziroma niso
               več veljavne, ker jih je ugotovilo kot neustavne, še vedno velja in ne vem ali je ta
               odločitev, ki je predlagana v zvezi s predsednikov Ustavnega sodišča nujna. Drugače
               pa soglašam z opozorili kolega Rezmana, da je način dela v našem Državnem zboru, bi
               rekel zelo neskrben. In odločitve, ki jih včasih sprejemajo temu tudi sledijo. Mi smo
               lahko bili nepozorni kot poslanke in poslanci. Vendar nas tudi nihče ni posebej
               opozoril na dvotretjinsko večino ob sprejemanju tega zakon, razen neposredno pred
               samim glasovanjem in smo mnogi bili, lahko tudi ob opravljanju kakšne druge naloge v
               najavi točke, ugotovili da je problem večine šele tisti moment, ko je bilo razglašeno
               da zakona ni in potem začeli postavljati nekatera vprašanja. Videli ste da sem bil
               jaz med njimi, ker sem začel listati po Ustavi in tekati k namestniku generalnega
               sekretarja kaj to pomeni. Pojasnila ki mi jih je dal so bila osebna in zato ne bi rad
               o njih zdaj govoril. Moram pa reči da nam je žal, da ni bil sprejet predlog, ki je
               bil zelo korekten. Da bi namreč Zakonodajno-pravna služba, glede na različen način
               sprejemanja v letu 2005, ko smo ta zakon v Državnem svetu sprejemali z navadno večino
               pa je bil uveljavljen pa nihče ni postavil to pod vprašaj. Naenkrat se ugotovi da se mora sprejemati z
               dvotretjinsko večino. Kar najmanj kaže na nered - jaz zavestno govorim - nered v
               pripravah sej in na nezadosten razmislek, kako in na kakšen način naj Državni zbor
               odloča. Če boste pričakovali, da mora o tem razmišljati vsak od devetdesetih
               poslancev, potem vas bom jaz pač vprašal zakaj imamo vodstvo Državnega zbora in
               pomoč, ki jo to vodstvo uživa pri pripravi sej. Neko odgovornost najbrž imajo tudi
               ti. Ne da bo vsak poslanec, poslanka sam razmišljal po kakšni proceduri se kaj
               sprejema, ko razmišlja o vsebinskih vprašanjih. Jaz torej soglašam, da je prav na nek
               način to vprašanje postaviti. Predvsem pa opozoriti, da naj se predlagane spremembe,
               če ni mogoče ugotoviti da se to naredi na drug način, takoj in čim prej sprejmejo.
               Predlagajo. Sprejemamo jih mi. Potem pa da se vsi tisti ki pri tem imajo svoj del
               krivde za včeraj, ker mislim da je navzočnost bila dovolj velika in je poleg
               glasovanja za in proti, ki je bila najavljeno, bilo tudi nekaj ljudi, ki niso
               enostavno priglasili se pri glasovanje, kar je pomembno da je manjkalo tistih pet
               glasov, kolikor jih je za večino manjkalo. Bi pa sam želel in sami se bomo
               disciplinirali, da to vprašanje ne postavi pod vprašaj samega zakona in temeljne
               vsebine. To je uskladitve plač s 1. januarjem za 3,4%. Ker je seveda to mnogo
               bistvenejše od tega problema, ki je, da rečem naš hišni in smo ga sami zakuhali.
               Hvala.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp11">

               <speaker>PREDSEDNIK DRAGO KOREN:</speaker>

               <p>Hvala lepa gospodu Potrču. Jaz bi mogoče prosil, da ne bi zdaj šli v preširoko
               razpravo, kar se tiče zakona o Državnem svetu. Upam da bo zakon prišel hitro ponovno
               v parlament pa morda bo tudi pripravljen glede teh pomanjkljivosti, za katere smo
               tudi včeraj slišali, da ni bilo vse dorečeno. Bo pa mogoče malo kasneje dobro
               popravljen zakon. Gospod Petan, prosim.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp12">

               <speaker>RUDOLF PETAN:</speaker>

               <p>Hvala za besedo. <gap n="..."/><stage>/Nerazumljivo./</stage><gap n="..."/> upošteval tvoj nasvet pa bom še krajši kot
               sem mislim biti. Torej v SDS bomo seveda podprli tako zakon, kot tudi amandmaje, ki
               so za to potrebni. Veseli smo tudi, da je prišlo do sporazuma. Oba predstavnika
               pogajalcev, ki sta tu, sta že povedala. Tako da mi se lahko samo veselimo tega, do
               česar je že prišlo in upamo da bo narejeno tudi tisti koraki ki so še potrebni.
               Mislim da smo si tudi v tem trenutku enotni in podpiramo, kar se redkokdaj zgodi,
               nujni postopek. Kajti ko gre za plače je verjetno to dobro in pozitivno. Glede
               amandmajev, ki se pač nam pojavi, bi rekel tako, saj so predgovorci že povedali, da
               pol tega je kar našega. Tako da ni treba kazati tudi vse na druge.</p>
               <p>Naj mi bo dovoljeno tudi par besed glede te famozne dvotretjinske večine. Jaz mislim
               da je to tudi odgovornost poslanskih skupin, da informirajo poslance, ki pripadajo
               pač poslanski skupini. Tako da ni potem vedno potrebno, da so presenečenja, če tudi
               se že zgodi to, da ni posebej opozorila v zvezi s tem. Pač to spada tudi k delu v
               Državnem zboru. Vsak pač ima svoje odgovornosti, tudi pravice in tudi dolžnosti. Tako
               da se pač kdaj tudi to zgodi, da mogoče <gap n="..."/> Boljše je sicer res, da si dvakrat opozorjen, ali pa trikrat. Ampak
               včasih je pa potrebno tudi enkrat. Ampak to pa je zopet treba pogledati v lastno
               hišo. To seveda ni kakšna replika na koga drugega, ki je to izvajal. To je samo moje
               razmišljanje. Kajti v naši poslanski skupini smo bili na to opozorjeni. Seveda pa
               moraš biti tudi takrat na seji, ali pa na tistem srečanju ko se o tem razpravlja in o
               tem govori. To pa je zopet stvar notranje organizacije. Ker tisti ki pač niso bili
               tudi pri nas na tisti seji, pač tega tudi niso vedeli. Ampak verjetno so bili
               informirani tudi od ostalih, ki smo tam bili. Tako pač to je. Toliko. Hvala. V
               glavnem podpiramo to kar je predvideno, zakona in pa amandmaji. Hvala.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp13">

               <speaker>PREDSEDNIK DRAGO KOREN:</speaker>

               <p>Hvala gospodu Petanu. Gospod Gulič, prosim.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp14">

               <speaker>ALEŠ GULIČ:</speaker>

               <p>Spoštovani gospod predsednik, kolegice, kolegi, gostje. Poglejte. Govorimo o nujnem
               postopku. Jaz sem seveda v tem primeru za nujni postopek. Čeprav se mi zdi da ga
               prevečkrat v tem inštitutu uporabljamo. Konec koncev vemo, da se nujni postopek
               uporablja kadar gre za nepopravljive posledice za delovanje države. Ne vem če je to
               to. Če gre za vojno, če gre za naravne nesreče. Ne vem kam bi to stlačil. Je pa
               jasno, da potem še mogoče kaj manjka. Da bi bilo dobro napisati, da se uporablja
               kadar gre za nepopravljive posledice za državljane. To bi pa že šlo v ta sklop. Ali
               pa zaradi <q>"šlamparije"</q>, ki se dogaja v Državnem zboru. Tudi to bi mogoče šlo. Ker
               tisto glasovanje včeraj, seveda je bilo takšno, da ga pravzaprav ne moremo šteti za
               ravno zgledno. Vključno z vodenjem. Ni se vedelo ali se prijavljamo za obrazložitve
               glasu, za glasovanje. Parametri niso bili jasni in ko se človek prej odloča ali bo
               šel na sejo, ali bo šel kam drugam, je jasno da mora imeti vse ponderje, vse uteži,
               da ve kako se odloči. Če se seveda odloča za navadno večino, potem stvar nima kakšne
               teže. To je zelo jasno.</p>
               <p>Ampak kakor koli že. To podpiramo. Čeprav se nam zdi zoprno, da se vedno potisne
               ljudi nekam na rob in seveda se potem pojavljajo neki veliki rešitelji. To se mi zdi
               pa tudi malo sprenevedajoče. Tako da kakor koli že. Zdaj če zasledujemo cilj, potem
               je jasno, da ta zakon podpiramo. Če pa pogledamo kakšni bodo rezultati, vidimo da gre
               za neke vrste uravnilovke in tako naprej. Kar je pa še diskutabilno. Ampak o tem kdaj
               drugič, da zadovoljim gospoda predsedujočega. Hvala.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp15">

               <speaker>PREDSEDNIK DRAGO KOREN:</speaker>

               <p>Hvala lepa gospod Gulič. Za besedo je že prej prosil tudi predstavnik
               Zakonodajno-pravne službe, gospod Strle.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp16">

               <speaker>BOŽO STRLE:</speaker>

               <p>Hvala za besedo. Želel bi samo pojasniti zakaj je potreben ta amandma za nov 2.a
               člen, ki odlaga uporabo določbe glede predsednika Državnega sveta. Ustavno sodišče,
               ko je odločalo o zakonu o Državnem svetu, se pravi o načinu opravljanju funkcije
               predsednika Državnega sveta, je ugotovilo neskladnost z ustavo. Ni razveljavilo
               odločanja. Neskladno z Ustavo in določilo rok šest mesecev za uskladitev. Ta določba,
               glede katere je ugotovilo neskladnost, je še vedno veljavna zakonska določba in
               dokler ne bo odpravljena, je še vedno veljavna zakonska določba. In imamo situacijo,
               ko zakon določa da se funkcijo opravlja nepoklicno. Po drugi strani ga pa tukaj
               uvrščamo. Zaradi tega je treba to odložiti do takrat ko bo zakonska podlaga za to
               urejena. To je v bistvu edini razlog, utemeljen razlog. Hvala.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp17">

               <speaker>PREDSEDNIK DRAGO KOREN:</speaker>

               <p>Hvala lepa gospod Strle. Ker ne vidim več prijavljenih k razpravi, zaključujem
               razpravo in dajem amandma k 1. členu na glasovanje.</p>
               <p>Kdo je za? <stage>(11 članov.)</stage> Proti? <stage>(Nihče.)</stage></p>
               <p>Prehajamo na amandma k naslovu novega poglavja, ki je - upoštevamo tudi zraven
                   že popravek - ki se glasi:
               Prehodni in končna določba. Želi tu kdo razpravljati? Ne. Potem glasujemo.</p>
               <p>Kdo je za? <stage>(11 članov.)</stage> Proti? <stage>(Nihče.)</stage></p>
               <p>Prehajamo na amandma k 2. členu. Tu gledamo zdaj amandma iz pregleda, se pravi
               amandma koalicijskih poslanskih skupin iz 6.2. Želi kdo razpravljati? Ne. Potem
               zaključujem razpravo.</p>
               <p>Kdo je za? <stage>(11 članov.)</stage> Proti? <stage>(Nihče.)</stage></p>
               <p>Se pravi je soglasno sprejet.</p>
               <p>In prehajamo še na zadnji amandma, ki ste ga danes dobili na klop. To je za novi 2.a
               člen. Želi tu kdo razpravljati? Ne. Potem zaključujem razpravo in glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Ostal nam je še 3. člen, kateremu niso bili vloženi amandmaji. Želi kdo razpravljati
               k 3. členu? Ne. Potem glasujemo še o tem členu.</p>
               <p>Kdo je za? <stage>(Soglasno.)</stage></p>
               <p>Ugotavljam da so vsi členi predloga zakona sprejeti. S tem zaključujem drugo
               obravnavo predloga zakona. Prosim izvolite.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp18">

               <speaker>VILI REZMAN:</speaker>

               <p>Morebiti je malo prehitro. Jaz sem prej predlagal en sklep. Namreč sklep, ki govori o
               tem, da naj bi upali, kakor je bilo rečeno, na to da bo Vlada pripravila spremembo
               zakona o Državnem svetu, ampak da jo mi pozovemo, da takoj pripravi to spremembo in
               da tudi to uvrsti na dnevni red po nujnem postopku. Bi predlagal, da ta sklep daste v
               obravnavo, v odločanje.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp19">

               <speaker>PREDSEDNIK DRAGO KOREN:</speaker>

               <p>Samo jaz mislim da bi bilo dobro, da mi to vseeno zaključimo. Ker, jaz bi rekel ni
               ravno direktno povezano na to. Bom dal. Jaz bi to zaključil pa res, bom dal besedo
               tudi še na ta vaš predlog. S tem zaključujem drugo obravnavo predloga zakona. Vsi
               sprejeti amandmaji bodo vključeni v dopolnjen predlog zakona, ki bo sestavni del
               poročila. Želi biti kdo poročevalec na seji Državnega zbora? Če ne, bom to nalogo
               opravil sam. Na predlog gospoda Rezmana. Jaz bi dal njegov predlog v razpravo. Če
               želi kdo razpravljati. Drugače sam osebno ocenjujem da ni potreben tak sklep.
               Predvsem iz tega vidika, ker je zdaj bi predlagatelj Državni svet, niti ni bila
               Vlada. Morda je Državni svet, hipotetično rečem, že danes vložil, ne vem, nov
               predlog. Sprašujem še pa druge če želi kdo besedo kar se tega tiče? Jaz sem prepričan
               da bo zakon zelo hitro prišel ali iz ene, ali iz druge strani v Državni zbor. Prosim,
               gospod Petan.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp20">

               <speaker>RUDOLF PETAN:</speaker>

               <p>Hvala za besedo. Predsednik, povedal si da ni bila Vlada predlagatelj. Ne vem zakaj
               bi zdaj Vlado pozivalo za nekaj kar ona ni predlagala. Drugače mene v končni fazi nič
               ne moti. Meni je prav da se ta zadeva uredi. Ampak ne moremo pozivati nekoga, ki nima
               direktno s tem nič. To je moje mišljenje. Drugače jaz nimam nič proti tem. 
               </p>
            </sp>
            <sp xml:id="SDT4-OZNPJUIP-Nujna-047-2008-02-07.sp21">

               <speaker>PREDSEDNIK DRAGO KOREN:</speaker>

               <p>Še gospod Rezman potem pa še gospod minister je želel besedo.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp22">

               <speaker>VILI REZMAN:</speaker>

               <p>Ja, saj jaz ne bi rad tega zdaj zavlekel ampak ne vem zakaj ne bi smeli mi Vlade
               pozivati, da bi vlagala zakone, ki bi popravljali neumnosti, ki jih mi sprejemamo in
               nobenega tehtnega razloga ne vidim, da bi zdaj mi pozivali Državni svet morebiti, da
               naj on še enkrat vloži. Mi pozivamo Vlado, Vlada je tukaj zato da vodi to državo, da
               pripravlja skupaj s svojimi službami zakonodajo in ko vidimo da imamo problem in
               imamo ga in sram nas je lahko, da imamo takšne probleme, od 1994 ne moremo urediti
               tega problema. Ne vem zakaj ne bi Vlado pri temu pozvali. Saj lahko glasujete proti
               temu ampak tudi to bo indikativno tako kot je bilo indikativno včerajšnje glasovanje.
               Jaz sem vas prej pozval in vzemite papir ven, poglejte kako je kdo glasoval ob tem
               zakonu pa boste videli da morebiti ni samo v tem razlog, da nismo bili opozorjeni na
               dvotretjinsko večino ampak da je morebiti razlog kje drugje, da so nekateri vedeli,
               da mora biti dvotretjinska večina pa niso hoteli prispevati svojih glasov in so se
               umaknili, do takrat so bili v dvorani potem jih pa naenkrat ni bilo več.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp23">

               <speaker>PREDSEDNIK DRAGO KOREN:</speaker>

               <p>Gospod minister.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp24">

               <speaker>DR. GREGOR VIRANT:</speaker>

               <p>Hvala.</p>
               <p>No, Vlada je sedaj odgovorna za to, da se zakonodaja usklajuje z ustavo oziroma z
               odločbami ustavnega sodišča inv tem smislu ne rabi nobenih pozivov, to mora tako ali
               tako narediti. Seveda bi bilo pa primerneje verjetno, da če je že Državni svet
               prevzel to iniciativo, da predlaga novelo zakona, da to stori še enkrat. Konec koncev
               je to v vitalnem interesu Državnega sveta. Vlada bo pač počakala, če se to ne bo
               zgodilo bo Vlada pripravila spremembe zakona četudi se ne strinja z odločbo Ustavnega
               sodišča in meni, da funkcioniranje Državnega sveta pač ni odvisno od profesionalnosti
               njegovega<gap n="..."/> Torej od tega ali predsednik funkcijo opravlja poklicno. Ampak vemo,
               tudi če se Vlada ne strinja z odločbami Ustavnega sodišča jih mora realizirati in jih
               tudi realizira. Jaz lahko govorim za svoja delovna področja, ne boste našli zakona,
               ki ga nismo uskladili čeprav se včasih nismo strinjali z odločbami.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp25">

               <speaker>PREDSEDNIK DRAGO KOREN:</speaker>

               <p>No jaz mislim, da smo si izmenjali mnenja in stališča glede tega. Gospod Rezman, bom
               vprašal, želite da glasujemo o predlogu? <gap n="..."/><stage>/medsebojno pogovarjanje/</stage><gap n="..."/> Čeprav
               jemljem sklep sem manj obvezujoč kot pa odločitev Ustavne sodišča. Se pravi, kod je
               za takšen sklep? Se oproščam, gospod Gulič izvolite obrazložitev glasu.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp26">

               <speaker>ALEŠ GULIČ:</speaker>

               <p>Bom glasoval za to, da se sprejeme ta sklep, ker konec koncev le pomeni neko moralno
               obvezo če drugega ne bi bilo pa seveda smešno, da bi se potem predsednik Državnega
               sveta pojavljal nepoklicno ali kot s.p. bi se reklo temu, moral bi pa zadevo
               upravljati profesionalno kot si želimo od njega.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp27">

               <speaker>PREDSEDNIK DRAGO KOREN:</speaker>

               <p>Hvala lepa. Še kdo obrazložitev glasu? Prosim gospod Potrč.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp28">

               <speaker>MIRAN POTRČ:</speaker>

               <p><gap n="..."/><stage>/mikrofon je izključen/</stage><gap n="..."/> Ne bi obrazlagal, če ne bi zadnjega stavka povedal
               gospod minister namreč to je razlog zakaj bi bilo pametno, da predlaga Vlada ne pa
               Državni svet ker sicer se bi med koalicijo ustvarjal vtis, da ni potrebno glasovati
               za takšen zakon, ker ga tako ali tako Vlada ne podpira. Mi smo pa včeraj v razpravi
               dneva tako kot mnogi očitali Državnemu svetu, da ne razmišlja drugega kot o svojih
               lastnih plačah in ne ga ponovno <gap n="..."/><stage>/nerazumljivo/</stage><gap n="..."/> da ga postavimo v ta položaj, da
               ga bomo lahko potem na seji tudi dodatno <gap n="..."/><stage>/nerazumljivo/</stage><gap n="..."/> kritizirali. Hvala.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp29">

               <speaker>PREDSEDNIK DRAGO KOREN:</speaker>

               <p>Dobro. Še gospod Petan.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp30">

               <speaker>RUDOLF PETAN:</speaker>

               <p>Hvala. Torej jaz sem se zdaj odločil, da ne bom podprl.</p>
               <p>Prvič zaradi tega, ker ne mislim poslušati  žalitev na račun poslancev. Jaz nisem imel s tem nič. Jaz sem podprl
               tako kot je bilo treba, sledim in poslušam na vseh sejah in poslušam kaj govori
               predsedujoči, ne klepetam. Kvečjemu se s sosedom posvetujem kaj je bilo rečeno tako
               da ne bom kaj zamudil. Če se kdo čuti, da je včeraj kaj narobe naredil je to njegov
               problem, ni treba da govori o vseh poslancih, jaz nimam s tem nič. Jaz nisem zamočil
               nobeno glasovanje pa tudi mislim, da je bilo zelo malo glasovanj, ki bi jih bil celo
               izpustil.</p>
               <p>Tako da tega si na splošno, ko leti tudi na moj račun ne dovolim. Če se bom pa
               poslabšal pa prosim, se bom že sam vzel. Sem pa tudi povedal, da pozivati nekoga, ki
               ni imel s tem zakonom direktno nič se mi zdi, dobro kot Blažev žegenj ne bi pa rad,
               da bi se to sprevedlo v to da bi pa potem na koncu to izpadlo, da je kriv za nekaj
               nekdo, ki ni imel s tem nič. Zato ne bom podprl in bom glasoval proti. Hvala
               lepa.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp31">

               <speaker>PREDSEDNIK DRAGO KOREN:</speaker>

               <p>Prosim?</p>
            </sp>
            <sp xml:id="SDT4-OZNPJUIP-Nujna-047-2008-02-07.sp32">

               <speaker>VILI REZMAN:</speaker>

               <p>No jaz bom seveda glasoval za svoj predlog zato sem želel obrazložiti svoj glas da
               lahko povem, da tisti, ki govori, da se sede v dvoranah in poslušajo ne govorijo
               čisto natančno kajti tudi zdaj sedijo tu pri tej mizi in so spregledali, da ni bil
               nihče imenovan kdo je včeraj sabotiral, da tako rečem pod narekovaji ampak smo bili
               vsi pozvani, da pregledamo listo glasovanja in ugotovimo torej kdo je kaj počel. Jaz
               vem in gospod Petan je res discipliniran tako kot zmeraj, tako kot vsa skupina SDS
               glasoval tako kot je bilo naročeno.</p>
            </sp>
            <sp xml:id="SDT4-OZNPJUIP-Nujna-047-2008-02-07.sp33">

               <speaker>PREDSEDNIK DRAGO KOREN:</speaker>

               <p>Jaz predlagam, da glasujemo o sklepu se pravi, da: <q>"Odbor za notranjo politiko, javno
               upravo in pravosodje poziva Vlado, da pripravi nov predlog spremembe zakona o
               Državnem svetu."</q></p>
               <p>Kdo je za? <stage>(5 članov.)</stage> Kdo je proti? <stage>(4 člani.)</stage></p>
               <p>Se pravi je sklep sprejet. Hvala lepa s tem tudi zaključujem današnjo sejo in se
               vidimo v torek na redni seji.</p>
               <stage type="time">(Seja se je zaključila 7. februarja 2008 ob 11.21)</stage>
            </sp>
         </div>
      </body>
   </text>
</TEI>