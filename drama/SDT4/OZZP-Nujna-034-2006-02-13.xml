<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZZP-Nujna-034-2006-02-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">05D00D1BD3B1C4A0C125710D00355AAC</idno>
               <idno type="custom" subtype="day">5CDFB27B37D53ADDC1257114003A5C42</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=5CDFB27B37D53ADDC1257114003A5C42</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZP-Nujna-034-2006-02-13.OZZP" n="034">
               <name>Nujna</name>
               <date when="2006-02-13"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZP-Nujna-034-2006-02-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZP-Nujna-034-2006-02-13.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
                  <stage type="title">ODBOR REPUBLIKE SLOVENIJE ZA ZUNANJO POLITIKO </stage>
                  <stage type="session">34. nujna seja</stage>
                  <stage type="date">(13. februar 2006)</stage>
                  <stage type="chairman">Sejo je vodil Jožef Jerovšek, predsednik odbora. </stage>
                  <stage type="time">Seja se je začela ob 9.03 uri.</stage>
                  <sp xml:id="SDT4-OZZP-Nujna-034-2006-02-13.sp1">
                        <speaker>PREDSEDNIK JOŽEF JEROVŠEK:</speaker>
                        <p>Pričenjam 34. nujno sejo odbora za zunanjo politiko. Najprej bi vas želel
                              obvestiti, da so zadržani, da se je seje ne morejo udeležiti poslanec
                              Roberto Battelli, imamo pa dva zamenjavi - mag. Antona Ropa zamenjuje
                              dr. Lahovnik in Jožefa Školča dr. Pavliha. Obveščam vas, da so na sejo
                              povabljeni trije predstavniki vlade Republike Slovenije in
                              predstavniki predsednika Republike Slovenije. Posebej pozdravljam
                              ministra za zunanje zadeve dr. Dimitrija Rupla in ministra za obrambo
                              Karla Erjavca seveda še posebej tudi predstavnike medijev. Prehajamo
                              na določitev dnevnega reda seje odbora.</p>
                        <p>S sklicem seje 6. februarja 2006 ste prejeli predlog dnevnega reda seje
                              odbora. Ker do začetka seje nisem prejel predloga za razširitev
                              dnevnega reda oziroma za umik točke dnevnega reda je določen dnevni
                              red seje kot je bil predlagan s sklicem.</p>
                        <p>Prehajamo na <title>1. TOČKO DNEVNEGA REDA - PREDLOG SKLEPOV V ZVEZI Z
                                    ODLOČITVIJO VLADE REPUBLIKE SLOVENIJE ZA SODELOVANJE REPUBLIKE
                                    SLOVENIJE V NATO MISIJI USPOSABLJANJA VARNOSTI SILI V IRAKU.</title> 31. januarja je bila predsedniku državnega zbora posredovana
                              zahteva za sklic izredne seje državnega zbora. Predsednik državnega
                              zbora je odboru za zunanjo politiko kot matičnemu delovnemu telesu
                              dodelil obravnavo v predlog sklepov v zvezi z odločitvijo vlade
                              Republike Slovenije za sodelovanje Republike Slovenije v Natu misiji
                              usposabljanja varnostnih sil v Iraku. Kot veste je naš odbor na
                              zahtevo poslanske skupine LDS že obravnaval predlog za sodelovanje
                              Republike Slovenije v Natu misiji usposabljanja varnostnih sil v Iraku
                              in takrat sprejel tudi dva sklepa torej bo danes na neki način
                              ponovitev vaje in upam, da bomo to lahko napravili v razumnem času.
                              Seveda, s tem ne želim na nobeden način prejudicirati poteka seje,
                              dejstvo pa je, da smo imeli v tem odboru že izčrpno obravnavo in da je
                              to pač neka iztočnica za današnjo sejo. Danes pa bomo obravnavali
                              predlog sklepov, ki so bili predlagani v zahtevi za sklic izredne seje
                              državnega zbora. Predlog sklepov ste dobili s sklicem, objavljeni pa
                              so bili v poročevalcu številka 15. Sedaj dajem besedo predstavniku
                              predlagateljev. Jaz sem obveščen, da bi to naj opravil dr. Marko
                              Pavliha v imenu LDS-a in Aurelio Juri v imenu Socialnih demokratov.
                              Dajem besedo prvemu predlagatelju dr. Pavliha, vidim da bo to storil.
                              Izvolite.</p>
                  </sp>
                  <sp xml:id="SDT4-OZZP-Nujna-034-2006-02-13.sp2">
                        <speaker>DR. MARKO PAVLIHA:</speaker>
                        <p>Hvala lepa, predsednik. Lep pozdrav obema ministrom in drugim
                              predstavnikom vlade kolegicam poslankam in kolegom poslancem. Na
                              začetku imam skoraj občutek, da bi se moral opravičiti, ko takole v
                              ponedeljek zjutraj sedimo na tej ponovi vaji pa vendarle naj povem, da
                              pač gre za izredno poslovniško sredstvo opozicije, ki si ga je pač
                              poslužila, ker poprej ni mogla doseči razprave o tako pomembni
                              odločitvi kot tudi odločitev o napotitvi petih vojakov oziroma štirih
                              vojakov v Irak.</p>
                        <p>Kot vemo je vlada gospoda Janše 12. januarja 2006 sprejela predlog za
                              sodelovanje Republike Slovenije v Nato misiji in sicer v Nato misiji
                              usposabljanja varnostnih sil v Iraku na podlagi, katerega naj bi
                              približno čez 10 dni v Irak napotila enega častnika in tri
                              podčastnike.</p>
                        <p>Po mnenju opozicije oziroma Liberalne demokracije Slovenije in pa
                              Socialnih demokratov, če sem bolj točen je takšna odločitev
                              nepremišljena, neodgovorna, nepotrebna in pa tudi neetična, zakaj.
                              Zaradi tega, ker na nobeden način ni seveda pogojena z našim članstvom
                              v Natu. Na nobeden način ni pogojena s kakršnikoli dejanjem v
                              preteklosti hkrati pa po nepotrebnem povzroča manj varno, če že ne,
                                     nevarno
                              stanje tako v naši domovini kot seveda pri vseh tistih, ki sodelujejo
                              pri obnovi Iraka. Zato je poslanska skupina Liberalne demokracije
                              zahtevala izredno sejo vseh pristojnih organov v parlamentu in sicer
                              odbora za zunanjo politiko, odbora za obrambo komisije za nadzor
                              varnostnih obveščevalnih služb, na katerim smo od vlade zahtevali, da
                              pojasni razloge za sprejeto odločitev in odgovori na številne dileme.
                              Ker nismo dobili zadovoljivih odgovorov smo na redni 13. seji
                              zahtevali razširitev dnevnega reda, da bi vsaj na tej seji opravili
                              demokratično razpravo in seveda tudi javnosti zagotovili tisto, kar si
                              javnost želi izvedeti. Naj opozorim, da po vseh javno mnenjih
                              raziskavah večina državljank in državljanov Republike Slovenije
                              nasprotuje napotitvi vojak v Irak in da večina državljank in
                              državljanov meni, da bi o tem moral predhodno razpravljati državni
                              zbor. Žal, razširitve dnevnega reda nismo dosegli, kajti predsedujoči
                              se je odločil, da naša zahteva kljub vsem argumentom ne izpolnjuje
                              pogojev za razširitev, zato smo se pač odločili za zadnji korak, za
                              tisto, kar nam omogoča ustava in tudi poslovnik, da skličemo izredno
                              sejo. Ker bomo o tej problematiki razpravljali večji del in preostanek
                              današnjega dneva mi dovolite, da samo na kratko povem oziroma opišem
                              katere sklepe predlagamo, jih imate pa sicer v gradivu.</p>
                        <p>Torej, najpomembnejša sta gotovo dva in sicer poziv vladi, da prekliče
                              sklep o skorajšnji odpravi štirih inštruktorjev v Irak in drugi, da v
                              bodoče v podobnih primerih pred odločitvijo obvezno skliče prvič, svet
                              za nacionalno varnost, pravočasno predhodno o tem obvesti državni zbor
                              in omogoči javno razpravo. Drugače pa so sklepi naslednji, zelo na
                              kratko.</p>
                        <p>Torej, predlagamo, da državni sklep sprejme poziv k vladi, da državnemu
                              zboru ustno in pisno predstavi natančni kronološki pregled dogodkov,
                              teme pogovorov, odločitve in sklepe in sicer vse od vrhunskega
                              zasedanja v Istanbulu do zasedanja severno-atlantskega sveta 8. aprila
                              2005. Potem, naj vlada pojasni, na podlagi katerega priporočila se je
                              severno-atlantski sveto odločil, da se usposabljanje iraških
                              varnostnih sil v Jordaniji oziroma v drugih državah te regije ne bi
                              izvajalo v okviru misije Nata. Potem na kratko povedano bi zahtevali
                              od vlade, da kronološko predstavi potek dogodkov od preklica urejanja
                              v tretjih državah do sprejetja sklepa o napotitvi štirih inštruktorjev
                              v Irak in da pojasni komu in kdaj je obljubila, da bo napotila
                              inštruktorje slovenske vojske v Irak, potem da vlada konkretno navede
                              vse morebitne posredne, neposredne koristi, ki jih bo imela Republika
                              Slovenija od takšne, če lahko v narekovajih rečem, "vojaške
                              dražljivosti", na primer politične, gospodarske ugodnosti, okrepitev
                              geostrateškega pomena Republike Slovenije itd. Potem, da pojasni
                              javnosti in tudi nam konkretno delovanje štirih inštruktorjev, kaj
                              bodo tam počeli,  ne vem, čas napotitve, čas trajanja misije, v kateri
                              enoti bodo sodelovali vojaki, kako se bo takšno sodelovanje po šestih
                              mesecih nadaljevalo. V medijih smo lahko prebrali, da naj bi morda v
                              roku enega leta tja poslali kar celoten deseti bataljon Slovenske
                              vojske. Ali je to res ali to ni res? Potem, kot že rečeno, da vlada v
                              prihodnosti v podobnih primerih skliče svet za nacionalno varnost,
                              zato ga pa imamo in tudi predhodno obvesti državni zbor, omogoči
                              razpravo v državnem zboru in tudi razmisli, glede na to, da je to
                              bežno omenjeno v delovnem programu za leto 2006. Delovno razmisli o
                              spremembi zakona o obrambi oziroma o morebitni noveli, ki bi določala,
                              da o takšnih ključnih odločitvah, ki so res nacionalnega interesa,
                              odloča zakonodajno telo oziroma državni zbor, kot poglavitna veja
                              oblasti v Republiki Sloveniji. In končno, zaradi vseh teh dilem vseeno
                              predlagamo, da v imenu varnosti, da v imenu tehtanja vrednot miru na
                              eni strani, varnosti in na drugi strani priklanjanju ZDA in tveganju,
                              da vlada prekliče ta sklep, kajti po našem mnenju bo preklic takšnega
                              sklepa imel bistveno manj negativnih posledic kot pa obratno. Toliko
                              na kratko z moje strani. Hvala lepa.</p>
                  </sp>
                  <sp xml:id="SDT4-OZZP-Nujna-034-2006-02-13.sp3">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Še kolega Juri, v imenu drugega predlagatelja.</p>
                  </sp>
                  <sp xml:id="SDT4-OZZP-Nujna-034-2006-02-13.sp4">
                        <speaker>AURELIO JURI:</speaker>
                        <p>Ja predsednik, bom krajši, ker je kolega Pavliha v glavnem podal vse kar
                              vsebuje naša zahteva za sklic izredne seje. Bi samo dodal naslednje.
                              Ocenjujem, da ni primerno, gospod predsednik, da si govoril o
                              ponovitvi vaje. Stvar je resna in seveda šalit se s tem ne gre. Edina
                              ponovite, če hočemo v primerjavi s takratno sejo našega odbora, je
                              ponovni predlog sklepa o preklicu sklepa vlade. Jaz sem bil žal sam
                              takrat v tej dvorani, ostal v veliki manjšini, predlagal formalno tudi
                              ta sklep, ker sem vedel in čutil, kam bo to vodilo. V tem času so se
                              stvari tudi spremenile v prid našim pomislekom in našemu predlogu za
                              preklic sklepa. Razpoloženje javnosti, ki kaže, da očitno vlada z
                              vsemi napori, ki jih je vlagala v to, da bi prepričevala javnost in
                              opozicijo, da ravno prav ni prepričala javnosti.</p>
                        <p>Drugo. Priče smo nekemu vrenju v islamskemu svetu zaradi tudi spornih
                              karikatur, ki tvorijo neko vzdušje, neko klimo, znotraj katere se
                              umešča tudi ta odločitev vlada o napotitvi.  In ob ponavljanju predloga, da naj
                              vlada še enkrat premisli in prekliče preden je to prepozno. In ob
                              pričakovanju, da če bo tako, kot je bilo prvič seveda bomo ostali v
                              manjšini in naj vsaj, to je naša zahteva tudi v imenu javnosti,
                              pojasni podrobno vse okoliščine in razloge, ki so vodili do take
                              odločitve. To je to, kar mi danes zahtevamo. Mislim, da je zahteva
                              upravičena, pričakujemo tudi da bo, če bo zmogla vlada kaj več moči v
                              prepričevanju javnosti. Samo še dva tedna in vojaki bodo odpotovali,
                              posledice če se bodo zgodile, se bodo zgodile seveda tako, da korak
                              nebo možen nazaj. In nenazadnje, veliko se je govorilo v tem času o
                              tem, da je to, kar danes počne vlada neke vrste kontinuiteta z sklepi
                              in z ravnanjem prejšnje do Iraka. Tukaj so se javnosti prikazovali
                              neki dokumenti, ki naj bi to dokazovali in javnosti niso prepričali ti
                              dokumenti. Mi trdimo še enkrat in bomo to ponovili danes, da gre za
                              radikalni zasuk, za radikalno spremembo te politike in da zanjo
                              privzame seveda vso 100% odgovornost sedanja oblast. Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp5">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Preden dam besedo ministru, ministroma, bi svetoval kolega
                              Juri na vašo, da se ne poskuša osmešiti ali karkoli, kako ste rekli,
                              glejte, jaz vztrajam pri tem, da smo mi opravili temeljito razpravo,
                              ste pa zelo korektno povedal, da ste edini sodeloval s strani
                              opozicije oziroma takratnih predlagateljev pri sprejemanju sklepov.
                              Drugi del opozicije ni želel biti prisoten in pač tudi ni sodeloval
                              pri morebitnem izglasovanju predloženih sklepov. Toliko v pojasnilo.
                              Sedaj dajem besedo kolegu ministru Ruplu. Izvolite gospod
                              minister.</p>
                  </sp>
                  <sp xml:id="SDT4-OZZP-Nujna-034-2006-02-13.sp6">
                        <speaker>DR. DIMITRIJ RUPEL:</speaker>
                        <p>Hvala lepa. Jaz sem zelo pozorno poslušal kar je bilo rečeno in sem tudi
                              pozorno prebral to, kar je bilo napisano v pobudi za današnjo sejo. In
                              kot jaz razumem gre za dva problema oziroma za dva kamna spotike. Eno
                              je vprašanje kontinuitete zunanje politike. Ravno kar je gospod
                              Aurelio Juri poskušal dokazati, da je politika te vlade v zadevi
                              pomoči iraškim varnostnim silam, da je ta politika diskontinuiteta
                              glede na politiko prejšnje vlade, če sem ga prav razumel. Torej je to
                              eden glavnih problemov, ali ta vlada nadaljuje prejšnjo politiko ali
                              je ne nadaljuje, ali je bistveno različna ali ni bistveno različna. Se
                              pravi, to se mi zdi en problem. In drug problem, ki ga vidim oziroma
                              drugi očitek, ki ga vidim v teh gradivih je ali pa vprašanje zakaj se
                              Slovenija ne ravna po zgledu držav, kot sta Nemčija in Francija in se
                              ravna rajši po kakšnih drugih zgledih. Jaz bom o teh dveh vprašanjih
                              kasneje govoril, ko bo, ko se bo začela razprava v plenumu. Mislim, da
                              o tisti ključnih vprašanjih, o katerih se splača nekoliko podrobneje
                              govoriti, sicer bi v skladu s tem, kar mi je namenil predsednik odbora
                              in v skladu s tem, kar je bilo rečeno na začetku povedal par podatkov
                              oziroma naredil nek uvod v stališče vlade. Me bo kolega Erjavec gotovo
                              dopolnil. Skratka, bom skušal biti čim krajši. ...<stage>/Vmesno
                              govorjenje./</stage>... Torej najprej bi rad povedal to, da v napore za
                              stabilizacijo Iraka aktivno vključena širša mednarodna skupnost poleg
                              zveze Nato sta v Iraku aktivni vsaj še Organizacija združenih narodov
                              in Evropska unija.  Odločitev slovenske vlade o napotitvi štirih
                              pripadnikov Slovenske vojske v Nato misijo v Iraku, je v soglasju z
                              usmeritvami in odločitvami Evropske unije, da kontinuirano podpira
                              napore Iračanov za obnovo in demokratični razvoj Iraka. Stabilizacija
                              Iraka sodi v sam vrh evropskih zunanje-političnih prioritet. O tem
                              govorimo na vsakem sestanku Evropskega sveta, na vsakem sestanku sveta
                              za splošne zadeve in zunanje odnose in verjetno o tem ni mogoče
                              dvomiti. O tej prioriteti ali pa od te prioritete je osrednjo odvisna
                              stabilnost Evrope. Od leta 2003 do konca leta 2005 je evropska
                              komisija - morda ta podatek ni nezanimiv - prispevala za Irak 518
                              milijonov evrov pomoči. Varnostni svet je - sedaj pa govorim o
                              Organizaciji združenih narodov - je zadnjo resolucijo o Iraku, to je
                              resolucija št. 16-37 sprejel 11. novembra lansko leto. S to resolucijo
                              je potrdil vodilno vlogo združenih narodov na področju pomoči iraškemu
                              ljudstvu in vladi pri nadaljnjem političnem in gospodarskem razvoju
                              države. Poleg tega je varnostni svet pozdravil prispevke držav članic
                              v okviru mednarodne podpore za varnost in stabilnost Iraka, ki sicer
                              temelji že na predhodnih resolucijah, jih bom imenoval. Govorim o
                              resolucijah varnostnega sveta, 14-83, z dne 22. maja 2003, 15-11 z dne
                              16. oktobra 2003 in 15-46 z dne 8. junija 2004. Resolucija, ki sem jo
                              najprej omenil 15-46 je, da se razumemo, mednarodno pravna podlaga za
                              napotitev slovenskih vojaških inštruktorjev v Irak. Odločitev vlade,
                              da sodeluje v Nato misiji, misiji Nato in mi smo člani Nato seveda, za
                              usposabljanje Iraških varnostnih sil, je v skladu s sklepi oziroma
                              odločitvami prejšnje vlade. Slovenska delegacija je podprla odločitev
                              istanbulskega vrha Nato, da pomaga iraški vladi z usposabljanjem
                              iraških varnostnih sil. Vlada je zato 18. novembra 2004 soglašala s
                              ponudbo do petih inštruktorjev Slovenske vojske za usposabljanje
                              iraških varnostnih sil v tretji državi. To je bilo 18. novembra 2004.
                              To odločitev vlade razumemo kot načelno odločitev, da Republika
                              Slovenija podpira Nato misijo urjenja iraških varnostnih sil. Gre za
                              načelno odločitev, da Republika Slovenija podpira misijo Nato za
                              urjenje iraških varnostnih sil. O tem najbrž dvoma biti ne more. Pri
                              tem se je Slovenija zaradi zadržanosti takratne vlade odločila, da
                              uveljavlja pravico do nacionalne omejitve, za sodelovanje v operaciji.
                              S to nacionalno omejitvijo je Slovenija najavila, da bi v operaciji
                              Nato sodelovala, če bi se delno izvajala izven Iraka. Na podlagi
                              iraškega nasveta je severno-atlantski svet 8. aprila 2005 sprejel
                              odločite, da usposabljanja v okviru MTN1, to se pravi te misije, v
                              Jordaniji, do nadaljnjega ne bo. Zaveza Slovenije dana na istanbulskem
                              vrhu, da bo sodelovala pri usposabljanju iraških varnostnih sil, pa je
                              ostala. Se pravi, mi smo še vedno bili pokriti s tisto našo zavezo z
                              Istanbulom. Če bi odklonili nadaljevanje aktivnosti Slovenije in
                              Slovenske vojske v zvezi z angažiranjem pri usposabljanju iraških
                              varnostnih sil, bi bila to sprememba  naše zunanje politike. Skratka, v kolikor se
                              mi ne bi odločili delovati v skladu s tistim istanbulskim sklepom
                              oziroma istanbulsko zavezo, bi dejansko spremenili in to drastično
                              spremenili svojo zunanjo politiko.</p>
                        <p>Sedanja vlada je dalj časa proučevala angažiranje Nato pri usposabljanju
                              iraških varnostnih sil in iskala načine, da bi se vključila v to
                              misijo NTM1. V zvezi s tem je naše ministrstvo v soglasju, v
                              sodelovanju z Morsom, ministrstvom za obrambo in International Trust
                              Fund, torej skladom za razminiranje poskušalo zagotoviti, da bi v
                              usposabljanju iraških varnostnih sil v okviru misije Nato, vključili
                              ITF, se pravi razminiranje in ... strokovnjake za razminiranje, vendar
                              to kljub našim naporom ni bilo mogoče. Celo smo imeli v nekem obdobju
                              pozitivne signale s strani Nato, da bi to bilo mogoče, da bi bili naši
                              deminerji dobrodošli, vendar se je izkazalo, da ta informacija ni
                              točna. Razlog za to, da ni mogoče v to misijo vključiti ITF-a je
                              dejstvo, da je misija NTM1, operacija Nato, ki ne predvideva
                              vključevanja civilnih strokovnjakov. Skratka to je operacija, v katero
                              civilnih strokovnjakov ni mogoče vključiti. Šele ko je vlada preverila
                              vse možnosti za sodelovanje v NTM1, je sprejela sklep o napotitvi
                              štirih pripadnikov Slovenske vojske v to misijo v Iraku. S tem smo...
                              Kaj rekli, kaj smo s tem pokazali? Pokazali smo, da razumemo pomen
                              misije, in da kot članica Nato sprejemamo odgovornost za njen
                              uspeh.</p>
                        <p>Če dovolite, bi rekel par besed o tej misiji oziroma o podjetju, ki se ga
                              namerava Slovenija udeležiti, po sklepu vlade. Nato podpira
                              samostojnost, suverenost, enotnost in ozemeljsko celovitost Iraka,
                              podpira krepitev svobode, demokracije, človekovih pravic, vladavine
                              prava in varnosti za vse Iračane. Cilj te misije je pomoč Iraku pri
                              oblikovanju ustrezno usposobljenih in opremljenih varnostnih sil, ki
                              bi bile sposobne samo zagotavljati varnost in stabilnost svoje države.
                              Za varnost osebja centra Al Rustamia, tudi slovenskih vojaških
                              inštruktorjev je poskrbljeno v skladu s strogimi standardi Nato. Prav
                              tako ni indikacij, da bi bila varnost ozemlja, državljanov ali
                              infrastrukture držav, v katerih predstavniki sodelujejo v NTM1, zaradi
                              tega bolj ogrožena.</p>
                        <p>Pri tem bi rad še posebej izpostavil, da naloge Nato ne vključujejo
                              bojnih nalog, ne vključujejo bojnih nalog, niti sodelovanja v
                              operacijah koalicijskih sil. Skratka narobe je tisto kar tu pa tam
                              beremo in kar je tu pa tam predmet očitanja. Naloge
                              severno-atlantskega zavezništva in torej naloge, ki naj bi jih
                              izvajali slovenski vojaki, ne vključujejo bojnih nalog niti ne
                              vključujejo sodelovanja v operacijah koalicijskih sil, to se pravi
                              tistih sil, ki jih vodita Združene države Amerike, Velika Britanija.
                              Vlada, prejšnja vlada, ki jo je vodil Tone Rop, je aktivno razmišljala
                              o vključitvi v koalicijske sile. Se pravi, ne samo v neko Natovo
                              misijo, ampak dejansko v koalicijske sile. Vlada Toneta Ropa je želela
                              naše vojake poslati v bojne sile, bi jim naložila bojne naloge.  Na osnovi
                              resolucije varnostnega sveta OZN, številka 14/83, je vlada Toneta Ropa
                              že sredi leta 2003 razmišljala o bolj aktivnem angažiranju Evropske
                              unije in Republike Slovenije pri stabilizaciji Iraka. Takrat je
                              predsednik vlade imel v zvezi s tem konkretne pobude, ki jih je
                              predstavil sogovornikom v Evropski uniji. Bistvo teh zamisli je bilo,
                              da bi Evropska unija in s tem Republika Slovenija aktivno sodelovali v
                              Iraku. To je bilo še pred slovenskim članstvom v Evropski uniji in
                              Nato ter več kot leto dni pred odločitvijo Nato, da v Iraku vzpostavi
                              NTM1. Jaz ne polemiziram s tem stališčem, jaz samo ugotavljam kaj je
                              bilo res.</p>
                        <p>Sedanja vlada o vključevanju v koalicijske sile ni nikoli razmišljala
                              niti se ni o tem pogovarjala z nobeno državo vključeno v koalicijske
                              sile. Zato ne moremo sprejeti trditve, da se je sedanja vlada odločila
                              za drugačno varnostno ali zunanjo politiko. Ta vlada trdno in odločno
                              izvaja takšno varnostno politiko, ki je v skladu z veljavnimi
                              dokumenti in prevzetimi obveznostmi in zavezami v okviru OZN, Evropske
                              unije in Nato. Naša vlada je odločitev o napotitvi štirih pripadnikov
                              slovenske vojske v Nato misijo sprejela na podlagi ocene, da trenutne
                              razmere v Iraku še posebej v luči nedavnih parlamentarnih volitev,
                              decembra so imeli volitve, zahteva intenziviranje naporov mednarodne
                              skupnosti za doseganje preboja v političnem procesu za njegovo uspešno
                              nadaljevanje in zaključek. V geopolitičnem, če hočete, geostrateškem
                              smislu sta stabilnost in varnost Evrope tesno povezani s stabilnostjo
                              in varnostjo Bližnjega vzhoda. Nato politika v tej regiji sestavljajo
                              tri komponente, mediteranski dialog, istambulska pobuda in misija
                              urjenja iraških varnostnih sil. Slovenija, ki je tudi sredozemska
                              država mora biti zainteresirana za vse te aktivnosti v svojem širšem
                              strateškem okolju. Sloveniji članstvo v Natu na najbolj neposreden
                              način pomaga pri vzpostavljanju, razvijanju in poglabljanju
                              bilateralnih vezi z državami regije. Sodelovanje v NTM1 bo poleg vseh
                              drugih oblik pomoči pomembno prispevalo k dolgoročni podobi Slovenije
                              v Iraku in v regiji. Glede na to, da so problemi širšega Bližnjega
                              vzhoda in Sredozemlja v žarišču pozornosti Evropske unije je pomembno,
                              da čas našega predsedovanja in čas do našega predsedovanja, predvsem
                              čas do našega predsedovanja Evropski uniji izkoristimo za čim boljše
                              spoznavanje regije, izpostavljanje takšnih bilateralnih odnosov, ki
                              nam bodo v času predsedovanja omogočile aktivno politiko in realno
                              odzivanja na tamkajšnje izzive in grožnje. Toliko gospod predsednik z
                              moje strani.</p>
                  </sp>
                  <sp xml:id="SDT4-OZZP-Nujna-034-2006-02-13.sp7">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa gospod minister. Bi dal še besedo ministru za obrambo gospodu
                              Erjavcu. Izvolite.</p>
                  </sp>
                  <sp xml:id="SDT4-OZZP-Nujna-034-2006-02-13.sp8">
                        <speaker>KARL ERJAVEC:</speaker>
                        <p>Hvala predsednik za besedo. Najprej bi vse lepo pozdravil, zlasti
                              poslanke in poslance. Jaz bom malce dopolnil tisto kar je že povedal
                              zunanji minister, bom pa nekoliko krajši glede na to, da je veliko
                              povedal že zunanji minister. Naj najprej povem, da napotitev štirih
                              inštruktorjev v Irak je bila izvedena v skladu z veljavno zakonodajo,
                              v skladu s predpisi in da tukaj ni dvoma, da je ta odločitev zakonita
                              in v skladu z našimi predpisi. Glede okoliščin na katere je opozoril
                              gospod Aurelio, da so sedaj takšne, ki kažejo na to, da je odločitev
                              vlade sporna, naj povem, da ravno okoliščine v zadnjem času kažejo na
                              to, da je potrebna aktivna politika, ki je usmerjena k stabilizaciji
                              kriznih območji.
                              Naj povem, da Slovenija ni bila v ničemer zavezana k pošiljanju
                              slovenskih vojakov, inštruktorjev v Irak, zato tudi ne morem
                              odgovoriti na vprašanje komu in kdaj je obljubila, da bo napotila
                              inštruktorje slovenske vojske v Irak, ker ni bilo komu in nikomur
                              obljubiti to. Gre za to, da je Slovenija članica Nata in da v okviru
                              tega je prav, da Slovenija sodeluje tudi v tistih operacijah, ki so
                              najtežje, ki so tvegane, ker gre za to, če članice in če Slovenija
                              zanika odgovornost oziroma dolžnosti do Nata se potem postavlja
                              vprašanje smiselnosti obstoja Nata. Zame se na primer postavlja tudi
                              vprašanje smiselnosti Slovenije, da je še naprej članica Nata v
                              kolikor ne želimo kot kredibilna članica izvajati naše dolžnosti. Gre
                              zlasti za vprašanje kako ubraniti naše interese in tudi vrednote,
                              vemo, da nas te vrednot kot so demokracija, pravna država, spoštovanje
                              človekovih pravic združujejo, zato smo šli v Nato, zato smo v Evropski
                              uniji. Žal nas pa združujejo tudi enake grožnje kot so terorizem,
                              potem uporaba sredstev za množična uničevanja. In gre za vprašanje
                              našega partnerstva znotraj Nata. Jaz se popolnoma zavedam, da je Irak
                              nevarno območje, naj povem, da me tudi skrbi za naše pripadnike
                              slovenske vojske, pa ne samo v Iraku tudi v drugih kriznih območjih
                              kot so v Afganistanu, Bosna in Hercegovina in Kosovo, vendar se
                              postavlja vprašanje, če nič ne storimo, če nič ne naredimo ali imajo
                              ta krizna območja neko prihodnost. Po mojem trdnem prepričanju in po
                              izkušnjah lahko odgovorim, da takšna krizna območja nimajo
                              prihodnosti. Naj povem, da ko sem bil v Afganistanu, ko sem obiskal
                              naše pripadnike, ki tam operativno delujejo v okviru Nata, sem se
                              srečal tudi s predsednikom Afganistana z gospodom Ahmedom Karzaj, ki
                              mi je zelo jasno povedal, da v kolikor mednarodna skupnost se umakne
                              iz Afganistana, tam nastane oziroma ostane samo še kaos, še več
                              mrtvih, med etični spopadi, še bolj se bo razvijala proizvodnja mamil,
                              ki žal sega ta pot tudi potem v Slovenijo in naprej v zahodno Evropo.
                              In kaj se zgodi z Irakom v kolikor Nato ne prevzame aktivnejše vloge?
                              To je že lepo povedal predsednik države, ostane kaos, pa državljanska
                              vojna in še več mrtvih. Izkušnja iz zahodnega Balkana tudi dokazuje,
                              da je ravno Nato bil tisti edini, ki je lahko rešil položaj, ki je
                              rešil položaj na ta način, da je stabiliziral, da je umiril zahodni
                              Balkan, ne predstavljam si kaj bi bilo, če Nato ne bi sodeloval v tej
                              operaciji. Bi morda pred vrati gledali kako se še naprej med etično
                              obračunavajo, pobijajo etični genocid in tako dalje.  To verjetno nima nič
                              skupnega z našimi vrednotami in zato NATO kot največja, najmočnejša
                              politična organizacija, ki ima določene konkretne zmogljivosti mora
                              sodelovati na teh kriznih področjih, če želimo zagotoviti svetovni
                              mir. In solidarnost znotraj članic je ključ do svetovnega miru. Brez
                              te solidarnosti, brez tega, da vsi, vse članice aktivno sodelujejo pri
                              tem, ni solidarnosti in tudi ni ključa do svetovnega miru. Jaz sem
                              prepričan, da je tudi opozicija zainteresirana, da so krizna področja
                              stabilna, umirjena, da imajo možnost demokratičnega razvoja,
                              ekonomskega razvoja in da lahko tam razvijajo podobne vrednote, za
                              katere se zavzemamo mi. To so pravna država, demokracija, spoštovanje
                              človekovih pravic. Nekaj besed bi še namenil v zvezi z vprašanjem časa
                              napotitve, časa trajanja misije. Kot ste seznanjeni, naj bi štirje
                              inštruktorji, en časnik in trije podčasniki odšli v Irak 24.
                              februarja, ko bo ta zamenjava kontingenta, najprej bodo šli v Neapelj,
                              kjer bodo še deležni dodatnega usposabljanja. Povedano je že bilo, da
                              gre za logistične podporne naloge in sicer s kadrovskega področja, z
                              logističnega področja in s področja obveščevalne dejavnosti ter eden
                              podčasnik se bo ukvarjal z usposabljanjem, povezanim z vklopniki. Zdaj
                              kaj več ne smem povedati, ker veljajo tudi v NATU določene tajnosti.
                              Verjetno vam je znano, da sodeluje v okviru določenih podatkov samo na
                              podlagi tega, da ima nekdo NATO dovoljenje za uporabo podatkov, tako
                              imenovan NATO creadense. V medijih je bilo omenjeno, zlasti mislim, da
                              sem prebral v delu, da naj bi v prihodnje poslali 10. bataljon v Irak.
                              Jaz moram reči, da o tem ne razmišljamo, da imamo z 10. bataljonom
                              druge načrte. Naj povem, da ta sklep, ki ga je sprejela vlada določa
                              napotitev dve rotacije po štiri inštruktorjev za obdobje 6 mesecev. In
                              da potem, ko bodo te rotacije izpeljane, bo verjetno vlada prehodno
                              razmislila o nadaljnjem sodelovanju v tej misiji. Naj povem še nekaj v
                              zvezi s tem, kar je bilo rečeno, da je javnost bila zgrožena in da vsi
                              politični barometri kažejo velik odpor do te napotitve. Zame osebno je
                              bil največji polit barometer glede na število, polit barometer, ki ga
                              je opravil, ki je bila opravljena na POP TV v oddaji Trenja, tam je
                              bilo 26 tisoč in še nekaj ljudi. Kljub temu, da smo startali z
                              razmerjem 30 70 v korist tistih, ki so proti napotitvi, je bilo ob
                              koncu oddaje razmerje 52 48. O tem je odločalo 26 tisoč  ljudi. Potem ko
                              je v ostalih polit barometrih, kakor sem zasledil, je bil vzorec tam
                              700 do tisoč oseb. Tako da bi težko se strinjal s tem, da je javnost
                              zgrožena. Lahko se strinjam s tem, kar sem zadnjič na tej seji opazil,
                              da je bil zgrožen eden od poslancev LDS-a, ko je izvedel o čem se je
                              pogovarjala Ropova vlada. Ampak pustimo to za enkrat pri miru.
                              Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp9">
                        <speaker>PREDSEDNIK JOŽEF JEROVŠEK:</speaker>
                        <p> Hvala lepa gospod minister. Na izvajanje ministra se je odzval kolega
                              Juri, ki želi dopolniti. Izvolite.</p>
                  </sp>
                  <sp xml:id="SDT4-OZZP-Nujna-034-2006-02-13.sp10">
                        <speaker>AURELIO JURI:</speaker>
                        <p>Samo nekaj opomb. Gospodu Erjavcu seveda nebi svetoval, da nadaljuje s
                              tezo okrog verodostojnosti preverjanja javnega mnenja preko televizij
                              oziroma oddaj Trenja ali drugi oblike. Tako, da pristopi do merjenja
                              javnega mnenja so nekoliko bolj resni in težko je meriti po gledanosti
                              neke oddaje kakšno je razpoloženje. Drugo in mislim, da je to
                              pomembno, ko govorimo o kontinuiteti oziroma o diskontinuiteti, da
                              spoznamo nekaj in tukaj repliciram gospodu doktor Ruplu. Ves čas je
                              bila meja med razpoloženjem celotne politike in javnosti okrog
                              sodelovanja v stabilizaciji Iraka postavljena na tem, ali bomo mi
                              sodelovali z našo neposredno udeležbo v Iraku, ali izven te države.
                              Nenazadnje se je vlada prejšnja odločila, da tako kot ste sami dejali,
                              da v okviru te operacije si izbori pravico do sodelovanja izven iraški
                              tal prav zaradi vedenja o tem, kakšno je bilo razpoloženje javnosti in
                              kakšen je bil dogovor dosežen tu med parlamentarnimi strankami. Tukaj
                              je tisti mejnik in ko ga prestopamo, lahko zakričimo, da gre za
                              drastično spremembo politike. Nihče se ni upiral in nič kolikokrat smo
                              se v prejšnjem mandatu pogovarjali kakšne so oblike, koliko je
                              oportuno, v kakšnih vsebinah, kdaj in kje seveda bo Slovenija
                              sodelovala pri operaciji Iraka znotraj mandata združenih narodov in v
                              okviru prizadevanj zveze NATO. In našli smo tiste oblike, ki so se nam
                              zdele primerne in so dale mandat vladi, da to počne. Danes je vlada
                              šla preko tega, preko dogovorjenega, ne da bi se niti posvetovala prej
                              v parlamentu z opozicijskimi  strankami, kje šele prisluhnila razpoloženju
                              javnosti, zato seveda mene žalosti, da v nastopih obeh ministrov nisem
                              zasledil nič novega, glede moraliziranja, gospod Erjavec, o vrednotah
                              seveda miru itd., tukaj se strinjamo, ni treba dajati poduke, ampak
                              gre za to koliko je kaj oportunov v katerem času in, to kar ste se v
                              vladi odločili seveda presega vse meje dosedanjega dogovorjenega.
                              Zato, bojim se, da tudi današnja seja, razen tega, da bomo ponavljali
                              to, kar je bilo že slišano in videno seveda s strani vlade ne bo
                              zadoščenja do tistih zahtev, ki jih postavljamo. Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp11">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Razprav kolega ali pa odziv kolega Jurija je že bil del
                              razprave torej razprava je odprta in najprej bomo opravili razpravo,
                              potem bomo pa prešli na glasovanje o predlaganih sklepih morebiti
                              novih sklepih tako da, če trenutno ni druge razprave. Gospod Anderlič,
                              gospod Bevk. Bom dal gospodu Anderliču, potem bo jaz drugi. Izvolite,
                              gospod Anderlič.</p>
                  </sp>
                  <sp xml:id="SDT4-OZZP-Nujna-034-2006-02-13.sp12">
                        <speaker>ANTON ANDERLIČ:</speaker>
                        <p>Saj ta zagretost za razpravo pravzaprav, da gre res v nekem delu za
                              ponovitev vaje, o kateri vi, gospod predsednik, govorite, ampak na
                              način, da na eni strani se sprašuje, se pričakuje odgovore,
                              pričakujejo se potrebna pojasnila na drugi strani pa seveda zavračanje
                              kot, da tega ni, kot da to niso resna vprašanja, kot da je to
                              nepotrebnega in zato se seveda moramo danes ponovno sestajati ob tem
                              vprašanju.</p>
                        <p>Jaz mislim, da je bilo tudi nekorektno prej, ko sta predsednik in tudi
                              gospod Jurij razlagala kako je bilo s sprejemanjem sklepov.
                              Podcenjujoče in nesprejemljivo je, da oba ministra takrat, ko je šlo
                              za tako resno vprašanje in prvo resno diskusijo v političnih krogih
                              izven vlade torej v parlamentu, da preprosto zapustita sejo in gresta,
                              češ midva sva povedala, tako ali tako je vse jasno in vi pa počnite
                              kar hočete. To je pač tako in vi lahko 100 krat poveste, da je žal
                              neka skupina bila odsotna itd., bila je posledica, odsotnosti je bila
                              posledica arogantnega odnosa obeh ministrov. Mi smo predlagali, da se
                              seja odbora prekine toliko časa, da bosta prišla ministra nazaj, ki
                              sta najbolj kvalificirana za to, da to pojasnita. Kasneje, ko se je
                              seja nadaljevala po prekinitvi seveda ni bilo ministrov, ampak državni
                              sekretarji, ampak o tem najbrž nima smisla govoriti je pa treba zelo
                              jasno povedati, da ne bo ostal v javnosti vtis, da seveda je nekdo
                              tukaj pač abstiniral za to, ker pač ne vem mu ni do tega bilo, da bi
                              se vprašanja razčistila.</p>
                        <p>Jaz verjamem, da je takratni zunanji minister razmišljal in je imel
                              željo, da bi v Irak šli slovenski vojaki pod prejšnjo vlado govorim,
                              ampak vlada mu tega ni uslišala in vlada ni odločila o tem, kaj je pa
                              kdo razmišljal. Veste, jaz vsak dan razmišljam o tem kaj bom naredil,
                              če bo padal dež in kaj bo naredil, če bo sijalo sonce in stvari so se
                              spreminjale, se spreminjajo in konec koncev  gre za to, da nočete
                              odgovoriti na osnovno vprašanje, da v Iraku gre za okupacijo, da je
                              sedaj nesporno, če govorimo o časovni dinamiki pač zadnjega leta pa
                              pol ali pa še nekaj več, da gre za zlagane vzroke, da je nesporno
                              dokazano, da agresorji niso imeli razloga vsaj tistih razlogov ne, o
                              katerih so govorili torej, da je tam orožje za množično ubijanje.
                              Razumem, da so hoteli izvoziti demokracijo pa uvoziti nafto, to
                              razumem, ampak ne razumem pa tega, da še kar naprej naprej, ko beremo
                              kako je gospodu Ransfeldu žal, da je nasedel na take ocene in
                              posredoval na taki način. Zadnji čas je kar tega precej. Če samo dve
                              izjavi ameriškega predsednika vzamemo v obzir eno, ki je starejšega
                              datuma torej, da gre za vojno, da gre za to, da, pardon, Pavel je o
                              tem govoril, Ransfeld je bil v kontekstu, ki ga imam tudi v nekih
                              tekstih omenjenega, ampak seveda to gre, gre za ameriško
                              administracijo, da se razumem, eden in drug sta pod neposredno
                              komando, da tako rečem ameriškega predsednika in izvajata tisto
                              politiko.</p>
                        <p>Jaz mislim seveda, da bi bilo prav, da bi končno se odkrito pogovorili,
                              da bi rekli, da bi vlada rekla ja, v redu, mi smo se tako odločili,
                              zaradi tega, tega in tega. Minister je dejal v razpravi, da ne sme
                              govoriti, ker so stvari take narave, da jih ne smemo slišati, prav,
                              predlagajte zaprto sejo in to povejte, če želite, da bo ta politika
                              lahko korektno obveščena in tudi konkretno sodelovala pri razpravi,
                              drugače res ni nobene potrebe, da se na ta način srečujemo tako kot
                              vem, da je vladi odveč, da se ta vprašanja postavljajo, ampak jaz
                              mislim, da jih je potrebno postavljati, ker se postavljajo vse povsod
                              v vseh demokratičnih parlamentih če hočete konec kocev še najbolj se
                              ta vprašanja v zadnjem času postavljajo v sami Ameriki. Tako da tukaj
                              se mi zdi, da ni kaj. Seveda lahko minister za obrambo reče, da ne
                              razmišlja o napotitvi 10 bataljona, ampak pred meseci je pa trdil, ko
                              še ni niti je že bil naprej od razmišljanja, je že trdil, da nikoli ne
                              bo poslal vojakov v Irak dokler bo on minister in nič, kot da to ni
                              rekle, kot da se to ni zgodilo, kot da nekih odločitev ni sooblikoval
                              in sprejemal.</p>
                        <p>Jaz seveda za to mislim, da bi bilo le korektno, da je tukaj ena stvar
                              zanimiva, da ko govorimo o varnostni oceni, ko govorimo o tem, kam
                              pravzaprav se Slovenija uvršča s tem, da na tej seji nikoli ne pride
                              predstavnik SOVE in ne povem, kaj in kako, ampak se to dogaja samo s
                              strani vojaške varnostne službe. To je zelo zanimivo.  To pomeni, da
                              smo blizu tega, da vojaška tajna služba ocenjuje in skrbi za to
                              področje, pravzaprav za celo državo, tudi za tisti civilni del itn.
                              Ali se kdaj komu postavi to vprašanje? Jaz bi želel, da predstavniki
                              Sove to tudi pojasnijo in dajo svoje ocene itn. Drugače se postavlja
                              marsikakšno vprašanje kje so te meje in kdo je v tej državi za kaj
                              zadolžen. Verjamem, da nekateri lažje razmišljajo z vojaškimi vzorci
                              in obrazci, obnašanje in vloge posameznih služb. To verjamem, ampak
                              seveda imamo nek ustavni red, ki postavlja pristojnosti posameznim
                              službam tam kamor, in gredo in take kakršnim gredo. Tako da, jaz bi
                              želel, da poveste, kljub vsemu kaj več o vzrokih za napotitev. To,
                              veste, da sedaj, se pravi, ja če ne bomo teh štirih vojakov poslali
                              tja, potem seveda ne bomo kredibilni. Torej tudi takrat, ko smo prvič
                              sprejeli tisto odločite o soglasju z Natom, nismo bili kredibilni, ker
                              bi že takrat lahko poslali vojake v Irak, pa se je reklo ne, bomo na
                              drugačen način. Bomo pomagali s plačilom, mislim da je bilo govora o
                              100 tisoč evrih, nekateri z orožjem itn. To je bila prva oblika
                              pomoči. Ja, gospod Erjavec, kar smejte se To je bila prva oblika
                              pomoči. Ja, gospod Erjavec, kar smejte se, saj vam je vse smešno. Samo
                              to vam ni smešno, ko ste... Ali boste, gospod predsednik...</p>
                  </sp>
                  <sp xml:id="SDT4-OZZP-Nujna-034-2006-02-13.sp13">
                        <speaker>PREDSEDNIK JOŽEF JEROVŠEK:</speaker>
                        <p>Če napačne podatke navajate, logično.</p>
                  </sp>
                  <sp xml:id="SDT4-OZZP-Nujna-034-2006-02-13.sp14">
                        <speaker>ANTON ANDERLIČ:</speaker>
                        <p>Slovenija je v pomoč pri teh operacijah v Iraku sodelovala, preden se je
                              odločila za urjenje v tretji državi, z drugimi oblikami pomoči. Je
                              tako. Vsaj iz magnetogramov o katerih piše, kaj je gospod Erjavec
                              govoril, kako je Slovenija sodelovala, piše da je sodelovala in da je
                              pošiljala določeno pomoč in podporo. Naslednja faza je bila, urjenje v
                              tretji državi in ta zadnja faza je urjenje v Iraku. Torej pomeni, da
                              takrat pred leti, ko se je odločalo o teh prvih stvareh, Slovenija ni
                              bila kredibilna. Ali drugače, zakaj pravzaprav ni nobenih predlogov v
                              smeri, ki bi vključevale tudi drugačno pomoč, drugačen način
                              sodelovanja. Poznam pogodbo tako dobro, da vem, da samo s soglasjem
                              vseh članic lahko neke stvari se počnejo. In soglasje do leta, do
                              spomladi 2005 za tak način ni bilo, sedaj od takrat naprej to soglasje
                              je. In o tem se dajmo pogovarjati, zakaj taka sprememba. Samo to je
                              vprašanje, ampak kot sem rekel, verjamem, da vam je to naporno, da
                              stalno ponavljamo vprašanje, ampak jih bo treba.</p>
                  </sp>
                  <sp xml:id="SDT4-OZZP-Nujna-034-2006-02-13.sp15">
                        <speaker>PREDSEDNIK JOŽEF JEROVŠEK:</speaker>
                        <p>Izzvali ste ministra Rupla.</p>
                  </sp>
                  <sp xml:id="SDT4-OZZP-Nujna-034-2006-02-13.sp16">
                        <speaker>DR. DIMITRIJ RUPEL:</speaker>
                        <p>Bil bi zelo hvaležen gospodu Anderliču, če bi svojo razpravo nekako
                              preselil iz območja telepatije, nekih psih, psiholoških domnev itn.,
                              na trda tla dejstev. Gospod Anderlič ni kvalificiran za telepatijo in za
                              uganjevanje duševnosti drugih ljudi, kot jaz razumem. Ne vem sicer
                              katero diplomo naj vzamem v obzir, ko se o tem pogovarjamo, ampak
                              vseeno mislim, da ni dobro, da recimo izjavi, da je prejšnji zunanji
                              minister, to se pravi jaz, želel poslati vojake v Irak. Lepo prosim, gospod Anderlič! Če imate
                              kakšen dokaz o tem, prosim dajte ga na mizo, v tem trenutku, sicer pa
                              vam prepovedujem, da take oslarije govorite za to mizo.</p>
                        <p>Namreč dejstvo je, da jaz nisem nikoli želel nobenih vojakov poslati,
                              tudi če bi jih želel, jih ne bi mogel. In dejstvo je, da je gospod
                              predsednik vlade Rop, se pogovarjal z danskim predsednikom Rasmusenom,
                              za mojim hrbtom, ne da bi meni povedal, o tem, da bi poslal vojake v
                              Irak in jaz vas lepo prosim, da nehate špekulirati in nehate se iti
                              amatersko telepatijo tukaj v slovenskem parlamentu.</p>
                        <p>Drugo. Mimogrede, podtikanje takih reči se ni obneslo tudi ne v politiki
                              in zato je danes tako kot je in vam svetujem, tudi prijateljsko, da se
                              ogibate podtikanju. Drugo pa, ko gospod Anderlič, dejansko tudi
                              nekvalificirano govori o sodelovanju v okupacijskih silah, bi mu rad
                              prebral resolucijo 15-46, to je resolucija o kateri govorimo,
                              združenih narodov, to je resolucija varnostnega sveta. Tam piše -
                              govorim o dokumentu iz junija 2004 - se pravi tega je sedaj že leto pa
                              pol, piše, združeni narodi, torej sponzorirajo formacijo oziroma
                              podpirajo suvereno začasno vlado v Iraku itn., ki sprejema polno
                              odgovornost in oblast junija 2004 itn., itn. Na kar piše; welcome, se
                              pravi pozdravlja, da od 30. junija 2004 je okupacija končana, in da
                              preneha eksistirati koalicijska začasna oblast, in da Irak nazaj
                              prevzema polno suverenost. Skratka okupacija je bila končana 30.
                              junija 2004. In lepo prosim, da se držimo nekih poslovnih točk tega
                              pogovora o zadevi, ki je v resnici komplicirana in ki je v resnici
                              lahko tudi sporna in ki je lahko tudi za koga neprijetna. Moram reči,
                              da seveda ni prijetno se ukvarjati s stabiliziranjem neke napete
                              situacije v Iraku, ki ni tako daleč od meja Evropske unije, je tako
                              rekoč evropska soseščina. To je resen problem za vse nas in jaz bi želel, da se s
                              tem resnim problemom resno ukvarjamo, ne da se šalimo in špekuliramo
                              in tako naprej. Kar se mene tiče, jaz ne bom nikdar pozabil, da so
                              nekateri mediji in ljudje, ki ste jih morda vi navdihnili z takšnim
                              govorjenjem gospod Anderlič prišli v belih kutah protestirati pred
                              okno mojega stanovanja takrat ko je šlo za NATO in za vstopanje
                              Slovenije v NATO in tako naprej. Tega ne bom nikoli pozabil. In to je
                              bilo sponzorirano s strani takšnih ljudi kot ste vi in organizacij in
                              skupin, ki jih navdihujete s takšnim govorjenjem. Hvala lepa.</p>
                  </sp>
                  <sp xml:id="SDT4-OZZP-Nujna-034-2006-02-13.sp17">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Kolega Anderlič ima repliko.</p>
                  </sp>
                  <sp xml:id="SDT4-OZZP-Nujna-034-2006-02-13.sp18">
                        <speaker>ANTON ANDERLIČ:</speaker>
                        <p>Jaz se lahko v tistem delu ministru tudi opravičim, če se je prepoznal v
                              mojem izvajanju. Ampak rekel je, prejšnja vlada je razmišljala,
                              aktivno razmišljala celo, sicer ne vem kako se pasivno razmišlja,
                              ampak okej. Prejšnja vlada je razmišljala, predpostavljal sem, da
                              kateri koli minister je že bil minister za zunanje zadeve, mogoče on,
                              pa je bil še tudi kdo drug v tisti vladi minister za zunanje zadeve in
                              ne vem od kje je ta prizadetost, da na koncu celo zaključi to
                              izvajanje z obtožbo, da sem jaz sponzoriral tiste, ki hodijo k njemu
                              pod okno demonstrirati. Mislim, saj to je vendarle res, to je kaj na
                              meji domišljije. Ali veste, na kraj pameti mi ne pride, da bi se
                              ukvarjal s tem, da bi koga pošiljal k vam. Veste tudi zakaj ne. Ampak
                              ko govorite o tem, kaj piše v resoluciji, potem seveda si jaz
                              domišljam, da sem prebral, da tam notri piše, da naproša, ne da
                              sponzorira, da naproša članice, ta skup, ki je bil tam in ki je
                              odločal, ki je sprejemal to resolucijo. Ampak lahko tudi različno
                              beremo. Tako, da ...<stage>/Vmesno govorjenje./</stage>..., ampak saj, saj glejte,
                              samo ena poanta. Samo ena poanta je iz vsega, iz vsega tega pomembna.
                              Če vi pravite in jaz se s tem strinjam, da so to resne stvari, da se
                              je treba resno ukvarjati z temi zadevami, čemu potem tak odziv. Tako
                              rekoč nestrpen, tako rekoč prepoveduje vsem tistim, ki konec koncev
                              imamo tudi pravico kaj vprašati in kaj povedati v zvezi s tem, kajti
                              namreč ta državni zbor, jaz nič ne podtikam, jaz nič ne podtikam,
                              lahko greva magnetogram prebrati, lahko se pogovarjava kolikor koli
                              časa hočete, ampak dokler ne želite dati vsi skupaj nekih relevantnih
                              odgovorov, konec koncev informacij, ki bi bile koristne zato, da bi
                              vsi razumeli bolje te mednarodne okoliščine zaradi katerih je
                              Slovenija spremenila to politiko do takrat je seveda mogoče samo
                              spremljati medije, spremljati izjave posameznih ministrov, predsednika
                              vlade ali kakorkoli drugega. In dokler poslanci v državnem zboru, ne
                              na cesti, v odboru za zunanjo politiko, v odboru za obrambo, na
                              komisiji za nadzor varnostnih in obveščevalnih služb in tako naprej,
                              ne dobimo nobenih resnih odgovorov, ki jih želimo slišati, potem
                              seveda najbrž se ne gre čuditi zakaj taki pogovori.</p>
                  </sp>
                  <sp xml:id="SDT4-OZZP-Nujna-034-2006-02-13.sp19">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Gospod Lahovnik, jaz sem vas za razpravo, ker ni se na nas
                              nanašalo, ampak le samo še eno repliko na kolega Anderliča.  Kako? ...<stage>/Vmesno
                              govorjenje./</stage>... Dobro. Ampak bodite, vam bom dal besedo, čeprav sem
                              tudi jaz za redno repliko na vrsti.</p>
                  </sp>
                  <sp xml:id="SDT4-OZZP-Nujna-034-2006-02-13.sp20">
                        <speaker>DR. MATEJ LAHOVNIK:</speaker>
                        <p>Jaz bi samo za gospoda ministra za zunanje zadeve imel zelo kratko
                              vprašanje. Govoril je o telepatiji. Tukaj ne morem preko tega, ker je
                              uporabil izraz v čem je aktivno razmišljala prejšnja vlada. Jaz nisem
                              bil toliko časa minister kot spoštovani gospod zunanji minister in
                              tudi nisem uspel zamenjati toliko predsednikov vlade oziroma doživeti
                              njihovo zamenjavo tako, da gotovo nimam toliko izkušenj iz delovanja
                              vlade kot gospod minister. Ampak tukaj bi imel eksaktno vprašanje. Če
                              vlada aktivno razmišlja o tem, je pogoj za to, da se točka uvrsti na
                              dnevni red vlade in da se o tem razpravlja. Zato vas spoštovani gospod
                              zunanji minister sprašujem in zahtevam odgovor kdaj je bila točka, ta
                              točka uvrščena na dnevni red seje vlade, kdo je o tem razpravljal in
                              kakšna so bila stališča posameznih ministrov in predsednika vlade. Če
                              točka ni bila uvrščena na dnevni red in se o tem ni razpravljalo,
                              zahtevam opravičilo. Tu pa zahtevam opravičilo. Vi ste dejali, da je
                              prejšnja vlada aktivno razmišljala o tem, da napoti vojake v Irak.
                              Vlada drugače, kot da o tem razpravlja, o tem ne more razmišljati.
                              Vlada je kolektivni organ in od vas še zato zahtevam, da pojasnite
                              kdaj se je o tem na vladi Republiki Slovenije razpravljalo. Če tega ne
                              morete pojasniti, potem od vas zahtevam opravičilo, ker očitno
                              govorite stvari, ki ne držijo. Vi ste zunanji minister Republike
                              Slovenije in stvari, ki jih izrečete pričakujem, da držijo. Tukaj nam
                              dajete različne dokumente, vidi se iz magnetograma te seje državnega
                              zbora kaj ste rekel. In rekel ste, da je vlada aktivno razmišljala kot
                              kolektivni organ, ki je vlada vas sprašujem na kateri seji vlade, za
                              časa katerega predsednika vlade se je o tem govorilo na seji vlade in
                              kakšni so bili sklepi. Eksaktno vprašanje in prosim eksakten odgovor.
                              Brez telepatije, ki ste jo sam omenil in ker ste jo sam omenil
                              pričakujem zdaj res eksakten odgovor.</p>
                  </sp>
                  <sp xml:id="SDT4-OZZP-Nujna-034-2006-02-13.sp21">
                        <speaker>PREDSEDNIK JOŽEF JEROVŠEK:</speaker>
                        <p>Boste gospod minister.</p>
                  </sp>
                  <sp xml:id="SDT4-OZZP-Nujna-034-2006-02-13.sp22">
                        <speaker>DR. DIMITRIJ RUPEL:</speaker>
                        <p>Lahko zelo na kratko rečem, lahko tudi seveda izkopljemo kakšne
                              stenograme, ki bodo najbrž zelo zanimivi. Jaz s seboj ne nosim teh
                              stenogramov, to boste že razumeli. Ampak ko sem govoril o aktivnem
                              razmišljanju sem predvsem mislil na predsednika vlade osebno. On se je
                              pogovarjal z predsednikom vlade Danske, Kraljevine Danske o tem, da
                              naj bi skupaj formirali enote za torej, v okviru, da bi slovenska
                              vojska sodelovala v okviru Danske enote, ki bi sodelovala v okviru
                              Britanske in še širše akcije, vojaške akcije v Iraku.  O tem obstajajo
                              dokumenti in te dokumente je kolega Erjavec že predstavil in so bili
                              ravno predstavljeni o tem, najbrž nima smisla kaj dosti govoriti med
                              tem, ko smo v vladi seveda o tem govorili nekoliko drugače. Moram
                              povedati, da sem seveda sam bil presenečen nad tem, ko sem izvedel
                              posredno, da se je predsednik vlade brez pooblastila torej širšega
                              sestava o tem dogovarjal. Žal je tako, da je bila vlada, ki jo je
                              vodil predsednik Rop precej bi rekel aktivna v osebju samega
                              predsednika vlade in da je on na neki način si prilastil nekatere
                              pristojnosti, ki sicer gredo vladam v kolektivni obliki. Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp23">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa, gospod minister. Kolega Lahovnik, boste v razpravi dali
                              repliko na repliko, v tem trenutku, ker mislim, da vam je bilo
                              odgovorjeno, v razpravi pa boste lahko vse to vzel. Jaz imam še dve
                              replike. Morda seveda če se vključujem v razpravo, da začnem kar pri
                              vas gospod Lahovnik.</p>
                        <p>Vi, ste izjavil prav kar, da niste doživel zamenjave predsednika vlade,
                              potem smatram, da ste še stalno minister, ker mislim, da ste jo
                              doživel tako da, če začnemo tu.</p>
                        <p>Sedaj pa k stvari, ki se sam strinjam tu enim od diskutantov, da gre za
                              resne stvari. Ravno za to, ker gre za zelo resne stvari sam pravzaprav
                              moram povedati pa tudi kot predstavnik Slovenske demokratske stranke,
                              da ne razumem ob tem celotne dejavnosti dveh opozicijskih strank, da
                              so se spustile na neki nekonsistenten nivo, nedržavotvoren,
                              neverodostojen. Moram pa povedati, da določeni visoki funkcionarji
                              prejšnjih vlad se obnašajo nedržavotvorno.</p>
                        <p>Zame danes ni slučaj, da se je kolega Rop in kolega Školč kot ministri
                              ene od prejšnjih vlad in Gantar izognili prisotnosti na tej seji,
                              kajti verjamem, da jim je, zelo težko bi bilo tu, ko govorimo o
                              kredibilnosti in kontinuiteti oziroma diskontinuiteti. Mislim, da je
                              to naslednje vprašanje.</p>
                        <p>V tej zahtevi, ki jo pošiljate že drugič v državni zbor, v kateri smo na
                              tem odboru izredno dosti govorili govorite, da gre za presedenčno
                              ravnanje vlade pri tej odločitvi. Vendarle je res, da v zvezi s tem je
                              bilo presedenčna odločitev vlade v zvezi z napotitvijo vojakov v
                              Afganistan. Ob takratni napotitvi je bil naknadno odbor za zunanjo
                              politiko obveščen in nobene razprave ni bilo v državnem zboru. Seveda
                              je takratna vlada imela bistveno bolj državotvorno opozicijo v
                              državnem zboru. Mi smo razumeli takrat kot opozicija tudi potrebe in
                              interes slovenske države in slovenske vlade, da tvorno sodeluje pri
                              širših akcijah, ki jih sponzorira varnostni svet Združenih narodov, ki
                              jih soglasno sklene v zavezništvu Nato itd.,  in vendar bi tudi takrat bila
                              prav gotovo primerna kakšna razprava, če ste tako smatrali, ampak
                              takrat ste ustavili neke presedentčne razmere in ob tem, ko govori o
                              nekem presedensu, kolega Anderlič, vaše tu dobesedno bi rekel
                              insinuiranje, da je prisotno samo predstavnika vojaške obveščevalne
                              službe na tukajšnji seji znak za nekaj. Minister Erjavec je pač po
                              svoji izbiri pripeljal suport zraven. SOVA - slovensko varnostno
                              obveščevalna služba ni pod pristojnost teh dveh ministrov, ni to
                              pristojnost od teh dveh ministrov. In zopet vas moram na kontinuiteto
                              oziroma diskontinuiteto kod član odbora za zunanjo politiko sem v par
                              primerih pod vodstvom Jelka Kacina zahteval, da bi poročala na tem
                              odboru tudi slovenska obveščevalno varnostna služba. Vedno je zavrnil,
                              navaja tudi poslovniška stališča in ustvaril določeno prakso, ki
                              verjetno velja za v naprej s tem, da ne rečem, da jaz te prakse ne bom
                              prekinil, vendar se morate zavedati kakšna je bila praktičnost v tem
                              parlamentu in tej državi.</p>
                        <p>Sedaj pa seveda, ko govorimo o kontinuiteti, diskontinuiteti, glejte, v
                              tem oziru je presedenčen tudi zelo eden sklep. Ob sklepu vlade, da
                              dovoli prelete, nuditi zračni prostor Republike Slovenije za prelete
                              zračnih sil to je bilo 11.10.1998 sklep vlade je bila potem sprožena
                              ustavna pritožba za oceno ustavne zakonitosti in to ustavno pritožbo
                              je ustavno sodišče sicer zavrnilo, ker predlagatelji niso izkazali
                              pravnega interesa in bilo procesnih pogojev, vendar pa je v
                              obrazložitvi nas pisalo, da je pa takšno ravnanje takrat vlade bilo
                              popolnoma nezakonito, vlada bi morala predlagati ali ustrezno
                              mednarodno dopolnitev veljavne zakonodaje ali predlagala spremembe
                              osebnega zakona ali skleniti mednarodno pogodbo, ki bi jo ratificiral
                              državni zbor. To si lahko v odločbi ustavnega sodišča z dne 8.7.1999
                              preberete. Glejte, takrat je bilo, jaz ne želim reči, takrat je
                              seznanila in zopet je bilo to, da se je takratna opozicija obnašala
                              državo tvorno, da je kljub vsemu temu ni posebej izpostavljala
                              takratne vlade, ker je razumela potrebe države, ampak bilo je pa
                              dovolj časa, ker takrat še nismo bili članica Nata, ni še bila vlada
                              zavezana na podlagi takšnega zakona in bi morala vlada po sklepu
                              ustavnega sodišča oziroma v obrazložitvi ustavnega sodišča ravnati
                              drugače, popolnoma nezakonito ravnanje. Jaz verjamem, da sedaj vseh
                              teh ministrov takratne vlade, Školča, Gantarja, Ropa ni na tako sejo,
                              ampak vendarle jaz bi plediral tu, da se ta praksa packanja slovenske
                              države, škodovanja slovenski državi, slovenski politiki tukaj prekine.
                              Moram povedati, da so resni komentatorji in strokovnjaki kot je
                              ...<stage>/Nerazumljivo./</stage>.. podobni rekli, dosti treznih zadev in jaz se
                              čudim, da se kaj naprej pojavljajo pravzaprav neke insinuacije
                              potikanja o 
                              Sloveniji kot okupacijski sili sedaj v Iraku. Vemo v katerih kolumnah
                              in kako so bile, po mojem, sponzorirane takšne izjave, to škoduje
                              državi. Tu Slovenija ne sodeluje, kot je bilo že večkrat rečeno v
                              koaliciji voljnih, ampak se nahaja ...<stage>/nerazumljivo./</stage>... te štirje
                              inštruktorji v Irak na pobudo OZN, Nata in iraške vlade. In še enkrat
                              moram ponoviti, da je situacija v Iraku tako kot vsi
                              ...<stage>/nerazumljivo./</stage>... torej menijo od predsednika države in drugih, da
                              je ta položaj izredno kritičen tam in da je za Evropo pomembno, da to
                              zadevo participira v doglednem času in da je za ta namen potrebno
                              usposobiti iraške varnostne sile, da bodo lahko same skrbele za lastno
                              državo. Jaz menim, da je sedanja vlada v določeni meri spremenila
                              svojo politiko, ni pristala na to, da bi šla v okviru
                              ..<stage>/nerazumljivo./</stage>... sil o katerem je razmišljala predhodna vlada, ne
                              pristaja in pravilno je, da se je povlekla nazaj. In enostavno ne
                              morem razumeti, da dejansko potem, kot je tudi po mojem mnenju,
                              nekatere oddaje so jasno pokazale kako ljudje razmišljajo in da so
                              ljudje za to, da se slovenska politika in slovenska država obnaša
                              kredibilno in verodostojno do nekaterih sprejetih obveznostih in do
                              širših slovenskih in evropskih interesov, saj vendarle ne moremo
                              pristati na to, da bo v relativni bližini Evrope neko trajno žarišče,
                              ki ne bi imeli izgleda po rešitvi, kar bi tudi na nas vplivalo, vemo
                              kako je Evropa odvisna energetsko od tega območja in vse to in zaradi
                              tega si ne znam razlagati ravnanja. Jaz ne vem kateri jastrebi znotraj
                              opozicije navajajo na takšno ravnanje, imam tak občutek, da je kolega
                              Rop, kot prejšnji predsednik vlade, nekako spoznal to, da so ga
                              zapeljali in se sedaj rajši izogiba prisotnosti na teh sejah zaradi
                              tega, ker bi intenzivno ravnal proti lastnemu ravnanju in bi postajal
                              iz dneva v dan bolj nekonsistenten, neverodostojen, nekredibilen. V
                              tem državnem zboru številni nekdanji visoki funkcionarji, ministri
                              sedijo od katerih bi človek tudi po tem pričakoval neko državniško
                              modrost, državniško ravnanje, v večini žal ni tako in jaz upam, da bo
                              na današnji seji plenuma prišlo do pomembnega premika naprej, da bodo
                              nekateri celo spoznali, da pravilo koliko slabše je za državo toliko
                              boljše je za nas v zunanjepolitični dejavnosti ne more veljati. Hvala
                              lepa. Replika kolega Pavliha in kolega Juri.</p>
                  </sp>
                  <sp xml:id="SDT4-OZZP-Nujna-034-2006-02-13.sp24">
                        <speaker>DR. MARKO PAVLIHA:</speaker>
                        <p>Hvala lepa predsednik. Naj takoj na začetku povem, da ste zopet sami
                              uporabili telepatijo oziroma špekulacijo zakaj na primer gospod Školč
                              danes ni prisoten na tej seji. Gospod Školč in prisoten zato, ker ima
                                    druge
                              opravke in je bilo povsem praktično, da sam kot predstavnik
                              predlagateljev hkrati stopim še v njegove čevlje. Ja, lepo prosim.
                              Govorjene o tem, da ni prisoten nobeden od Ropove vlade, kaj sva pa
                              potem takem midva z gospodom Lahovnikom? Res je, da sva bila samo tri
                              četrt leta ministra, ampak dovolj časa, da sva se pred pripravo, na
                              zaslišanje pred pristojnimi parlamentarnimi odgovori seznanila
                              podrobno z delom vlade do tedaj in potem tudi za naprej in sam lahko
                              povem in upam, da veste, da je pričevanje eno od dokaznih sredstev in
                              sam nimam navade lagati. V času mojega ministrovanja niti z eno samo
                              besedo ni bilo na katerikoli seji vlade govora o tem, da bi pošiljali
                              vojake v Irak in ko sem prebiral scenograme, gospod Rupel, in dnevne
                              rede in tako naprej tudi za nazaj, ker sem želel vedeti v kakšno vlado
                              vstopam, tudi za nazaj ni bilo nikoli rečenega nič, bilo je pa večkrat
                              rečeno s strani predsednika vlade gospoda Ropa, da ne bomo pošiljali
                              vojske v Irak, da ne bomo izpostavljali življenj naših profesionalcev
                              in posledično tudi varnosti naše domovine in te obljube, kot sam vem,
                              nikoli ni prelomil. In gospod Jerovšek, ko ste tako zaskrbljeni glede
                              naše državotvornosti in samostojnosti in nacionalne integritete, naj
                              vam citiram vašega večnega idealoga, ki mu menda ni težko reči, da je
                              Janezu Janši s svojim vizionarstvom pomagal na sam vrh, govorimo o
                              akademiku dr. Tinetu Hribarju, ki je imel obširen intervju v sobotni
                              prilogi Dela in kaj pravi vrli filozof o odhodu naših vojakov v Irak,
                              citiram. "Gre za to, da smo s tem dejanjem pokleknili pred Američani,
                              pristali smo, da bomo imeli nad seboj gospodarja." Konec citata in
                              hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp25">
                        <speaker>PREDSEDNIK JOŽEF JEROVŠEK:</speaker>
                        <p>No, Tine Hribar pravi tudi da se bo LDS in Socialna demokracija
                              razletela. Proceduralno, izvolite gospod Lahovnik.</p>
                  </sp>
                  <sp xml:id="SDT4-OZZP-Nujna-034-2006-02-13.sp26">
                        <speaker>DR. MATEJ LAHOVNIK:</speaker>
                        <p>Jaz bi vas vprašal, gospod predsednik, v kakšnem svojstvu zdaj
                              razpravljate, ali ste imel razpravo ali repliko? Vi ste predsednik
                              nekega odbora. In me zanima, ker skoz s komentarji pospremljate
                              posamezne izjave. Ali s tem vseskozi replicirate ali razpravljate?
                              Prosim, da mi pojasnite. </p>
                  </sp>
                  <sp xml:id="SDT4-OZZP-Nujna-034-2006-02-13.sp27">
                        <speaker>PREDSEDNIK JOŽEF JEROVŠEK:</speaker>
                        <p>Kolega Lahovnik, jaz vam bom takoj pojasnil. Jaz sem se v vašo korist
                              odpovedal prednostnemu redu, da ste vi enkrat replicirali, čeprav sem
                              se tu zapisal in hkrati sem bil na vrsti za razpravo, tako da nisem
                              kršil nobenih proceduralnih pravil. In reagiral sem v delčku na
                              Anderličevo izjavo, lahko bi tudi na vašo, sem pa bil na vrsti za
                              razpravo in tako da naslednji je za razpravo sedaj na vrsti prvo še
                              kolega Juri za repliko....<stage>/nerazumljivo./</stage>.. potem bo pa kolega
                              Ziherl.</p>
                  </sp>
                  <sp xml:id="SDT4-OZZP-Nujna-034-2006-02-13.sp28">
                        <speaker>AURELIO JURI:</speaker>
                        <p>Gospod predsednik, na vas bom repliciral. Se spodobi včasih tudi kakšna
                              šala, ampak vrnimo se k temi, ki je resna. Prej ste v vaši razpravi
                              natrosil vrsto ocen na račun drugače mislečih, zlasti opozicije, češ
                              da smo ne modri, neverodostojni, nedržavotvorni in tako naprej. Nihče
                              ni vam dal diplome, da bi vi lahko ocenjevali kaj je verodostojno in
                              kaj ni, kaj je državotvorno in kaj ni in tako naprej. Glejte, vi
                              dajete sodbe, da naše ravnanje ni državotvorno. To ste večkrat
                              ponovil. Jaz bi vas rad opozoril, morda se o tem enkrat pogovorimo,
                              kaj je državotvorno in kaj ni državotvorno. Moje mnenje je, da
                              izpostavljanje nevarnosti slovenskih državljank in državljanov,
                              grožnja mednarodnega terorizma je skrajno nedržavotvorno, je
                              neodgovorno. In da naše ravnanje, naše pozivanje k preklicu sklepa je
                              skrajno državotvorno. Tako, da to lahko postavljamo na tehtnico, ampak
                              o tem odločajo volivke in volivci oziroma javnost. Mi bi radi slišali
                              kot predlagatelji te seje nekaj več razlogov in okoliščin, zlasti
                                     kakšne
                              bodo koristi te naše poteze, med navednicami, državotvornosti. Kakšne
                              bodo posledice? Ali bomo imeli mi kaj od tega ali bomo samo tam
                              nadaljevali neko operacijo, ki bo zelo malo koristila, ampak bo
                              pomenila tudi veliko tveganje?</p>
                  </sp>
                  <sp xml:id="SDT4-OZZP-Nujna-034-2006-02-13.sp29">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Lahko bi tudi repliciral, pa se bom odpovedal. Bom dal besedo
                              kolegu Ziherlu.</p>
                  </sp>
                  <sp xml:id="SDT4-OZZP-Nujna-034-2006-02-13.sp30">
                        <speaker>MILENKO ZIHERL:</speaker>
                        <p>Hvala za besedo, gospod predsednik. Lep pozdrav vsem prisotnim, posebej
                              pa obema ministroma. Veseli me, da se razprava nadaljuje oziroma da je
                              iz dialoga prišla nazaj na razpravo.</p>
                        <p>Sam bi razpravljal o nekaterih točkah. In sicer najprej o zahtevah, ki
                              jih imamo tukaj pred seboj. Ne morem se strinjati s 5. in 7. točko,
                              kajti 5. točka opredeljuje, da je treba podajati take podatke, ki bi
                              jih lahko zlahka uvrstili med vojaško skrivnost in jih ni za obešati
                              na veliki zvon. 7. točka pa govori o priklicanju sklepa, kar je
                              najmanj, bi pokazalo slovensko vlado kot neverodostojno, predvsem pa
                              bi se umaknili od aktivne graditvi miru oziroma novega Iraka, kakor so
                              sklenili OZN, Nato in tudi iraška vlada, ki sama poziva in prosi za
                              pomoč, v materialu, v ljudeh, v inštruktorjih, konkretno za
                              usposabljanje 1500 častnikov. Potem okoli širšega družbenega soglasja
                              v Sloveniji. Jaz se strinjam z gospodom ministrom, da tole razmerje 52
                              za, 48 proti, mislim da je to zelo verodostojno, da je pol pol
                              razmerje v Sloveniji, kajti da za vprašanih je 26 tisoč oziroma v
                              anketi je sodelovalo 26 tisoč zainteresiranih, ne kako kot v običajnih
                              anketah 500, 700 tisoč ali pa, v glavnem pod tisoč ljudi, ki jih sredi
                              dela zmotijo, na hitro nekaj oddrdrajo in je končano. Tukaj je pa
                              zainteresirana javnost glasovala. Torej ta rezultat, iskren, je zame
                              dosti verodostojen.</p>
                        <p>Potem soglasje vojakov. Seznanjeni smo, da je več zainteresiranih kot je
                              prostih mest. Predvsem vidim tudi, da si bodo tam nabrali koristne
                              izkušnje. Koristne v kakšnem smislu? Srečali se bodo z vojaki iz
                              drugih držav, spoznali bodo Nato opremo, na katero se šele navajamo in
                              cel kup drugih koristnih izkušenj.</p>
                        <p>Omenjene so bile karikature, ki so poslabšale atmosfero na tem področju.
                              Evidentno je, da se je pričela histerija štiri mesece po objavi. In
                              muslimanske države so reagirale zelo različno. Zelo sprejemljivo bi
                              dejal, da sem zasledil reakcijo muslimanskih verskih skupnosti iz
                              Sarajeva, ki so rekli, da jih užalijo, da karikature ne zmanjšajo
                              njihove vere, da če bodo protesti, naj bodo mirni, kajti muslimanska
                              religija naj ne bi spodbujala nasilja. Med tem, ko pa v nekaterih
                              drugih muslimanskih državah je pa ravno to. In ko vidim na televiziji
                              mladeniča z zelenim trakom, pa ga primerjam s tistimi piloti iz pred
                              50 in več let na japonskih letalonosilkah, ki so imeli bele trakove z
                              rdečo piko, ne vidim nobene razlike. Oni so šli bombardirati Pearl
                              Harbor, bombardirati otoke itn., na koncu pa tudi kot kamikaze se
                              zaletavali v ameriške ladje. In če je bila takrat nevarnost teh
                              militantnih ideologij, je ta enaka nevarnost sedaj v določenih
                              predelih sveta še vedno prisotna.</p>
                        <p>Potem naslednja zadeva o kateri bi želel razpravljati je, da Slovenija
                              čuti neko dolžnost pri aktivnem vzpostavljanju svetovnega reda in miru
                              oziroma v Iraku je bila Slovenija v okviru Jugoslavije dolgo časa
                              prisotna in do Iraka imamo prijateljske odnose,  in če sedaj vlada želi
                              vzpostaviti, če legitimno izvoljena vlada želi vzpostaviti mir in red
                              v državi, ji je treba pri tem pomagati. Predvsem vsaka pomoč, ki
                              zagotavlja mir, prinaša tistim ljudem upanje v neko bodočnost, v nek
                              red, ki se bo vzpostavil. In tako recimo, ko gledam tukaj po
                              zemljevidu, katere države sodelujejo, vidim, da ima Italija 2 tisoč
                              vojakov, slišimo o tem, da jih bo umaknila, verjetno zaradi tega, ker
                              je izpolnila svoje naloge. Nisem zasledil, da bi se izpostavljala v
                              vojaških spopadih. Verjetno te enote vzdržujejo red in mir v določeni
                              provinci in so garant tega reda in miru, ki ga Iračani še kako želijo,
                              razen določene militantne skupine seveda. Predvsem me pa prepričujejo
                              zadnji posnetki, ki prikazujejo nasilje britanskih vojakov. Morda ste
                              jih videli na televiziji. Iz skupine demonstrantov so izločili nekaj
                              Iračanov, jih potisnili ob zid in jih zelo nasilno premlatili, tako da
                              so bili verjetno težke telesno poškodovani. In take slike bomo lahko
                              še vedno videli na posnetkih, dokler iraška vlada sama ne bo sposobna
                              vzpostaviti oblasti po celem ozemlju in s tem zmanjšati potrebe po
                              okupacijskih silah, da bi se lahko okupacijske sile subcesivno
                              umikale, kot se nekatere države, ki pomagajo. Rečeno je bilo, Italija,
                              da se bo umaknila, rečeno je bilo, da se bodo Poljske sile umaknile.
                              Bolje bo izpostavljena iraška oblast, manjši vzrok in potreba bo po
                              anglo-ameriških silah, ki imajo res status okupatorja. Videli smo,
                              pretreseni smo bili nad, tudi njihovimi nasilnimi postopki z vojnimi
                              ujetniki ali pa sedaj z demonstranti. Tega ne moremo odobravati in
                              vsako potezo, ki bo vodila k vzpostavitvi domače oblasti, reda in
                              miru, je dobrodošla.</p>
                        <p>Na koncu pa še, na tem zemljevidu držav sodelujočih v Iraku, vidim tudi
                              Islandijo. Tudi oni, ki so od problemov par tisoč kilometrov
                              oddaljeni, hočejo aktivno sodelovati v miru, pri vzpostavljanju miru.
                              In se sprašujem, kako bi mi odreagirali, če bi vsi tisti, ki imajo
                              enote v Bosni, če bi doma naleteli na tak revolt, pa ne bi bilo
                              nobenih mirovnih sil v Bosni, ali bi še dopuščali kakšno Srebrenico
                              ali pa Vukovar ali pa kakšne podobna mesta, kjer so bili množični
                              pokoli. Zato je treba pomagati vzpostaviti Iračanom njihovo domačo
                              oblast in pripraviti pogoje, da se okupacijske sile lahko umaknejo.
                              Hvala lepa.</p>
                  </sp>
                  <sp xml:id="SDT4-OZZP-Nujna-034-2006-02-13.sp31">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa, kolega Ziherl. In sedaj kolega... Kaj, repliko na kolega
                              Ziherla. Razpravo? Ja, ja, v redu. Imam zapisano, ampak... Gremo
                              naprej. Kolega Bevk. 
                        </p>
                  </sp>
                  <sp xml:id="SDT4-OZZP-Nujna-034-2006-02-13.sp32">
                        <speaker>SAMO BEVK:</speaker>
                        <p>Hvala lepa za besedo, saj ne bom dolg, tako da bo kolega Anderlič lahko
                              hitro prišel na vrsto. Torej glede na najnovejšo afero britanskih
                              vojakov, včeraj smo na TV videli, kako pretepajo iraške civile ali
                              glede na ravnanja ameriških vojakov v Abu Grajbu bi seveda slovenske
                              inštruktorje bolj potrebovali v kakšni drugi državi kot v Iraku. Ampak
                              pustimo to. Kot kandidat za obrambnega ministra ste jeseni 2004 gospod
                              Erjavec na vprašanje kolega Juri-ja glede udeležbe slovenske vojske v
                              Iraku dejali, da to ne pride v poštev, če pa bo do tega prišlo, potem
                              bo potrebno sprejeti politično odločitev v Sloveniji. Najbrž takrat
                              niste mislili zgolj na sklep vlade, ampak na neko širše pokritje
                              slovenske politike. Potem septembra 2005 ste na sejmu slovenske vojske
                              dokaj kategorično rekli, da dokler boste obrambni minister slovenski
                              vojaki ne bodo šli v Irak. In še eno pomembno dejstvo je, ki govori o
                              tej spremembi te politike. Pravzaprav vlada ni načrtovala akcije v
                              Iraku, tako govori tudi tretji sklep vlade z dne 12.11.2006. Namreč
                              vlada ni imela teh načrtov prej. ...<stage>/Vmesno govorjenje./</stage>... 12.11.2006
                              ...<stage>/Vmesno govorjenje./</stage>... Ne, ne, 12.11.2006 ste ...</p>
                  </sp>
                  <sp xml:id="SDT4-OZZP-Nujna-034-2006-02-13.sp33">
                        <speaker>PREDSEDNIK JOŽEF JEROVŠEK:</speaker>
                        <p>Tega še ni bilo, 2006 šele bo ...</p>
                  </sp>
                  <sp xml:id="SDT4-OZZP-Nujna-034-2006-02-13.sp34">
                        <speaker>SAMO BEVK:</speaker>
                        <p>12.11.2006. Ali znam brati? ...<stage>/Smeh./</stage>... 12.1.2006, dve enici, ampak ne
                              glede na ta moj lapsus bi rad povedal to, namreč iz tretjega sklepa
                              vlade z dne 12.1.2006 je razvidno, da niste načrtovali te akcije že
                              prej, ampak zelo na hitro. Namreč, v tem sklepu ste zadolžili
                              ministrstvo za obrambo, da sredstva, potrebna za napotitev slovenske
                              vojske v NTMI zagotovi v proračunu za leto 2006 in 2007. Mi smo
                              proračun sprejeli tam sredi decembra 2005 proračun za 2006 in 2007. Se
                              pravi, da boste morali prerazporediti iz določenih postavk tudi to
                              akcijo, ali v obrazložitvi proračuna ni bilo navedeno, da ste že
                              takrat, ko ste to poslali v državni zbor nameravali poslati svojo
                              oziroma slovenske vojake v Irak. Zato me dejansko zanima kaj se je
                              torej dogodilo konec decembra in v začetku januarja, da ste tako na
                              hitro, nepričakovano, brez posvetovanja v državnem zboru prišli do te
                              odločitve in pošiljanju štirih pripadnikov slovenske vojske v misijo
                              NATO. Hvala lepa.</p>
                  </sp>
                  <sp xml:id="SDT4-OZZP-Nujna-034-2006-02-13.sp35">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa kolega Bevk. Kolega Lahovnik še, zdaj ste vi na vrsti.</p>
                  </sp>
                  <sp xml:id="SDT4-OZZP-Nujna-034-2006-02-13.sp36">
                        <speaker>DR. MATEJ LAHOVNIK:</speaker>
                        <p>Hvala lepa.</p>
                  </sp>
                  <sp xml:id="SDT4-OZZP-Nujna-034-2006-02-13.sp37">
                        <speaker>PREDSEDNIK JOŽEF JEROVŠEK:</speaker>
                        <p>Pardon, minister Erjavec se je javil na repliko na Bevka. Saj vi ste že
                              enkrat ...</p>
                  </sp>
                  <sp xml:id="SDT4-OZZP-Nujna-034-2006-02-13.sp38">
                        <speaker>KARL ERJAVEC:</speaker>
                        <p>Bi odgovoril.</p>
                  </sp>
                  <sp xml:id="SDT4-OZZP-Nujna-034-2006-02-13.sp39">
                        <speaker>PREDSEDNIK JOŽEF JEROVŠEK:</speaker>
                        <p>Ja, želi odgovoriti.</p>
                  </sp>
                  <sp xml:id="SDT4-OZZP-Nujna-034-2006-02-13.sp40">
                        <speaker>KARL ERJAVEC:</speaker>
                        <p>Hvala lepa za
                              vprašanje gospod poslanec. V zvezi z hearingom naj povem, da sem
                              rekel, da je to politična odločitev in da v kolikor bi bila taka
                              politična odločitev, da bi morala ustrezen sklep sprejeti vlada tako,
                              da se to popolnoma pokriva s tistim, kar smo storili. Če boste
                              magnetogram prebrali, boste se lahko o tem prepričali. Glede Gornje
                              Radgone sem že večkrat ponovil, vendar očitno obstaja veselje, da se
                              zopet ponavlja, da je minister kategorično zastopal stališče, da
                              nikdar ne bodo slovenski vojaki stopili na iraška tla. Res je. Nikdar
                              ne bodo stopili kot neka bojna agresivna vojska, ampak tukaj gre za
                              nato misijo, v smislu inštrukcij, v smislu pomoči za stabilizacijo
                              Iraka. In stalno se to mojo izjavo želi potvoriti, ker češ, minister
                              je to izjavil in sedaj nikdar ne bo noben slovenski pripadnik stopil
                              na iraška tla. Treba je prebrati celoten tisti pogovor in boste lahko
                              razbrali, da sem govoril o tem, da slovenska vojska ne bo nikdar v
                              mednarodnih misijah neka agresivna, neka okupacijska vojska, nekaj
                              takega, kot je bilo v razmišljanju pri prejšnji Rop-ovi vladi, ko se
                              je razmišljalo, da bi Slovenija na jugu Iraku nastopala kot
                              okupacijska sila. Jaz sem o tem govoril, da slovenski vojaki ne bodo
                              nikdar okupacijska sila in jaz sem prepričan, da se s tem tudi vi
                              strinjate. Glede postavke naj povem, da v obrambnem proračunu imamo
                              postavko, ki določa sredstva za mednarodne misije in v okviru te
                              postavke bodo zagotovljena potrebna sredstva. Sklep vlade je samo zato
                              potreben, da se pove za to misijo je potrebno toliko in toliko
                              sredstev. In take sklepe vedno sprejema vlada pred napotitvijo na neko
                              mirovno misijo, ker nimamo posebno razdelan v tej postavki, koliko
                              denarja za posamezno misijo, ker tudi se ne ve zmeraj natančno na
                              katere misije bodo šle naše sile, s kašnim številom pripadnikov, s
                              kašno nalogo in s kakšno logistično podporo. Od tega zavisi tudi
                              strošek mednarodne misije.</p>
                  </sp>
                  <sp xml:id="SDT4-OZZP-Nujna-034-2006-02-13.sp41">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa gospod minister. Kolega Lahovnik, sedaj pa lahko.</p>
                  </sp>
                  <sp xml:id="SDT4-OZZP-Nujna-034-2006-02-13.sp42">
                        <speaker>DR. MATEJ LAHOVNIK:</speaker>
                        <p>Hvala lepa. Jaz bom vztrajal pri tem, da mi gospod zunanji minister
                              predstavi natančno kdaj je vlada o tem odločala ali razpravljala.
                              Prejšnja vlada, ker ste to dejal aktivno razmišljala vlada. Vi niste
                              govoril o čem drugem, pač je iz magnetograma razvidno, da ste to rekel
                              tako, da prosim, da do seje državnega zbora pridobite te podatke, ker
                              bom na teh vztrajal. To bom vztrajal tem bolj, ker je vašo trditev
                              tudi ponovil predsednik tega odbora kasneje in sedaj tudi minister
                              Erjavec. In jaz mislim, da če se neke izjave tolikokrat pojavijo,
                              potem jih argumentirajte ali priznajte, da ste se zmotili, da
                              zavajate. Vi ste dejali, vlada je o tem aktivno razmišljala. In iz
                              magnetograma je to jasno razvidno, potem ste dejali, ne, nisem, saj
                              nisem mislil tako, sem mislil nekoliko drugače. To je natančno to, kar
                              počne minister Erjavec.  Najprej je rekel, slovenskih vojakov v Iraku ne
                              bo, dokler ne bom jaz minister, potem pa nekaj mesecev, ko jih pa
                              vendarle najdemo dol v Iraku, ko je očitno, da bodo šli, pa rečejo, ne
                              nisem mislil tako, mislil sem nekoliko drugače. Kot da so v vladi sami
                              pesniki in se jih da interpretirati na sto načinov. To se mi pač ne
                              zdi korektno do tega, niti do državnega zbora, niti do prebivalcev te
                              države. Mislim, da če daste neke izjave, potem jih dokažite. In gospod
                              zunanji minister, vi vendarle že toliko časa v vladi, da veste, na
                              kakšen način vlada o tem aktivno razmišlja ali odloča, tako da
                              pričakujem, vsaj do seje državnega zbora natančne podatke, kdaj, kdo
                              je uvrstil točko dnevnega reda na sejo vlade, kdo je o njej
                              razpravljal in kakšen je bil sklep vlade Republike Slovenije v zvezi z
                              napotitvijo vojakov v Irak. Toliko poznam prejšnjega predsednika
                              vlade, gospoda Ropa, da vem, da on nikoli ne bi poslal slovenskih
                              inštruktorjev v Irak in vem tudi, da je ne dvakrat, trikrat, pač pa
                              večkrat izjavil, da slovenskih vojakov v Iraku ne bo, to je bilo zelo
                              jasno povedano, zato je vse ostalo, kar se s tem v zvezi pojavljal
                              čista manipulacija. Moram reči, da me seveda žalosti, da ta vlada nima
                              toliko samozavesti, da bi povedala, da je to njena odločitev in da pač
                              gre v Irak, ker tako misli, da je prav, pač pa se strahopoteno,
                              poniglavo in brez argumentov, ter s celo vrsto zavajanj skriva za
                              nekimi zapiski, ki nimajo nobene zveze z odločanjem prejšnje
                              vlade.</p>
                        <p>Druga stvar, ki je seveda toliko bolj pomembna je, da odločitev ni bila
                              sprejeta v skladu z nekimi normalnimi postopki. Mi imamo v tej državi
                              svet za nacionalno varnost in pričakoval bi, da je bil ta svet sklican
                              in da se je na njem razpravljalo tudi o varnostni oceni. Sprašujem
                              vas, zakaj ni bil sklican in sprašujem vas, gospod minister Erjavec,
                              vi ste javno dejali, da imena štirih inštruktorjev, ki bodo šli v
                              Irak, štirih slovenskih inštruktorjev ne morete razkriti, ker bi bila
                              s tem ogrožena njihova varnost. Jaz seveda razumem, da teh imen ne
                              boste predstavili javnosti, ampak če je res temu tako, da bi bila
                              ogrožena varnost njihovih družin, s strani koga, gospod minister
                              Erjavec, mi lahko pojasnite, kakšna je potem varnostna ocena v tej
                              državi. Ali je varnostna ocena res takšna, da pravite, da je
                              nespremenjena, da se zaradi tega varnostni položaj Slovenije ne
                              poslabša? Zakaj potem tako skrivate imena teh inštruktorjev in hkrati
                              pravite, da bi bila ogrožena varnost njihovih družin. Jaz seveda niti
                              slučajno ne pozivam, da dajte ta imena razkriti. Razumem, da jih imate
                              v tajnosti in mislim, da je to prav, ampak da hkrati govorite, da pa
                              varnostna situacija ni spremenjena, hkrati pa morate imena
                              inštruktorjev skrivati, da zavarujete njihove družine, se mi zdi pa
                              nelogično. Nelogično in prosim, da mi to dejstvo pojasnite. Enako
                              seveda tisto dejstvo, da prihaja do spremembe varnostne in zunanje
                              politike - Francija, Nemčija, Nizozemska, Španija so države, ki jih,
                              kjer, v katerih obstaja velik odpor do tega, da bi šli v Irak. Gre za
                              bistveno spremembo slovenske zunanje politike, slovenske varnostne
                              politike in vi, gospod minister za zunanje zadeve, niste v ničemer
                              pojasnil razloge...<stage>/Oglašanje iz ozadja./</stage>...</p>
                        <p>Gospod predsednik ali lahko opozorite gospoda ministra za zunanje zadeve,
                              da je v državnem zboru Republike Slovenije in da prosim, da me ne
                              moti.</p>
                  </sp>
                  <sp xml:id="SDT4-OZZP-Nujna-034-2006-02-13.sp43">
                        <speaker>PREDSEDNIK JOŽEF JEROVŠEK:</speaker>
                        <p>Sem ga že. Izvolite.</p>
                  </sp>
                  <sp xml:id="SDT4-OZZP-Nujna-034-2006-02-13.sp44">
                        <speaker>DR. MATEJ LAHOVNIK:</speaker>
                        <p>Je razumel, hvala lepa. Jaz razumem, da ste nervozen, ampak vas prosim,
                              gospod zunanji minister, da se toliko umirite, da me poslušate do
                              konca. Bom kratek.  Skratka, prosim vas, da pojasnite, zakaj ta odklon<stage>(?)</stage>
                              slovenski zunanji politiki, zakaj recimo niste po drugi strani se raje
                              odločili, da če že krepite zunanjo aktivnost Slovenije, da pošljete
                              nek kontingent vojakov na Kosovo, kjer imamo jasno tudi
                              zunanjepolitične interese, kjer je jasno, da je v velikem interesu
                              Slovenija, da se stvari stabilizirajo, kjer je očitno zunanjepolitična
                              aktivnost Slovenije izjemna velika. Vidimo, da se je predsednik države
                              angažiral, da ste tudi vi na to odreagiral. Skratka, obstaja veliko
                              manevrskega prostora, ampak ne, ste se nekako odločili za napotitev
                              štirih inštruktorjev v Irak. In še enkrat vas prosim, Francija,
                              Nemčija ne sodelujejo, Belgija ni prisotna, na Nizozemskem je odpor,
                              čeprav so bili aktivni v Iraku, enako velja za Španijo, tako da
                              prosim, da to pa vendarle pojasnite. In še enkrat, da ne bi pozabili,
                              glede magnetograma prejšnje vlada, pa vendarle prosim, do seje
                              državnega zbora, da bodo ti odgovori zelo jasno dani, kdo, kdaj je
                              uvrstil sejo te točke na dnevni red k vladi in kakšna so bila
                              stališča, kakšno je bilo stališče vlade Republike Slovenije, do
                              napotitve vojakov v Irak, prosim, da to zagotovitev, in s tem
                              poskušate ubraniti vašo kredibilnost.</p>
                  </sp>
                  <sp xml:id="SDT4-OZZP-Nujna-034-2006-02-13.sp45">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Na vas se želita odzvati oba dva ministra, pa odgovarjajo na
                              direktno postavljena vprašanja. Direktno je spraševal, bom dal,
                              izvolita, gospod minister izvolite.</p>
                  </sp>
                  <sp xml:id="SDT4-OZZP-Nujna-034-2006-02-13.sp46">
                        <speaker>DR. DIMITRIJ RUPEL:</speaker>
                        <p>Zdaj mislim, jaz seveda občudujem mladostno zagnanost našega prijatelja
                              Lahovnika. Res je občudovanja vredna, res pa je, da ta mladostna
                              zagnanost tudi vodi k nekaterim ponavljanjem in bi rekel, nevsebinskim
                              komponentam njegovih nastopov, ker ga pač ne bom<stage>(?)</stage> vzel v račun.</p>
                        <p>Kar zadeva njegovo, moram reči nekoliko lahkomiselno trditev, da vlada ni
                              aktivno razmišljala o sodelovanje Slovenske vojske v Iraku, bi ga
                              vendarle spomnil na en dokument z dne 8. julija 2003, ki ga je poslal
                              gospod Grizold, vaš strankarski kolega, gospodu mag. Antonu Ropu,
                              predsedniku vlade, piše tukaj vlada Republike Slovenije, na uradnem
                              papirju, zadeva - sodelovanje Slovenske vojske v Iraku. In potem je
                              tukaj informacija o tem, kako se je ministrstvo za obrambo oziroma
                              minister za obrambo s Kraljevino Dansko oziroma na Danskem pogovarjal
                              o sodelovanju slovenskega kontingenta v sestavi danskega kontingenta v
                              Iraku. To je uraden dokument, uradni vladni dokument enega zelo
                              pomembnih vladnih resorjev. In seveda, če to ni dovolj aktivno
                              delovanje v vladi, potem jaz ne vem, kaj je aktivno delovanje ali pa
                              aktivno razmišljanje v zvezi, s sodelovanjem Slovenske vojske v Iraku.
                              Ta zadeva, ta papir nosi datum 8.7.2003. Jaz sem vam tudi že povedal o
                              tistih pogovorih, ki jih je sam predsednik vlade imel na Danskem v
                              zvezi s sodelovanjem Slovenske vojske v Iraku. Glede tega bi vas
                              kolega Lahovnik prosil, da si mogoče ogledate dunajsko konvencijo.
                              Glejte, dunajska konvencija pooblašča tri predstavnike države:
                              predsednika republike, predsednika vlade in zunanjega ministra, da v
                              imenu države pač urejajo določene stvari v inozemstvu in daje pravico
                              in daje mandat, da v imenu države tudi sklepajo določene pogodbe, dajo
                              določene zaveze, obljube in tako naprej. Če predsednik vlade v
                              inozemstvu, v nekem pogovoru z drugim predsednikom vlade, govori o
                              sodelovanju Slovenske vojske v Iraku, to seveda je aktivno
                              razmišljanje, najmanj kar je aktivno razmišljanje. Jaz mislim, da je
                              to že v bistvu neka zaveza, ki je bila potem sicer prelomljena in
                              gotovo ni dobro vplivala na kredibilnost naše države. Žal pa seveda
                              zunanji minister, tedanji zunanji minister, v času, ko je predsednik
                                     vlade
                              to počel, o tem ni bil obveščen in na nek način odvezan od te
                              sramote.</p>
                        <p>Potem pa še nekaj bi rekel, v zvezi z vprašanji kolega Lahovnika. Moram
                              reči, da nekako ta vprašanja se pojavljajo in ponavljajo v valovih,
                              ampak upam, da bomo ta val sedaj zaustavili. Zakon o obrambi, je
                              pripravljen ali popravljala prejšnja vlada in v 84. členu je ta zakon
                              dal pravico oziroma pristojnost vladi, da odloča o takšnih zadevah kot
                              je danes na dnevnem redu, namreč napotitev vojakov v sestavo neke
                              misije severno-atlantskega zavezništva. Tako da, bi o tem verjetno
                              morali počasi skleniti to razpravo, ker vlada je storila nekaj za kar
                              je bila pristojna in zahtevati kaj več od nje, je sicer verjetno
                              legitimno in možno o tem razpravljati, ampak zakonu je bilo
                              zadoščeno.</p>
                        <p>In še nekaj v zvezi z Nemčijo. Da je Francija, kot je znano, v vojaškem
                              delu Nato ne sodeluje. To verjetno gospod Lahovnik, kljub temu, da ni
                              strokovnjak za te zadeve, ve. Medtem ko, kar se Nemčije tiče, bi pa
                              rekel tole. Pomoč, ki jo je za obnovo in stabilizacijo Iraka obljubila
                              Nemčija, znaša skupaj več kot 200 milijonov evrov. Vključno s
                              programi, ki že potekajo in programi, ki so planirani, Nemčija
                              usposablja 2 tisoč Iračanov na različnih področjih. Ob upoštevanju še
                              sklepa njihove zvezne vlade o črtanju dolgov, bo pomoč Nemčije v tej
                              zadevi, znaša 5 milijard evrov. Skratka to, da Nemčija ni udeležena
                              pri teh aktivnostih, ko gre za usposabljanje varnostih sil Iraka, ta
                              teza preprosto ni točna in ne zdrži. Nemčija ima veliko sredstev,
                              veliko več sredstev in mnogo bogatejša, mnogo močnejša država kot
                              Slovenija, in si lahko verjetno dovolila takšno visoko in veliko in
                              obsežno pomoč in si lahko tudi to organizirala na lokaciji, ki ji je
                              najbolj všeč oziroma, ki se ji zdi najbolj primerna. Bi pa rad
                              opozoril na nekaj. Cela kampanja tudi pri nas, tudi z vaše strani,
                              gospod Lahovnik, in tudi s strani gospoda Anderliča in drugih
                              nekaterih kolegov tukaj, se je začela v imenu nekega ne prebolelega
                              antiamerikanizma. Zaradi antiamerikanzima v zvezi s tem neprebolelim
                              levičarskim sindromom, je padla vlada v Nemčiji. V zvezi s tem je tudi
                              navsezadnje francoska vlada dobila eno zelo zelo močno lekcijo.
                              Sklicevati se na Nemčijo in Francijo v tem času, verjetno ni najbolj
                              oportuno, če ni že neustrezno ali pa neutemeljeno. Mislim, da govorit
                              o tem, da Nemčija in Francija ne sodelujeta v okviru, danes, ne
                              sodelujeta v okviru solidarnosti zahodnih sil Evropske unije Nato, je
                              pa govori na pamet. Jaz sem to s primerom Nemčije pokazal.</p>
                  </sp>
                  <sp xml:id="SDT4-OZZP-Nujna-034-2006-02-13.sp47">
                        <speaker>PREDSEDNIK JOŽEF JEROVŠEK:</speaker>
                        <p>Sedaj pa gospod Anderlič. Pardon, še minister Erjavec bo odgovoril na
                              vašo predhodno.</p>
                  </sp>
                  <sp xml:id="SDT4-OZZP-Nujna-034-2006-02-13.sp48">
                        <speaker>KARL ERJAVEC:</speaker>
                        <p>Hvala za besedo. Očitno iz izvajanja gospoda poslanca izhaja, da nima
                              argumentov, zato ponavlja določene stvari kaj sem izjavil in potvarja
                              moje izjave. Tako, da ne bi ponavljal kaj sem povedal.</p>
                        <p>Bi pa to želel povedati, glede vojakov, zakaj ni razkrita njihova
                              identiteta. Naj jasno in glasno povem, da ne gre zaradi varnostne
                              situacije, ampak zato, ker gre za Nato zaupen podatek in zaradi tega
                              ne morem razkriti. Lahko pa, če želite, lahko izpolnite tiste obrazce
                              za Nato ...<stage>/Nerazumljivo./</stage>... da boste dobili in potem boste lahko ta
                              štiri imena izvedeli. To je prvo.</p>
                        <p>Naslednje, kar bi rad rekel, bi vprašal: Kakšne argumente imate, da
                              trdite, da to sodelovanje v Iraku je nepremišljeno, nepotrebno? Jaz bi
                              res rad slišal te argumente. Ker mi smo povedali argumente, zakaj
                              sodelujemo. Zato, ker smo člani Nata, zato ker kot članica Nata želimo
                              prispevati k stabilizaciji, slišali smo kakšne so resolucije
                              varnostnega sveta  organizacije združenih narodov, pozivajo,
                              da države članice sodelujejo pri podpori miru v Iraku, tudi s svojimi
                              silami. Tako, da res ne razumem teh vaših argumentov, zakaj ne bi
                              sodelovali. Ali želite, da bi Slovenija izstopila iz Nat, in da smo
                              neka svoja pod Alpska dežela, ki je svetovna situacija ne zanima, ki
                              jo svetovni mir ne briga, ampak ki ji gre samo za neke koristi.
                              Gospodarske koristi in politične koristi, ki jih bo Slovenija imela s
                              to potezo, se mi zdi, da niti ni potrebno razlagati, ker je to povsem
                              jasno. Mi vemo koliko smo prisotni v Iraku, želeli bi biti tudi
                              prisotni pri obnovi. Enako je Kosovo, Bosna. Saj ni samo zaradi tega,
                              da bi mi tam sodelovali zato, ker je to bil del bivše naše skupne
                              domovine, ampak zato, ker imamo tudi določene druge interese. Seveda
                              glavni interes je pa mir, stabilnost, ampak po tem ko je mir in
                              stabilnost, pa seveda prihajajo gospodarski interesi. Mi imamo že
                              danes podjetja, ki so v Iraku in tam naše civiliste, Slovence in ne
                              vem zakaj taka bojazen, da sedaj te štirje inštruktorji so pa v ne vem
                              kakšni nevarnosti, da jim grozi smrt in da mora vlada prevzeti polno
                              odgovornost, če se komu kaj zgodi. Sprašujem se, kaj če se nekomu
                              zgodi v Afganistanu, na Kosovu, v Bosni ali pa tukaj v vojašnici. Ali
                              moramo takrat manj odgovornosti vzeti ali več? O tem se pogovarjamo in
                              jaz bi prosil, da dajte še vi vaše argumentacije, zakaj je ta
                              odločitev vlade tako nepotrebna, tako slaba. Je pa usmerjena
                              pozitivno, pa bom uporabil izraz našega predsednika države, ki tudi
                              podpira to napotitev. Veste, da je povedal, da podpira, da Slovenija
                              sodeluje pri stabilizaciji Iraka in res ne razumem te vaše razprave.
                              Lahko samo razumem v tem smislu, da glede na to, da očitno nimate
                              nobenega pametnega programa, da skušate na teh točkah prepričati
                              slovensko javnost, da vi imate pravi program, da Slovenija mora bežati
                              pred svetovnimi problemi, da Slovenija ne sme sodelovati v misijah za
                              podporo miru. Res, človek je začuden.</p>
                  </sp>
                  <sp xml:id="SDT4-OZZP-Nujna-034-2006-02-13.sp49">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Sedaj pa imamo vse replike. Prvo kolega Anderlič, potem
                              kolega Lahovnik, potem Juri in potem Pavliha. </p>
                  </sp>
                  <sp xml:id="SDT4-OZZP-Nujna-034-2006-02-13.sp50">
                        <speaker>ANTON ANDERLIČ:</speaker>
                        <p>Danes je bilo res veliko stvari slišanih, ki niso imele s to stvarjo
                              kakšne zveze. Govori se o levičarskih sindromih, govori se o laži,
                              govori se o, ne vem o čem vse. To je za nek parlament dokaj čudno. Je
                              res čudno, da ministri obtožujejo poslance, kakšne sindrome imajo, kje
                              bolehajo itn. Mislim to boste zelo težko kje našli, ampak je to stvar
                              kulture, ki je očitno prisotna takrat, ko zmanjka argumentov. Ampak
                              gremo po vrsti.  Minister Erjavec je rekel, da nimam pojma in ne
                              vem kaj, celo z med klici in to takrat, ko sem citiral njega in sicer
                              na seji tega odbora, 18.1.2006 v dopoldanskem času je izjavil in to
                              točno v nadaljevanju tistega, o čemer je minister Rupel sedaj govoril,
                              kako se obnaša do Nemčije in kako ta Nemčija si lahko privošči bogato
                              pomoč in kaj je rekel, druga zadeva pa je pomoč na drugačen način pri
                              opremljanju iraških varnostnih sil. Naj povem, da ta vlada je v tem
                              drugem delu bila zelo aktivna, kot veste je bil sprejet sklep po
                              pomoči v višini 5.2 milijona evrov, bil je sprejet sklep, da se
                              prispeva 100 tisoč evrov v sklad, ki naj bi financiral usposabljanje
                              iraških varnostnih sil in bil je sprejet sklep v višini 172 tisoč
                              evrov o sofinanciranju transporta, ki so ga izvedli Madžari in sicer
                              za opremo, ki je namenja iraškim varnostnim silam itd. Torej, jaz sem
                              samo citiral in lepo prosim minister, če tega niste rekel, da
                              zahtevate, da se magnetogram popravi, če pa ste to rekel in takrat, ko
                              ste me "psoval" tukaj na tem odboru, da se opravičite. Samo toliko. To
                              je vaš tekst, vi ste z med klicem ste se vmešaval v moj nastop, tekst
                              je pa vaš. Lepo prosim, jaz sem govoril o tem, tudi to sem govoril,
                              ampak vi ste se vmešal takrat, ko sem govoril o drugačni obliki
                              pomoči, v kateri Slovenija sodeluje in bi iskala podobno kot se je
                              odzvala Nemčija sem jaz citiral te vaše stvari in sedaj sem vam še
                              enkrat citiral 18. januar dopoldan v tem prostoru. Ampak, OK., samo
                              toliko, da bo stvar jasna, da kdo tukaj nima pojma, kdo kaj govori
                              itd., tukaj je tekst.</p>
                        <p>Druga zadeva. V zvezi s temi razkritimi dokumenti sedaj. Prav je, da če
                              je zadeva postala jasna naj se ve kateri minister je kaj načrtoval,
                              pisal itd., ampak ko se citira ta razmišljanja, aktivna razmišljanja
                              kako je sedaj to definirano, potem je treba tudi povedati, da v istem
                              dokumentu ali pa v enem od teh piše, da v kolikor bi se pridružili
                              Dancem v obliki itd., kot okopacijska sila bi morali iti po soglasju v
                              parlament, to piše v tem istem dokumentu. Če citirate, potem citirajte
                              vse, lepo vas prosim. V tem istem dokumentu to piše.</p>
                        <p>Tretja zadeva, da ne bom predolg. Je seveda ta praksa glede SOVE. Jaz se
                              strinjam, gospod Jerovšek, da je bilo to najbrž narobe, včasih so tudi
                              sodelovali predstavniki SOVE, če veste, ampak jaz sem razumel, da ko
                              se pošlje vabilo vladi, da to pomeni vse organe v sestavi in pod urad
                              za predsednika vlada spada tudi SOVA, če prav poznam te stvari, ker
                              ste rekel, da pač je vojaško obveščevalno službo pripeljal za pomoč
                              minister.</p>
                        <p>Strinjam se, da enkrat mogoče celo ta del obrazložitve odločbe ustavnega
                              sodišča podrobno proučimo in zagotovimo tako ureditev, ki so
                              konsekventna v tej odločitvah. V tem delu se absolutno strinjava. Da
                              pa sem jaz tudi prej mislil, da je prav, da se na ta način ravna kot
                              je v obrazložitvi zapisano pa najbrž ni dvom.</p>
                  </sp>
                  <sp xml:id="SDT4-OZZP-Nujna-034-2006-02-13.sp51">
                        <speaker>PREDSEDNIK JOŽEF JEROVŠEK:</speaker>
                        <p>Samo vaša vlada ni tega delala. Hvala lepa. Sedaj je kolega Juri.</p>
                  </sp>
                  <sp xml:id="SDT4-OZZP-Nujna-034-2006-02-13.sp52">
                        <speaker>AURELIO JURI:</speaker>
                        <p>Predsednik, jaz predlagam, da skušamo seveda speljati sejo do konca, ker
                              imamo še niti uro časa, da se ustrezno pripravijo sklepi. Zato bom
                              zelo kratek in bom repliciral samo na eno navedbo ministra za zunanje
                              zadeve, ki je žal šel, ko je govoril seveda o spremembi politike
                              Nemčije.</p>
                        <p>Govoril je o neki levici, ki je izgubila volitve, zaradi tega, ker je
                              počela antiamerikanizem in ni hotela v Irak. Jaz bi ga rad spomnil, da
                              levica oziroma 
                              Socialdemokratska stranka je takrat bila poražena, zaradi slabo
                              vodenih reform, socialne in družbene spremembe v Nemčiji in da tudi
                              sedanja vlada z Merklovo se ni odločila odpošiljati nemških vojakov v
                              Irak, celo odprla je preiskavo, zaradi domneve o sodelovanju iraških
                              informativnih služb seveda v tej državi. Tako da vsaj ne nam
                              pripovedovati stvari, ki nimajo zveze z resnico. Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp53">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Kolega Pavliha. Pardon. Kolega Lahovnik.</p>
                  </sp>
                  <sp xml:id="SDT4-OZZP-Nujna-034-2006-02-13.sp54">
                        <speaker>DR. MATEJ LAHOVNIK:</speaker>
                        <p>Jaz sem želel samo zunanjega ministra, več ni, ampak je njegov namestnik,
                              samo to. Bila je izrečena beseda antiamerikanizem, mislim da to ni
                              dostojno, da neki minister slovenske vlade tukaj očita poslancem
                              stališča za nas na neki način tukaj pozicionira kod, da smo naperjeni
                              proti neki državi. Veste, to pa res ni korektno in jaz, če že drugače
                              ne razpravljamo o tem kakšna je slovenska zunanja politika recimo pa
                              jo ne vrednotim, to bomo delali kasneje, se mi zdi pa nekorektno na ta
                              način razpravljali. Veste, to je magnetogram, to berejo tudi tuji
                              diplomati, zato je potrebno jasno povedati, da tukaj ne gre za nobeden
                              antiamerikanizem in pričakujem, da se bo gospod zunanji minister vsaj
                              zamislil na tem, kakšne "strelja" tukaj.</p>
                        <p>Glede sklepa vlade Republike Slovenije pa še enkrat. Jaz sem mu želel
                              samo pomagati, ker je dejal, vlada je aktivno razmišljala, zato bom
                              vztrajal, da se pojasni kaj je bilo to na seji vladi, kdaj se je o tem
                              razpravljalo. Veste, ne samo to, da je dejstvo, da za časa Ropove
                              vlade ni bilo slovenskih vojakov v Iraku, da prejšnja vlada o tem ni
                              odločila, sedaj ko smo to ugotovili, je dejal, da je pa aktivno
                              razmišljala in ko sem želel tukaj podatke jih nisem dobil in mi spet
                              prinese neki podatek, kaj so na nekem ministrstvu delali neke analize,
                              to pač ni vlada Republike Slovenije in takšnih analiz imate celi kup
                              za časa vseh vlad in je neresno. Tako da pričakujem do seje zbora, da
                              bo to pojasnil sicer bo moral pač na tem vztrajati in bom vztrajala na
                              tem.</p>
                  </sp>
                  <sp xml:id="SDT4-OZZP-Nujna-034-2006-02-13.sp55">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Kolega Pavliha. Jaz bi samo rekel, da gospod minister Rupel
                              ima sprejem ...<stage>/Nerazumljivo./</stage>... ministra. Izvolite.</p>
                  </sp>
                  <sp xml:id="SDT4-OZZP-Nujna-034-2006-02-13.sp56">
                        <speaker>DR. MARKO PAVLIHA:</speaker>
                        <p>Hvala lepa za besedo. Samo sem v kočljivem položaju, ker ne vem kako naj
                              repliciram ministru Erjavcu, če ga ni tu. Prosim, da sejo prekinete in
                              ga povabite notri...</p>
                  </sp>
                  <sp xml:id="SDT4-OZZP-Nujna-034-2006-02-13.sp57">
                        <speaker>PREDSEDNIK JOŽEF JEROVŠEK:</speaker>
                        <p>Ima obveznosti.</p>
                  </sp>
                  <sp xml:id="SDT4-OZZP-Nujna-034-2006-02-13.sp58">
                        <speaker>DR. MARKO PAVLIHA:</speaker>
                        <p>Kje je sedaj, ga ni, ne bo prišel več nazaj? </p>
                  </sp>
                  <sp xml:id="SDT4-OZZP-Nujna-034-2006-02-13.sp59">
                        <speaker>PREDSEDNIK JOŽEF JEROVŠEK:</speaker>
                        <p>Jaz ne vem, ali bo on prišel, je pa državni sekretar.</p>
                  </sp>
                  <sp xml:id="SDT4-OZZP-Nujna-034-2006-02-13.sp60">
                        <speaker>DR. MARKO PAVLIHA:</speaker>
                        <p>No dobro, saj javnost opazuje kakšen mačehovski in piši me uhovski odnos
                              ima vlada ne samo do nas, ampak očitno tudi do javnosti. Želel sem mu
                              povedali samo to.</p>
                        <p>Minister Erjavec želi slišati argumente proti napotitvi naših vojakov v
                              Irak, ampak ko jih sliši, če jih že sliši in očitno jih bo prebral pa
                              pravi, da nimamo pojma, da zavajamo javnost, da potvarjamo dejstva pa
                              še bi lahko našteval različne sintagme, ki jih je danes pa tudi po
                              prej uporabil. Sedem ur in 30 minut bo imel priliko, če seveda bo na
                              seji poslušati naše argumente, lahko si pa tudi prebere članek v
                              Mladini z dne 23.1.2006, ki se začne takole: "V Iraku nimamo kaj
                              početi, potem pa 50 razlogov za kaj slovenski vojaki ne smejo v Irak."
                              Veste, gospod Erjavec, čeprav vas in tu to je ista revija, ki se je
                              borila za gospa Janšo, to je ista revija, ki je gospoda Janšo spravila
                              iz zapora in to je ista revija, ki je znatno prispevala k
                              osamosvojitvi Republike Slovenije pa si tam preberite argumente, če ne verjamete
                              nam.</p>
                  </sp>
                  <sp xml:id="SDT4-OZZP-Nujna-034-2006-02-13.sp61">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Torej kolega Horvat je še za razpravo prijavljen.</p>
                  </sp>
                  <sp xml:id="SDT4-OZZP-Nujna-034-2006-02-13.sp62">
                        <speaker>JOŽEF HORVAT:</speaker>
                        <p>Hvala za besedo gospod predsednik, lepo pozdravljam vse prisotne. Jaz bi
                              se rad vrnil nazaj na dnevni red, se pravi na odločitev vlade
                              Republike Slovenija za sodelovanje naših vojakov v NATO misije,
                              usposabljanju varnostnih sil v Iraku. Rad bi v nekem temističnem,
                              nekem konstruktivnem duhu želel, rad bi poiskal neko skupno točko,
                              neko skupno točko med opozicijo in pozicijo in med tako razdeljeno
                              slovensko javnostjo glede te odločitve. In ta skupna točka trdim da
                              je, to je moja ugotovitev in trditev, da je bila odločitev vlade
                              Republike Slovenije 12. januarja popolnoma v skladu z zakonom.
                              Popolnoma v skladu z zakonom. Zelo sem zadovoljen, da imamo vsaj eno
                              skupno točko. Hvala lepa.</p>
                  </sp>
                  <sp xml:id="SDT4-OZZP-Nujna-034-2006-02-13.sp63">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Torej končali smo razpravo. Prehajamo na glasovanje o
                              predlogu sklepa, predlagam, da glasujemo o vsakem sklepu posebej.
                              Moram reči, da bom oziroma ob teh sklepih bom predlagal še dva sklepa
                              in jih bom prebral takoj sedaj. Eden od sklepov je, državni zbor
                              ugotavlja, da je bila odločitev vlade Republike Slovenije o napotitvi
                              štirih pripadnikov slovenske vojske na misijo NATO za usposabljanje
                              iraških varnostnih sil v Iraku sprejeta v skladu z veljavno zakonodajo
                              in z zunanjepolitičnimi usmeritvami Republike Slovenije. In drugi
                              sklep, ki bo ponovitev delno že sprejetega sklepa. Državni zbor
                              Republike Slovenije poziva vlado Republike Slovenije, da po treh
                              mesecih po napotitvi pripadnikov slovenske vojske v Irak državni zbor
                              obvesti o dejavnostih in izkušnjah slovenskih vojakov ter o morebitnih
                              posebnih varnostnih izzivih. Zakaj predlagam ta sklep ponovno, ker
                              morebiti sprejeti sklepi glede na plenum in mi predlagamo zasedanju,
                              plenarnemu zasedanju določene sklepe. Hvala lepa. Torej razprava o
                              sklepih je odprta. Kolega Juri želi diskusijo o sklepih.</p>
                  </sp>
                  <sp xml:id="SDT4-OZZP-Nujna-034-2006-02-13.sp64">
                        <speaker>AURELIO JURI:</speaker>
                        <p>Predsednik, samo da smo korektni. Najprej gremo po vrstnem redu, torej o
                              sklepu, ki smo jih mi predlagali, potem si lahko privoščite še kaj
                              drugega. Glede drugega vašega predloga sklepa, da naj poroča po treh
                              mesecih, seveda to je že odbor takrat sprejel. Lahko to tudi podamo
                              državnemu zboru, ampak jaz ne vem koliko je to potrebno, kajti že na
                              predlog odbora za razvojno politiko je vlada to dolžna storiti.
                              Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp65">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Ja, se strinjam in šli bomo tudi po vrstnem redu predlaganih
                              sklepov. Torej stranki, ki predlagata izredno sejo sta predložili
                              sedem sklepov in torej prehajamo na glasovanje o prvem sklepu. Moramo
                              se dogovoriti, ali je potrebno te sklepe posebej brati. Mislim da ne,
                              da je gradivo že tako dolgo. Torej prvi sklep  predlagateljev. Ima kdo ob tem
                              sklepu še razpravo? Ni. Potem prehajamo na glasovanje. Jaz moram reči,
                              da bom seveda glasoval proti takemu sklepu ker mislim, da je zadeva že
                              dokaj pojasnjena in ne morem sprejeti takšnega predloga sklepa.</p>
                        <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
                        <p>Drugi sklep.</p>
                        <p>Kdo je za? Aja, razprava ja, kolega Juri.</p>
                  </sp>
                  <sp xml:id="SDT4-OZZP-Nujna-034-2006-02-13.sp66">
                        <speaker>AURELIO JURI:</speaker>
                        <p>Konkretno k drugemu sklepu. Poglejte, zdaj seveda lahko gremo po nekem
                              avtomatizmu koalicija, opozicija in se bomo, bomo se opredeljevali
                              sproti vsem predlaganim sklepom. Poglejte, bi rad zato samo spomnil
                              kolege iz koalicije, kaj ta predlog sklepa predvideva. Da državni zbor
                              poziva vlado, da pojasni glede na to, da gre za misijo, ki je kolega
                              skupaj z ...<stage>/Nerazumljivo./</stage>... na podlagi katerega priporočila je
                              bila, se je zveza nato odločila. Torej mislim, da gre za
                              informiranost, ki bo koristila tudi koalicijskim poslancem, ne samo
                              nam. Ti pozivi niso kot tisti sklep nazadnje ki ga predlagamo, naj
                              prekliče sklep. Tam razumem, da boste imeli pomisleke. Ampak vsaj to
                              kar predlagamo prej, je razumno. </p>
                  </sp>
                  <sp xml:id="SDT4-OZZP-Nujna-034-2006-02-13.sp67">
                        <speaker>PREDSEDNIK JOŽEF JEROVŠEK:</speaker>
                        <p>Doktor Pavliha.</p>
                  </sp>
                  <sp xml:id="SDT4-OZZP-Nujna-034-2006-02-13.sp68">
                        <speaker>DR. MARKO PAVLIHA:</speaker>
                        <p>Ja, obrazložitev glasu v svojem imenu. Jaz bom seveda glasoval za ta
                              sklep, ampak se strinjam s kolegom Jurijem, kajti ta pripomba velja že
                              za prvi sklep in če ste kolikor toliko bona fide dobroverni in če ne
                              gre samo zaradi glasovanja proti, zaradi inata kot se reče po domačem,
                              potem pravzaprav nimate kakšnega konkretnega razloga, da glasujete
                              zoper vse sklepe, razen sedmega. Dajte še enkrat pogledati, pa morda
                              tistega, ki precizira delo inštruktorjev v Iraku, petega, ki morda je
                              res zaupne narave, pa bi ga morali, bi te informacije morali dobiti
                              potem na zaprti seji. Ampak vsi ostali sklepi samo omogočajo večjo
                              informiranost in državnega zbora in seveda tudi javnosti zato mislim,
                              da res ni potrebe, da kar tako povprek vse zavrnete. Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp69">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Glejte, moje osebno mnenje, meni mislim, da je jasno, da se
                              je vlada in država odločala na podlagi interesov že sprejetih sklepov
                              in vsega tega in zelo si bi zatiskali oči v tem državnem zboru in
                              parlamentu, če bi se spogledovali s kakšnimi drugimi razmišljanji,
                              zaradi tega bom tudi ta sklep jaz glasoval proti.  Kdo je za? <stage>(6 članov.)</stage>
                              Kdo je proti? <stage>(9 članov.)</stage></p>
                        <p>Prehajamo k tretjemu sklepu. Ima kdo razpravo ali obrazložitev glasu v
                              zvezi s tem sklepom? Ne. Potem ga dajem na glasovanje.</p>
                        <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
                        <p>Prehajamo k četrtemu sklepu. Ne vidim rok za razpravo. Kolega Lahkovnik
                              izvolite.</p>
                  </sp>
                  <sp xml:id="SDT4-OZZP-Nujna-034-2006-02-13.sp70">
                        <speaker>DR. MATEJ LAHOVNIK:</speaker>
                        <p>Tukaj zelo jasno piše, da pozovemo Vlado Republike Slovenije, da navede
                              vse morebitne posredne in neposredne koristi, ki naj bi jih imeli od
                              napotitve pripadnikov slovenske vojske v Irak. Glede na to, da je bilo
                              tukaj večkrat govora o tem kako je to že narejeno in s strani obeh
                              ministrov, ne vidim razloga zakaj takšnega sklepa ne bi mogli
                              podpreti, saj na nek način je bilo že povedano, tako da pričakujem, da
                              tukaj boste pa le za.</p>
                  </sp>
                  <sp xml:id="SDT4-OZZP-Nujna-034-2006-02-13.sp71">
                        <speaker>PREDSEDNIK JOŽEF JEROVŠEK:</speaker>
                        <p>Kolega Lahovnik, jaz mislim, da vi niste ministrov poslušali, ampak glede
                              na to, da ste prej omenil, da niste doživel zamenjave predsednika
                              vlade, se ne čudim, da tega niste slišali. Kolega Juri.</p>
                  </sp>
                  <sp xml:id="SDT4-OZZP-Nujna-034-2006-02-13.sp72">
                        <speaker>AURELIO JURI:</speaker>
                        <p>Glejte predsednik, danes spet smo pokurili kar nekaj časa zato, da nismo
                              izvedeli ničesar o koristih, ki jih bo Slovenija imela iz naslova te
                              poteze. Minister Erjavec je omenil stališče predsednika države v
                              podporo tej misiji, a predsednik države je odkrito in korektno rekel
                              pojdimo v Irak, ker računamo na ameriško podporo pri projektu DARFUR,
                              pustimo zdaj ali je to moralno ali je sporno in tako naprej, ampak
                              navedel je neko, po njegovem mnenju, tudi materialno korist iz tega
                              naslova. Vlada doslej ni navedla ničesar, zdaj mislim, da bi bilo
                              korektno in da zvemo ali bodo neke koristi konkretne za Slovenijo ne
                              samo iz naslova državotvornosti in verodostojnosti, če bomo tja šli.
                              Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp73">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Jaz razumem vaše politične motive na ta kontinuiran sklep,
                              vendar, če govorite, da niste slišali nič iz obrazložitve, potem nismo
                              sedeli na isti seji danes.</p>
                        <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
                        <p>Prehajamo na peti predlog sklepa. Je kakšna obrazložitev, kakšna
                              razprava? Ni. Potem glasujemo o predlogu petega sklepa.</p>
                        <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
                        <p>Prehajamo na šesti predlog sklepa. Glejte, v zvezi s tem bi jaz sam
                              dejal, da bom tudi pri tem sklepu glasoval proti, kajti vlada je delovala po
                              veljavnem zakonu, po veljavni zakonodaji, se pa strinjam, da predhodna
                              vlada tu ni izpostavila enega kriterija, da ni ustvarila dobre prakse
                              in da sedaj za nazaj ne moremo popravljati tega. Hvala lepa.</p>
                        <p>Kdo je za? ...<stage>/Oglašanje iz klopi./</stage>.. Obrazložitev glasu kolega Juri.</p>
                  </sp>
                  <sp xml:id="SDT4-OZZP-Nujna-034-2006-02-13.sp74">
                        <speaker>AURELIO JURI:</speaker>
                        <p>Jaz bom ta sklep podprl, ker če prejšnja vlada ni ustvarila dobre prakse,
                              pričakujem, da nova vlada bo dobro prasko ustvarila. Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp75">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa.</p>
                        <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
                        <p>Prehajamo na sedmi sklep, ki zahteva preklic sklepa o napotitvi.
                              Kolega.</p>
                  </sp>
                  <sp xml:id="SDT4-OZZP-Nujna-034-2006-02-13.sp76">
                        <speaker>DR. MARKO PAVLIHA:</speaker>
                        <p>Hvala lepa. Jaz se opravičujem, ker bo moja obrazložitev deloma letela
                              tudi nazaj na šesti sklep. Namreč, kaj je prejšnja vlada pa kaj ni.
                              Gospod Gulič je že pred časom slikovito povedal, da gospod Janša in
                              celotna njegova vlada zelo optimistično zlasti zre v preteklost zato,
                              da rešuje probleme sedanjosti. Jaz mislim, da izhaja iz obstoječih
                              mednarodnih predpisov, iz naših predpisov in iz etike tretjega
                              tisočletja, če hočete, da mora o tako ključnih zadevah, ki se nanašajo
                              na nacionalni interes, na varnost naše države razpravljati poglavitna
                              veja oblasti v vsaki državi in to je parlament in to se je dogodilo v
                              veliki večini, če ne prav v vseh državah, ki so se odločile za to, da
                              bodo poslale v Irak svojo vojsko. To se ni dogodilo. Ampak, da ne bo
                              nobenega dvoma več v prihodnosti smo v šestem sklepu in deloma se to
                              tudi na sedmega navezuje, seveda predlagali, da se razmisli o noveli
                              zakona o obrambi in da se to jasno in glasno napiše, da mimo državnega
                              zbora to ne more iti. No, in zdaj če govorim še o sedmem sklepu, sedmi
                              sklep pa jasno je logična posledica vsega tega kar je navedeno v
                              prejšnjih sklepih, da je premalo argumentov, premalo nagiba na tisto
                              pozitivno koristno stran, nobenih koristi nismo slišali kaj bo
                              Slovenija imela od tega samo to kako izpolnjuje svoje zakonske
                              obveznosti, da se podaja v tako veliko avanturo, ki nas jutri tudi
                              lahko pripelje v terorizem. Mi je pa popolnoma jasno kakšen bo
                              rezultat tega glasovanja. Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp77">
                        <speaker>PREDSEDNIK JOŽEF JEROVŠEK:</speaker>
                        <p>Kolega Juri, obrazložitev glasu. </p>
                  </sp>
                  <sp xml:id="SDT4-OZZP-Nujna-034-2006-02-13.sp78">
                        <speaker>AURELIO JURI:</speaker>
                        <p>Ja, še enkrat seveda pozivam kolege in kolegice in koalicije, da podprejo
                              ta sklep nenazadnje zaradi tega, ker se bomo, če bo sprejet se bo
                              velik del javnosti močno oddahnilo. Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp79">
                        <speaker>PREDSEDNIK JOŽEF JEROVŠEK:</speaker>
                        <p>Kolega Lahovnik.</p>
                  </sp>
                  <sp xml:id="SDT4-OZZP-Nujna-034-2006-02-13.sp80">
                        <speaker>DR. MATEJ LAHOVNIK:</speaker>
                        <p>Jaz bom seveda sklep podprl. Argument je ta, da prvič nobena resolucija
                              Združenih narodov ali kakršenkoli podoben dokument Slovenije ne
                              zavezuje za to, da sodeluje s svojimi vojaki v Iraku, gre za suvereno
                              odločitev Republike Slovenije. Drugič. Sploh ni jasno na katere uradne
                              iraške prošnje se je Slovenija odzvala, komu so bile posredovane, v
                              kakšni obliki in kdaj.  Tega nam nihče do sedaj ni pojasnil. In tretjič. Edini
                              argument, ki je pa bil izpostavljen s strani obeh ministrov je bil ta,
                              da je o tem aktivno razmišljala že prejšnja vlada. Skratka, kot da je
                              za to vlado referenca domnevno razmišljanje prejšnje vlade. To je
                              prvič. In drugič. Kasneje se je pokazalo v diskusiji, da to ni res, da
                              nikoli ni bila ta točka dnevnega reda uvrščena na sklep seje vlade, da
                              se nikoli o tem ni razpravljalo in še manj odločalo in seveda da je
                              empirično dejstvo, da je število slovenskih vojakov v Iraku za časa
                              Ropove vlade bilo enako 0, za časa Janševe vlade pa je enako 4. Tako,
                              da razlika je očitna, vse ostalo je čisto naveden blef, zato bom jaz,
                              ker ni nikakršnih resnih argumentov za to, da slovenski vojaki
                              sodelujejo na vojnem območju v Iraku podprl sklep, da državni zbor
                              pozove vlado, da prekliče sklep o napotitvi slovenskih vojakov v Irak.
                              Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp81">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Bom še sam obrazložil svoj glas. Zdi se mi, da je ta sklep
                              glede na to kar je prejšnja vlada sklenila višek cinizma in višek neke
                              dvojne morale, ki ji pravite, da ničemer se ni zavezala Slovenija. Bil
                              je sprejet sklep o inštruktorjih slovenskih, ki bodo usposabljali
                              varnostne sile Iraka in hkrati tu navajate tudi resolucijo varnostnega
                              sveta in vse to. Mislim, da na tak način packati Slovenijo ni pravilno
                              in jaz se absolutno ne čudim, da kolega Rop ni želel priti na naš
                              odbor, ker bi moral glasovati proti svoji lastni odločitvi. Prosim, da
                              tudi meni dovolite, da obrazložim do kraja. Seveda je kolega Rop med
                              tem časom spoznal silno dvoličnost svojih prejšnjih nastopov in se je
                              danes želel izogniti tej dvolični vlogi in ne sprejemam tega, da bi se
                              Slovenija tako nekredibilno, neverodostojno obnašala v tem trenutku in
                              da bi prelomila z vsemi zavezami in tudi s tem kar je sklenila znotraj
                              zavezništva, mislim, da ni trenutek za to, da bi tako ravnala. Jaz bom
                              glasoval proti.</p>
                        <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
                        <p>Prehajamo še k predlogu sklepa, ki sem ga prej prebral. Zdaj, da ne bo
                              zmede, to se pravi Državni zbor Republike Slovenije ugotavlja, da je
                              bila odločitev Vlade Republike Slovenije o napotiti štirih pripadnikov
                              slovenske vojske v misijo Nato za usposabljanje iraških varnostnih sil
                              v Iraku sprejeta v skladu z veljavno zakonodajo in zunanjepolitičnimi
                              usmeritvami Republike Slovenije. Obrazložitev glasu, kolega Juri.</p>
                  </sp>
                  <sp xml:id="SDT4-OZZP-Nujna-034-2006-02-13.sp82">
                        <speaker>AURELIO JURI:</speaker>
                        <p>Ja, predsednik. Bom glasoval proti, ker zagotovo ni v skladu z
                              zunanjepolitičnimi usmeritvami Republike Slovenije. Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp83">
                        <speaker>PREDSEDNIK JOŽEF JEROVŠEK:</speaker>
                        <p>Kolega Lahovnik.</p>
                  </sp>
                  <sp xml:id="SDT4-OZZP-Nujna-034-2006-02-13.sp84">
                        <speaker>DR. MATERJ LAHOVNIK:</speaker>
                        <p>Iz enakega razloga bom glasoval proti.</p>
                  </sp>
                  <sp xml:id="SDT4-OZZP-Nujna-034-2006-02-13.sp85">
                        <speaker>PREDSEDNIK JOŽEF JEROVŠEK:</speaker>
                        <p>Torej, jaz bom glasoval za, ker je dejansko v skladu tudi s političnimi
                              zavezami že dosedanjih vlad. Kolega Pavliha.</p>
                  </sp>
                  <sp xml:id="SDT4-OZZP-Nujna-034-2006-02-13.sp86">
                        <speaker>DR. MARKO PAVLIHA:</speaker>
                        <p>Jaz bom seveda iz enakih razlogov kot kolega Juri in Lahovnik glasoval proti
                              temu sklepu, ampak razlogu pridružujem oziroma priključujem še etične.
                              Mislim, da je tak sklep v nasprotju z evropsko etiko.</p>
                  </sp>
                  <sp xml:id="SDT4-OZZP-Nujna-034-2006-02-13.sp87">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Ne vidim več dodatnih.</p>
                        <p>Kdo je za ta sklep? <stage>(9 članov.)</stage> Kdo je proti? <stage>(6 članov.)</stage></p>
                        <p>In sedaj še sklep: Državni zbor Republike Slovenije poziva Vlado
                              Republike Slovenije, da po treh mesecih po napotitvi pripadnikov
                              slovenske vojske v Irak državni zbor obvesti o dejavnostih in
                              izkušnjah slovenskih vojakov ter morebitnih ...<stage>/nerazumljivo./</stage>..
                              varnostnih izzivih. Ta sklep je identičen kot smo ga sprejeli že,
                              ampak ga bomo danes na novo sprejeli, da ga predlagamo državnemu
                              zboru. Obrazložitev glasu, gospod Anderlič.</p>
                  </sp>
                  <sp xml:id="SDT4-OZZP-Nujna-034-2006-02-13.sp88">
                        <speaker>ANTON ANDERLIČ:</speaker>
                        <p>Jaz bom ta predlog sklepa podprl, kajti gre za to, da očitno tudi vi
                              želite zvedeti kaj ste sprejeli s tem, ko ste v tej fazi bili proti
                              temu, da bi kakorkoli se državni zbor seznanil z okoliščinami zaradi
                              katerih je prišlo do spremembe odločitve Slovenije glede pošiljanja
                              vojakov v Irak in da boste vsaj takrat tudi vi to poročilo ali to
                              informacijo dobili in jaz bom z zadovoljstvom tudi takrat sodeloval na
                              tej seji, ko bo ta informacija podana.</p>
                  </sp>
                  <sp xml:id="SDT4-OZZP-Nujna-034-2006-02-13.sp89">
                        <speaker>PREDSEDNIK JOŽEF JEROVŠEK:</speaker>
                        <p>Obrazložitev glasu, gospod Juri.</p>
                  </sp>
                  <sp xml:id="SDT4-OZZP-Nujna-034-2006-02-13.sp90">
                        <speaker>AURELIO JURI:</speaker>
                        <p>Z enakim argumentom bom tudi jaz podprl ta sklep, podprl sem ga tudi
                              takrat. Kajti, vsak sklep, ki prispeva k temu, da smo bolje
                              informirani, kajti na osnovni naših informacij tudi odgovorneje
                              odločamo, je dobrodošel. Ampak, seveda to je majhno, minimalno, hvala
                              bogu, da se je koalicija vsaj pri tem zavezala. Hvala.</p>
                  </sp>
                  <sp xml:id="SDT4-OZZP-Nujna-034-2006-02-13.sp91">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Kolega Pavliha, obrazložitev glasu.</p>
                  </sp>
                  <sp xml:id="SDT4-OZZP-Nujna-034-2006-02-13.sp92">
                        <speaker>DR. MARKO PAVLIHA:</speaker>
                        <p>Jaz se bom vzdržal. Namreč, zakaj? To je približno tako kot da če bi bil
                              z vso silo, z vso energijo proti smrtni kazni, potem pa na koncu, ko
                              bi me potisnili v kot bi pa na koncu pristal recimo na sklep, da me
                              lahko kasneje obvestite kako je usmrtitev potekala, tako da gre v
                              bistvu za kapciozen pristop, ki ga v kazenskem pravu poznamo, zato
                              seveda ne morem glasovati, ker sem še vedno proti 100%, da se naša
                              vojska pošilja v Irak.</p>
                  </sp>
                  <sp xml:id="SDT4-OZZP-Nujna-034-2006-02-13.sp93">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Kolegica Darja Lavtižar Bebler.</p>
                  </sp>
                  <sp xml:id="SDT4-OZZP-Nujna-034-2006-02-13.sp94">
                        <speaker>DARJA LAVTIŽAR BEBLER:</speaker>
                        <p>Hvala lepa za besedo gospod predsednik. Jaz težko rečem kako bom
                              glasovala. Namreč, mi že ves čas govorimo, prepričujete nas o tem, da
                              ne pošiljamo slovenske vojske v Irak, ampak da pošiljamo štiri
                              inštruktorje, minister Erjavec je celo enkrat rekel v neko mirovno
                              misijo, zdaj pa ta odbor predlaga sklep kjer piše črno na belem, da
                              pošiljamo slovensko vojsko v Irak. Zdaj se pa odločite pravzaprav kaj
                              počnemo.</p>
                  </sp>
                  <sp xml:id="SDT4-OZZP-Nujna-034-2006-02-13.sp95">
                        <speaker>PREDSEDNIK JOŽEF JEROVŠEK:</speaker>
                        <p>Hvala lepa. Glasujemo.</p>
                        <p>Kdo je za? <stage>(12 članov.)</stage> Kdo je proti? <stage>(1 član.)</stage> Hvala lepa. Sedaj smo
                              končali proceduro. Sprejeti sklepi, moram reči, bodo vključeni v
                              dopolnjen predlog sklepa. Upam, da bo odboru uspelo pravočasno
                              pripraviti oziroma strokovnim službam poročilo in s tem zaključujem to
                              sejo državnega zbora. Hvala lepa.</p>
                        <stage type="time">(Seja je bila končana 13. februarja 2006 ob 11.32 uri.)</stage>
                  </sp>
            </div>
      </body>
   </text>
</TEI>