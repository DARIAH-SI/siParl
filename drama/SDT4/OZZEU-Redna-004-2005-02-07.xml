<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZZEU-Redna-004-2005-02-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F0816F955B643E6EC1256F9B0042253D</idno>
               <idno type="custom" subtype="day">8345EB3B74ACC01BC1256FA3003B0DB8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=8345EB3B74ACC01BC1256FA3003B0DB8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZEU-Redna-004-2005-02-07.OZZEU" n="004">
               <name>Redna</name>
               <date when="2005-02-07"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZEU-Redna-004-2005-02-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZEU-Redna-004-2005-02-07.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZADEVE EVROPSKE UNIJE</stage>
            <stage type="session">4. seja</stage>
            <stage type="date">(7. februar 2005)</stage>
            <stage type="chairman">Sejo je vodil Anton Kokalj, predsednik odbora.</stage>
            <stage type="time">Seja se je pričela ob 10.04 uri. </stage>


            <sp xml:id="SDT4-OZZEU-Redna-004-2005-02-07.sp1">

               <speaker>PREDSEDNIK ANTON KOKALJ:</speaker>

               <p>Pričenjam 4. sejo odbora za zadeve Evropske unije.</p>
               <p>Obveščam vas, da so zadržani in se seje ne morejo udeležiti naslednji člani oziroma
               članice odbora: Bogdan Barovič, dr. Mitja Slavinec, Ivan Grill - aha, Ivan Grill je
               tukaj, hvala lepa -, mag. Tomaž Štebe, Rudolf Petan, dr. Pavel Gantar, mag. Majda
               Potrata, ki jo nadomešča gospod Miran Potrč, mag. Franc Žnidaršič, Darja Lavtižar
               Bebler pa je tukaj. Namesto Jakoba Presečnika pa je Mihael Prevc kot nadomestni član
               odbora.</p>
               <p>Obveščam vas, da so na sejo povabljeni tudi predsedniki in sekretarji delovnih
               teles, ki na svojih sejah obravnavajo zadeve Evropske unije, poslanke in poslanci iz
               Republike Slovenije v evropskem parlamentu, ki jih tudi posebej lepo pozdravljam, ter
               predstavniki državnega sveta. Med nami je tudi sekretar zunanjega ministrstva, gospod
               Cerar, ki ga lepo pozdravljam. Seveda pa še posebej lepo pozdravljam dr. Janeza
               Potočnika, komisarja za znanost in raziskave, njegovo ekscelenco, gospoda Erwana
               Fouereja, veleposlanika predstavništva evropske komisije v Republiki Sloveniji, in
               ostale poslance, ki so se udeležili te seje.</p>
               <p>Uvodoma bi se želel opravičiti gospodu Fouereju, da ni organiziran prevod. Sama seja
               je bila mišljena kot informacija komisarja v zvezi z navedenimi točkami dnevnega
               reda, tako da bi se v tem trenutku opravičil. Vem pa, da gospod Fouere že zelo dobro
               razume slovensko, in sem prepričan, da bo lahko razpravi in predstavitvi sledil,
               seveda pa tudi glavno vsebino dobro pozna.</p>
               <p>Tako prehajamo na določitev dnevnega reda seje odbora.</p>
               <p>S sklicem seje ste prejeli predlog dnevnega reda. Ker nisem prejel predlogov za
               razširitev oziroma umik katere od točk, je določen dnevni red seje, kot je bil
               predlagan s sklicem, in sicer:</p>
               <p>1. strateški cilji 2005-2009, Evropa 2010, partnerstvo za evropsko obnovo, blaginjo,
               solidarnost in varnost,</p>
               <p>2. delovni program evropske komisije za leto 2005,</p>
               <p>3. vmesni pregled izvajanja lizbonske strategije,</p>
               <p>4. vprašanja in pobude članov odbora za zadeve Evropske unije.</p>
               <p>Predlagam, da bi nam komisar uvodoma predstavil kar vse tri točke in bi sledila
               razprava potem o vseh treh točkah, zato da čim bolj optimalno izkoristimo čas, ki nam
               je na voljo. Tako da besedo predajam kar gospodu komisarju. Prosim.</p>
            </sp>
            <sp xml:id="SDT4-OZZEU-Redna-004-2005-02-07.sp2">

               <speaker>DR. JANEZ POTOČNIK:</speaker>

               <p>Najlepša hvala, gospod predsedujoči. Gospe poslanke in gospodje poslanci, dame in
               gospodje! Najprej zahvala v mojem imenu, da ste se na malo nesrečen dan zbrali danes
               tukaj; vem, da je jutri praznik. Vendar mislim, da so problemi oziroma dokumenti, ki
               jih danes nameravam predstaviti in predvsem poslušati vaše odzive nanje, tako
               pomembna vprašanja, da je vredno tudi tega truda.</p>
               <p>Problem, ki mislim, da je ključen pri vseh teh dokumentih, ki smo jih pred kratkim v
               komisiji sprejeli, je prav ta, da je bistveno, da ga osvojijo in posvojijo države
               članice. Če bi se to ne zgodilo, v tem primeru bi verjetno čez nekaj časa lahko
               ponovno ugotavljali, da trendi pri uresničevanju lizbonske strategije ne gredo v
               smeri, v kakršni bi vsi skupaj želeli. Kot je že gospod predsedujoči uvodoma dejal,
               smo v zadnjih dveh tednih sprejeli tri dokumente, od česar je zadnji dokument
               pravzaprav paket treh dokumentov, najprej strateški cilji komisije za obdobje od leta
               2005 do leta 2009, o katerih bi najprej spregovoril, potem delovni in zakonodajni
               program za leto 2005 <stage>(gre za konkretizacijo teh strateških ciljev v letu, ki prihaja)</stage>
               in kot zadnje, to kar smo sprejeli pred kratkim, je program, ki bi ga lahko
               poimenovali nekako skupaj za rast in delovna mesta oziroma nov zagon lizbonski
               strategiji. V okviru tega je akcijski program za dosego ciljev lizbonske strategije
                  <stage type="mag"/><stage>(Nadaljevanje)</stage> in še predlog novega načina
               koordinacije zadev, ki so povezane s tem programom.</p>
               <p>Torej, če se najprej posvetimo strateškim ciljem komisije za obdobje 2005-2009. Ti
               strateški cilji sovpadajo z dolžino mandata, ki ga ima Barrosova komisija. Ključni
               strateški cilji so štirje, in sicer prvi blaginja za vse državljane, drugi
               solidarnost, tretji varnost za vse državljane in četrti okrepitev globalne vloge
               Evropske unije v svetu.</p>
               <p>V okviru prvega cilja, blaginja za vse državljane, so glavni ukrepi poglobitev
               notranjega trga Unije ter vzpostavitev gospodarstvu naklonjene zakonodaje, politika
               konkurence, pravice intelektualne lastnine, davčna zakonodaja, carinski in drugi
               trgovinski ukrepi. Drugo pomembno področje znotraj tega so: investicije v gospodarsko
               rast, predvsem v znanost in raziskave, kjer imamo iz Barcelone naprej znan cilj
               doseganja 3% bruto domačega proizvoda za znanost in raziskave v povprečju do leta
               2010 na ravni Evropske unije, odprava ozkih grl na področju transportne in druge
               infrastrukture ter tudi pomembna reforma trgov dela v državah članicah ter povečanje
               zaposlenosti v določenih kategorijah prebivalstva, predvsem v starejšem prebivalstvu.</p>
               <p>Drugi strateški cilj je solidarnost. V okviru solidarnosti gre za več pomembnih
               vidikov. Omeniti velja ekonomsko- družbeno solidarnost, zmanjšanje socialne
               izključenosti določenih kategorij prebivalstva. Zanesljivo je tu nujno govoriti o
               reformah pokojninskega sistema in sistema socialne varnosti. Demografski izzivi, ki
               so pred nami, so izjemni. Do leta 2050 naj bi se po ocenah razmerje med neaktivnim in
               aktivnim deležem prebivalstva s 24 povečalo kar na 50%. Tako da Evropa je verjetno
               prva med globalnimi akterji, ki bo morala na to vprašanje odgovoriti jasno in resno.
               Poleg kohezije, ki je tudi pomemben del solidarnosti - pod to solidarnostjo običajno
               razumemo solidarnost v Evropski uniji -, omenjamo v teh dolgoročnih prioritetah tudi
               solidarnost z bodočimi generacijami. Gre za varstvo okolja, upravljanje z naravnimi
               viri, med katerimi je še posebej tokrat izpostavljeno morje. Trije elementi
               solidarnosti: vzdrževanje skupnih vrednot, spoštovanje človekovih pravic, boj proti
               vsem diskriminacijam ter ohranjanje kulturne raznolikosti v Uniji. Torej, solidarnost
               v tem kontekstu je resnično pojmovana najširše, kolikor je mogoče.</p>
               <p>Tretji strateški cilj, ki ga omenjamo, je varnost za vse državljane Evropske unije.
               Izvajanje ukrepov varnostne strategije iz leta 2004 je osnova za prihodnost. Boj
               proti terorizmu, vsem oblikam kriminala, medsebojno priznavanje in izvajanje sodnih
               odločitev, sodelovanje policijskih, carinskih organov, skupno varovanje zunanjih
               meja, tako na kopnem kot na morju, so ključne determinante v okviru cilja
               varnosti.</p>
               <p>In še zadnji, četrti cilj je okrepitev globalne vloge Evropske unije v svetu. Tu gre
               za izpostavitev krepitve Evropske unije kot akterja v mednarodnih odnosih, z
               nadaljnjimi širitvami na Bolgarijo in Romunijo, odprtjem pristopnih pogajanj s
               Hrvaško ter Turčijo, kot tudi z okrepitvijo procesa integracije držav zahodnega
               Balkana, poglobljeno politiko sosedstva s tistimi državami, ki nimajo perspektive
               članstva, vendar bi tudi na tem področju želeli, da Unija okrepi s temi svojo vlogo;
               gre za tako imenovano politiko do sosedstva, ki jo verjetno vsi zelo dobro poznate.
               Poleg tovrstne solidarnosti, ki govori o neposrednem sodelovanju oziroma poleg
               tovrstne krepitve globalne vloge, ki govori o neposrednem sodelovanju bodočih članic
               v krogu prijateljstva okrog Evropske unije, je tu še globalna solidarnost, ki velja v
               odnosu do manj razvitih držav. Tu gre predvsem za razvojne cilje, ki so bili določeni
               in skupaj dogovorjeni z Združenimi narodi, uporabili naj bi pa vse ukrepe, ki jih
               imamo na voljo, od politike razvojnega sodelovanja, trgovinske politike, humanitarne
               in druge pomoči. Tudi v globalnem pomenu je treba zagotoviti spoštovanje varnosti ter
               sodelovanje Unije in drugih akterjev na področju boja proti terorizmu in vsem oblikam
               kriminala.</p>
               <p>Torej, to so štiri temeljna področja, štiri temeljne strateške usmeritve, ki naj bi
               jih Evropska unija in Evropa pod Barrosovim vodstvom zagovarjala in sledila v
               naslednjem petletnem obdobju.</p>
               <p>Zdaj prehajam na konkretne aktivnosti, ki so vsebovane in bodo tudi v bodoče
               vsebovane v vseh vsakokratnih konkretnih letnih programih delovnega in zakonodajnega
               programa.</p>
               <p>To, kar nas je vodilo pri določanju konkretnih aktivnosti v letošnjem letu, so
               predvsem naslednje ugotovitve. Najprej, gospodarska situacija v Evropski uniji je
               zelo kompleksna. Gospodarska rast je v primerjavi <stage type="mag"/><stage>(Nadaljevanje)</stage> z našimi konkurenti nezadovoljiva. Eden glavnih
               političnih projektov v letu 2005 je seveda zagotoviti ratifikacijo in začetek
               veljavnosti ustavne pogodbe, dokončati pogajanja o bodoči finančni perspektivi do
               leta 2013. Konkretni pokazatelji bodo tudi v tem letu vidni glede uspešnosti
               lanskoletne širitve in vidno bo tudi, kako nam je uspelo dejansko integrirati
               deseterico v novo, razširjeno Evropsko unijo.</p>
               <p>Če bi navedel v okviru tistih štirih ciljev, ki so v strateškem programu
               izpostavljeni kot ključni, osnovne prioritete, potem bi bilo to: v okviru blaginje
               reforma Pakta o stabilnosti in rasti, ki poteka zdaj in je v ključni fazi <stage>(že na
               spomladanskem vrhu, upamo, da bomo lahko dosegli dogovor okrog tega)</stage>, okrepitev
               transevropskih omrežij, priprava nove generacije programov na področju znanosti in
               raziskav <stage>(to je področje, ki ga v našem direktoratu pokrivamo neposredno, skratka,
               gre za pripravo programa tako imenovanega okvirnega sedmega programa, ki naj bi bil
               sprejet 6. aprila s strani komisije in naj bi šel potem v obravnavo na svet in tudi v
               parlament, ker gre konec koncev za skupno sprejemanje vseh treh institucij)</stage>. Potem so
               ukrepi za spodbujanje inovacij in podjetništva, ki naj bi bili tudi zastavljeni v tem
               vidu, ki sem ga prej omenil. Skratka, predvsem ko govorimo o državnih pomočeh, naj bi
               bile - razmišljamo o tem, da bi bile te ugodnejše, bolj naklonjene inovativni
               znanstveno-raziskovalni dejavnosti. Potem finalizacija akcijskega načrta za finančne
               storitve, ukrepi na področju reforme trga dela in zaposlovanja. To so ključne stvari,
               ki so v letošnjem letu na programu dela komisije v okviru področja prioritete
               blaginje.</p>
               <p>Solidarnost: dosledno izvajanje reformirane skupne kmetijske politike, začetek
               delovanja sistema trgovanja z emisijami v okviru kjotskega protokola, oblikovanje
               celovite pomorske politike Unije, priprava izvajanja načrta Unije za biološko
               raznolikost in raznovrstnost. To so ključni programi iz okvira solidarnosti.</p>
               <p>Varnost: dosledno izvajanje politike varnosti hrane, aktivnosti na področju
               varnostnih raziskav, priprava skupnega sistema azila, okrepitev aktivnosti na
               področju viznega sistema ter varnosti potnih listin, okrepitev boja proti terorizmu
               in kriminalu.</p>
               <p>In še slednje, zunanja politika, zunanja dimenzija Unije: izvajanje politike
               sosedstva in sprejem akcijskih načrtov za posamezne države, pospešitev procesa
               stabilizacije asociacije držav zahodnega Balkana z Unijo, nadzor priprav na pristop
               Bolgarije in Romunije, priprava in začetek pristopnih pogajanj s Hrvaško ter Turčijo,
               sodelovanje z Združenimi narodi in drugimi svetovnimi akterji pri reševanju
               bližnjevzhodne krize, nadgrajevanje regionalnih bilateralnih trgovinskih pogajanj s
               posameznimi regionalnimi integracijami <stage>(na primer ASEAN)</stage> in državami, izvajanje
               varnostne strategije Unije ter sodelovanje z državami na področju revizije sporazuma
               iz Kotunuja. To so ključni iz zunanje dimenzije Unije.</p>
               <p>Na omenjenih področjih bo komisija predlagala vrsto zakonodajnih in politično
               strateških ukrepov. In ključno bi bilo, da bi dobili čim bolj široko soglasje, tako s
               strani vlad posameznih držav članic kot tudi čim širšo podporo s strani nacionalnih
               parlamentov, ker je, kot sem že uvodoma poudaril, to ena od bistvenih sestavin in
               eden od bistvenih predpogojev, da lahko te strateške cilje in konkretne letne
               aktivnosti tudi dejansko uresničimo v posameznih državah članicah.</p>
               <p>No, in zdaj prehajam na tretji del. To dvoje, kar sem govoril doslej, je bilo
               sprejeto štirinajst dni nazaj, prejšnji teden smo pa sprejeli vprašanja oziroma
               reformo srednjeročne lizbonske strategije. Zakaj v bistvu reforma lizbonske
               strategije? Mislim, da bi bilo najpomembneje, da pravzaprav poskušamo čim bolj
               poenostavljeno odgovoriti na to, kaj v bistvu lizbonska strategija je in zakaj je v
               bistvu njena reforma potrebna.</p>
               <p>Lizbonska strategija je bil poskus oziroma je želja Evropske unije, da bi odgovorila
               na pozitiven način na izziv, ki je pred nami: kako evropskemu načinu življenja
               zagotoviti ustrezno mesto <stage type="mag"/><stage>(Nadaljevanje)</stage> v
               globalnem svetu, da bo še vedno konkurenčno in da bomo hkrati lahko zagotovili te
               vrednote, ki jih Evropa ima, tudi v bodoče. Skratka, gre za vprašanja, ki so povezana
               z enakovrednostjo ekonomskih ciljev, potem socialnih ciljev ter okoljskih ciljev.
               Nihče ne govori, tudi v revidirani oziroma v tej verziji, ki je zdajle pred vami,
               novega osredotočenja pozornosti o tem, da bi se morali kateremu od teh ciljev
               odpovedati. Ne gre za nikakršno novo izumljanje lizbonske strategije, kajti vsi smo
               prepričani, da so cilji lizbonske strategije dobri. Gre za vprašanje, kje in na
               katere stvari se moramo osredotočiti, da bi dolgoročno te cilje resnično lahko
               uresničili, tu je vprašanje. In tu so odgovori, ki jih ponujamo v tej revidirani
               verziji.</p>
               <p>Lizbonska strategija je kompleksna. Če bi si jo pogledali podrobneje, bi lahko
               videli, da je šlo pravzaprav za dve ključni sporočili. Na eni strani je bil cilj, da
               naj bi Evropa postala do leta 2010 najbolj konkurenčno, globalno gledano,
               gospodarstvo, temeljeno na znanju. To je bil prvi cilj, ki je bil že izpostavljen.
               Drugi je pa bil enakovrednost okoljskih, socialnih in ekonomskih komponent v
               življenju Evrope. Edino, kar je od tega v tem trenutku izpuščeno, je leto 2010, ker
               bi bilo v bistvu nerealno vztrajati na letu, prav pa je, da vztrajamo na smeri in
               ciljih, ki jih je lizbonska strategija vsebovala. Skratka, njena kompleksnost je v
               tem, da jo je mogoče gledati izključno z gospodarskega vidika konkurenčnosti, lahko
               izključno z družbenega modela ter okoljskega trajnostnega razvoja. Ti trije vidiki pa
               morajo biti v nenehnem ravnotežju, če želimo zagotoviti dolgoročen napredek naših
               gospodarstev in družbe kot celote.</p>
               <p>Analiza njenega izvajanja, ki je bila najbolj podrobno narejena in tudi objavljena v
               okviru poročila, ki ga vsi dobro poznate, to je poročilo Wima Kocka, tako imenovano
               Kockovo poročilo, govori pravzaprav o tem: prvič, da pri uresničevanju lizbonske
               strategije na vseh ravneh in na vseh področjih nismo enako uspešni; so področja, kjer
               smo uspešnejši, in so področja, kjer zaostajamo. Drugič, ciljev, ki smo si jih
               zastavili pri lizbonski strategiji, je preprosto preveč, da bi lahko vsem istočasno
               sledili. Tretjič, uresničevanje lizbonske strategije je slabo tudi zaradi tega, ker
               ni enake zavzetosti s strani vseh akterjev, in samo, če bomo delovali skupaj, samo če
               bomo delovali skupaj na evropski ravni, na nacionalnih, regionalnih ravneh, če
               hočete, v tem primeru smo lahko uspešni pri uresničevanju lizbonske strategije. In
               četrto sporočilo, ki ga je dal še Wim Kock v svojem poročilu, je bilo: ni več časa za
               odlašanje. Skratka, stvari, o katerih se pogovarjamo, preprosto rabijo odgovore zdaj
               in te odgovore je treba sprejeti zdaj, zato jih je tudi komisija predlagala. In treba
               jih je, če jih želite potem tudi spraviti v življenje skozi predlog nove finančne
               perspektive oziroma skozi dogovore, ki bodo tam, upajmo, zaključeni do prve polovice
               letošnjega leta, v vsakem primeru pa kmalu. Skratka, to je bilo njegovo sporočilo. Mi
               smo na podlagi tega začeli večmesečne intenzivne priprave in predlogi, ki so pred
               vami, so pravzaprav plod teh razprav.</p>
               <p>Zakaj pravzaprav do tega prihaja in kje so ključni razlogi? Eden, ki ga vsi dobro
               poznamo, je starajoča populacija. To je prvi od razlogov, zakaj je treba nasloviti
               vprašanja. Relativno visoka stopnja nezaposlenosti, ki je sicer različna od države do
               države, vendar v povprečju po našem prepričanju v Evropski uniji še vedno previsoka.
               Pokojninski skladi v neravnotežju, novi in naraščajoči globalni konkurenčni
                  pritiski,<stage type="mag"/> <stage>(nadaljevanje)</stage> ne samo s strani
               tistih globalnih partnerjev in konkurentov, kot so recimo Japonska, Združene države,
               ampak tudi novih porajajočih se ekonomij, ki postajajo izjemno konkurenčno močne,
               denimo Kitajska, denimo Indija. In potem tudi zaostajanje v rasti produktivnosti
               dela. Zadnji podatki, ki smo jih dobili kakšnih teden dni, 14 dni nazaj kažejo, da
               tudi pri tem relativno močno zaostajamo za našimi konkurenti, kar pomeni, da tudi v
               okviru tehnološkega prispevka oziroma prispevka k produktivnosti dela, k rasti,
               Evropa zaostaja za svojimi globalnimi partnerji.</p>
               <p>Kakšne korake za reformo strategije predlagamo? Zakaj prav te? Kako? Kdo naj bi jih
               izvajal? Ukrepi, ki jih predlaga komisija so odraz prioritet s katerimi so soočena
               evropska gospodarstva. Mislimo, da je ključni cilj povečati gospodarsko rast in
               povečati zaposlenost. Povečati gospodarsko rast, povečati zaposlenost zato, da bi
               lahko odgovorili tudi na izzive, ki jih pred nas postavlja socialna komponenta, tudi
               na izzive, ki jih pri nas postavljajo izzivi prenašanja oziroma vzdrževanja okolja za
               naše potomce. Ukrepe, ki jih predlagamo bi lahko strnili v tri sklope. V prvem sklopu
               so lahko ukrepi, ki smo jih imenovali nekako takole: EU mora postati bolj privlačna
               za investiranje, za investitorje in delavce. EU bo bolj privlačna, če bomo do konca
               razvili možnosti, ki jih ponuja notranji trg, načeloma kot veste so tu štiri
               svoboščine. Dejstvo je, da na mnogih področjih ostajajo nekatere že dogovorjene
               stvari zgolj mrtva črka na papirju. Omenil bi predvsem področja telekomunikacijskih
               storitev, energije, transporta, ki so tipični primeri, kjer so potrebni nadaljnji
               koraki na tem področju. Seveda gre pri vsem tem za zelo občutljiva področja, kot so
               na primer liberalizacija storitev, patent skupnosti, vendar tudi to so vprašanja kjer
               bo nujno narediti korake naprej, če želimo dejansko notranji trg narediti tak, da bo
               konkurenčen in da bo učinkovit. Skratka, vodilo mora biti, da so pravila konkurence
               tista, ki bi v kar največji meri urejajo odnose na notranjem trgu unije. To je prvi
               sklop, kjer mislimo, da bi bilo treba okrepiti aktivnosti.</p>
               <p>Drug sklop so znanje ter inovacije, kot motor evropske gospodarske rasti. To je tudi
               področje, ki ga sam najbližje poznam in tudi pokrivam v EU. Če bi poskušali biti čim
               bolj jasni, kje je pravzaprav lahko EU dolgoročno resnično konkurenčna. Ali želimo
               konkurirati z nizko ceno delovne sile? Jaz mislim, da nikakor ne. In tu Evropa na
               dolgi rok nikoli ne bo konkurenčnejša od nekaterih globalnih partnerjev. Dejstvo je,
               da rabimo reforme socialnih pokojninskih sistemov, to vemo vsi, zaradi starajočega
               prebivalstva, zaradi izzivov, ki sem jih navedel že prej. Vendar kakršnekoli reforme
               na področju socialnega sistema bo Evropa naredila, še vedno bo evropski sistem zaradi
               vrednot, in prav je tako, bolj naklonjen socialni varnosti, kot pa nekateri sistemi
               naših globalnih konkurenčnih partnerjev. V Evropi je okolje vrednota in želimo ga
               ohranjati in prenašati našim zanamcem, zato je prav, da varujemo okolje danes za
               bodočnost. Torej tudi na tem področju ne moremo gledano biti najbolj konkurenčni in
               imeti konkurenčno prednost globalno. Tudi na področju naravnih virov EU ni ravno
               najbogatejša, zato je edini odgovor, ki ga lahko najdemo z neko pozitivno noto nečem,
               kar bi nas lahko združilo, znanje. In ko govorimo o znanju, govorim o znanju v
               naširšem pomenu besedo, nekakem trikotniku znanja kjer na vrhu zanesljivo pride
               izobraževanje, znanost in raziskave na eni stranici ter inovacije na drugi. In ta
               trikotnik mora biti seveda negovan in vzdrževan v pravem okolju, ki ga <stage type="mag"/> <stage>(nadaljevanje)</stage> bo vzpodbujal. To je del oziroma to
               je pozitiven moto, ki ga v tej strategiji izpostavljamo in tu iščemo tudi v bodoče
               naše konkurenčne prednosti in znanje Evropa ima. Lahko ga pa še okrepi in lahko ga z
               aktivnimi akcijami poglobi na ta način, da ga bomo prenesli tudi v svoje inovativne
               in konkurenčne prednosti.</p>
               <p>Cilj 3% investicij v znanost in raziskave, ki sem ga omenil že prej, ima dve svoji
               notranji komponenti. 1% znotraj tega naj bi bila javna finančna sredstva in 2%
               znotraj tega naj bi bila privatna sredstva. Torej, na eni strani je treba povečati
               investicije v evropskih in nacionalnih proračunih za znanstveno raziskovalno
               dejavnost, na drugi strani je treba narediti vse, da bi podjetja delala, delovala,
               raziskovala, inovirala v EU. Danes je stanje drugačno. Zadnji podatki leta 2003 za
               500 največjih podjetij v EU, njihov delež oziroma njihova rast investicij v znanost
               in raziskovanje pada za 2%. V 500 največjih podjetij zunaj EU raste za 3,9%. Največje
               investicije v znanost in raziskave v Evropi prihajajo iz avtomobilske industrije in
               rezervnih delov za avtomobilsko industrijo, največje investicije zunaj EU prihajajo
               iz informacijske tehnologije in temu sorodnih sektorjev. To je bistvena razlika in tu
               so ključne razlike in ključno vprašanje, ki ga moramo nasloviti v bodoče.</p>
               <p>Ko govorimo o primernem okolju govorimo seveda o primernem sistemu državnih pomoči,
               govorimo o primernem sistemu davčnih spodbud, govorimo o primernem načinu uporabe
               sredstev solidarnosti, strukturnih kohezijskih skladov, ki bi jih morali v večji meri
               usmeriti v uresničevanje dolgoročnih globalnih razvojnih ciljev, Lizbonskih ciljev,
               če želite. Ko govorimo o tem, govorimo o načinu kako aktivirati rizični kapital v
               večji meri, ker je tudi to eno od vprašanj, ki se v EU poraja. Skratka, govorimo o
               celem sklopu horizontalnih vprašanj, ki jih želimo in nameravamo nasloviti. Veliko od
               tega je v pristojnosti držav članic. Tako, da brez skupnega naslavljanja in brez
               skupnega partnerstva preprosto tega ni mogoče uresničiti.</p>
               <p>Tretje področje je ustvariti nova in boljša delovna mesta. Tu gre predvsem za
               znižanje brezposelnosti in socialne izključenosti. Predvsem bi morale evropske države
               povečati stopnjo zaposlenosti, še posebej starejšega prebivalstva, ki, po našem
               prepričanju prezgodaj zapusti trg dela, če želimo normalno in dolgoročno delovanje
               sistemov socialne varnosti. Potrebni so ukrepi za fleksibilno delovanje trga dela,
               lažje prekvalificiranje delavcev, njihovo večjo prilagodljivost razmeram na trgu,
               izjemnega pomena so pa tudi investicije v ljudi. Predvsem bi v okviru tega omenil
               celoletno življenjsko izobraževanje. Življenje postaja daljše, tehnološki ciklusi
               postajajo krajši in dejstvo je, da znanje hitreje zastareva. zato je celoletno
               življenjsko izobraževanje ena ključnih stvari na katero se moramo v bodoče
               uresničiti.</p>
               <p>Znotraj teh treh bistvenih komponent, kjer iščemo odgovore, to je postati privlačen
               za investitorje ter delavce, inovacije in znanje kot motor evropske gospodarske rasti
               ter novih in boljših delovnih mest obstaja 10 podpodročij na katera se želimo
               usmeriti. Jaz jih bom samo navedel, drugače pa morda bi v tem trenutku bilo smiselno
               omeniti dokument, obstaja trenutno v angleški verziji, poskrbeli smo tudi, da ga v
               vašem sekretariatu imajo oziroma ga bodo vsak čas imeli, se prevaja tudi v slovenski
               jezik, tako da bo v kratkem času preveden v celoti v slovenski jezik, ker gre za tako
               pomemben dokument, ampak mislim, da bi bilo dobro, da se mu resnično posvetite, da ga
               analizirate in da poskušate najti nanj tudi svoje lastne odgovore.</p>
               <p>V okviru teh 10 ključnih področij v okviru privlačnosti EU so štiri področja. Prvo,
               razširiti in poglobiti delovanje notranjega trga Unije. Drugo, zagotoviti
               konkurenčnost Unije na svetovnem trgu. Tretje, izboljšati nacionalno in evropsko
               zakonodajo glede pogojev gospodarjenja. Četrto, izboljšati in razviti infrastrukturo
               Unije.</p>
               <p>V okviru drugega področja znanost in inovacije za rast so tri področja. Prvo,
               povečati in izboljšati investicije v znanost in raziskovanje. Drugo, olajšati proces
               inovacij ter njihov prenos v gospodarstvo, okrepiti uporabo informacijsko
               komunikacijskih tehnologij ter trajnostno rabo naravnih virov, okoljske inovacije
               namreč. Tretje, prispevati h krepitvi trdne industrijske podlage za gospodarski
               razvoj Unije. <stage type="mag"/><stage>(Nadaljevanje)</stage> In v okviru
               zadnjega področja več in boljših delovnih mest, so tudi tri področja. Povečati
               zaposlenost v uniji ter pospešiti reformo sistemov socialne varnosti. Drugo,
               izboljšati prilagodljivost delavcem razmeram na trgih dela ter izboljšati
               fleksibilnost njihovega delovanja. In tretje, povečati investicije v človeške vire v
               okviru sistema izobraževanja ter poklicnega izobraževanja.</p>
               <p>To je sedaj jedro tistega, kar mislimo da potrebuje največ pozornosti, naše
               pozornosti v prihodnjih letih.</p>
               <p>Na vsakem od omenjenih področij so predlagane aktivnosti, tako na ravni unije, kot
               predlagane aktivnosti tudi na nacionalnih ravneh. Vse to je eksplicitno navedeno.
               Navedeni so instrumenti za realizacijo, navedeni so kazalci, ki kažejo na to. In
               seveda želimo tudi meriti njihov učinek in ga sproti spremljati.</p>
               <p>Eden večjih problemov, zakaj menimo, da v bistvu lizbonska strategija doslej ni bila
               uresničevana tako, kot bi morala biti, in bi lahko bila, je to, da preprosto
               upravljanje, vodenje lizbonske strategije ni bilo dobro. In tu predlagamo
               poenostavitev in pa na eni strani poenostavitev, na drugi strani pa redno spremljanje
               in poročanje.</p>
               <p>Dovolite mi, da za konec povem še par besed o tem. Dolgo časa smo se v bistvu v
               okviru komisije pogovarjali o tem, in kar nekako enakovredna sta bila dva različna
               principa. Eden je bil, ali naj bi komisija predlagala dosledno primerjavo doseženih
               rezultatov med državami, rangiranje teh rezultatov, spremljanje. To poznate ponavadi
               pod besedo "naming and shaming". Drugi je bil ali naj bi vendarle šli v neke vrste
               široko partnerstvo med institucijami Evropske unije, med institucijami Evropske unije
               in nacionalnimi institucijami, lokalnimi, socialnimi partnerji. In odločili smo se za
               slednje. Ker menimo, da preprosto, če ni skupnega lastništva teh dokumentov, potem ne
               moremo doseči želenih ciljev.</p>
               <p>Torej osnovni mehanizem je partnerstvo, imenujemo ga evropsko partnerstvo za
               zaposlenost in gospodarsko rast. Tudi na ravni posameznih držav predlagamo, da bi
               vsaka država sprejela lizbonski akcijski načrt, ki naj bi bil, oziroma nacionalni
               akcijski načrt, in lizbonski akcijski načrt na ravni Evropske unije naj bi bil
               podlaga za njegovo oblikovanje. Nacionalni akcijski načrti niso preslikava evropskega
               akcijskega načrta. So v isti smeri, in sledijo istim ciljem, vendar morajo upoštevati
               nacionalne specifičnosti. In tu je nekaj podobnega, kot v bistvu predlagamo tudi pri
               reformi pakta za stabilnost in rast.</p>
               <p>Skratka nacionalne specifičnosti naj bi bile del nacionalnih akcijskih načrtov.</p>
               <p>Predlagamo tudi, da bi bil akcijski načrt vsake države razdeljen na tri dele. Prvi,
               namenjen makroekonomskim in proračunskim politikam. Drugi politikam na trgu dela. In
               tretji strukturnim in mikroekonomskim politikam. Ta, slednji del, je bil doslej vsaj
               na evropski ravni nekako bolj v ozadju kot prva dva dela. O tem bom spregovoril nekaj
               več še v nadaljevanju. Seveda bi ti nacionalni dokumenti morali biti usklajeni s
               socialnimi partnerji. Sprejele naj bi jih po našem vedenju vlade na podlagi predhodne
               diskusije in podpore v nacionalnih parlamentih.</p>
               <p>Predlagamo tudi, da naj bi akcijski načrt vseboval, oziroma bil koordiniran, bodisi
               s strani posebne koordinacijske institucije, bodisi s strani posebne osebe. To je
               tisto, kar ste slišali že, "mister and missis Lizbon". Želimo da bi bila ta
               koordinacijska točka ali pa koordinacijski organ v vsaki od držav jasen, zato da bil
               lahko dialog med evropsko in nacionalno ravnijo čim bolj jasen, in tudi tekoč.</p>
               <p>Na evropski ravni bomo tudi pripravili en sam akcijski načrt. Pravzaprav ga je
               komisija že sprejela, in ga sedaj predlaga naprej v obravnavo. Akcijski načrti držav
               članic naj bi bili, oziroma bodo predmet rednega letnega poročanja. Tudi predmet
               rednega letnega poročila na strani Evropske unije. To letno poročilo naj bi strnilo v
               sebi vsa doslej različna poročila, ki so bila na različnih koncih razsejana. To naj
               bi bilo redno letno poročilo. Na vsake tri leta naj bi pa pripravili strateško
               poročilo. Torej, ciklus, v okviru katerega želimo spremljati uresničevanje programa,
               lizbonskega programa, je triletni ciklus. Začenši v letu 2005. In s prvim
                  strateškim<stage type="mag"/><stage>(Nadaljevanje)</stage> pogledom in
               poročilom v letu 2008, vmes pa redna letna poročila.</p>
               <p>Podlaga za nacionalne akcijske načrte naj bi bila dva že obstoječa dokumenta na
               ravni unije. Tako imenovane široke smernice za ekonomsko politiko, "broad economic
               policy guideliness" ter pa smernice za zaposlovanje, tako imenovani "employment
               guideliness". Oba dva imata že svoje osnove v pogodbah o evropski skupnosti, tako da
               imata že svojo zakonsko podlago. In ni treba v bistvu nikakršnih posebnih novih
               aktivnosti v zvezi s tem. Rad bi pa dejal, da je naša želja predvsem ta, da naj bi v
               okviru poročanja predvsem o širših smernicah, širokih smernicah za ekonomsko
               politiko, da naj bi v večji meri prišlo do uravnoteženja makroekonomskih in
               mikroekonomskih vprašaj in tem. V današnjem času želimo tudi, da bi svet za
               konkurenčnost in svet za zaposlovanje, predvsem prvi, dobila na evropski ravni pri
               vodenju evropskih politik, kot neko uravnoteženje s svetom za ekonomsko, za... kako
               se imenuje, Ecofin... ...<stage>/Glas v ozadju./</stage>... za gospodarske in finančne, da bi dobili
               nekako bolj uravnoteženo vlogo. Skratka, da bi bila tako makroekonomska kot tudi
               strukturna vprašanja. Pri tem ne gre za noben konflikt med enim in drugim, ampak
               preprosto za razumevanje dejstva, da tako makroekonomska kot strukturna vprašanja so
               ključna. In tudi makroekonomska politika, ki je spremljana skozi pakt za stabilnost
               in rast predvsem naj bi nekako dobila odslikavo tudi tu, in gre pravzaprav za dve
               strani iste zgodbe. Obe pa sta potrebni, če želimo na koncu uresničiti. Brez stabilne
               in trdne makroekonomske politike preprosto ciljev, o katerih govorim, tudi ni mogoče
               uresničiti.</p>
               <p>Čisto za konec, oziroma za konec, kaj predlogi komisije konkretno pomenijo za
               Slovenijo. Mislim, da je prav, da bi že pred razpravo na Evropskem svetu čim bolj
               natančno analizirali posamezne cilje reformne strategije, in mehanizme, ki jih
               komisija predlaga. Glede določenih, kot sami bolj veste kot jaz, je Slovenija
               nedvomno v relativno dobrem položaju glede nekaterih drugih. Bo morala narediti še
               kaj dodatnega. Bo potrebno dodatno delo. Mislim, da ključni cilji za Slovenijo ne bi
               smeli biti vprašljivi. Rast, zaposlovanje, posamezna prioritetna področja bodo seveda
               zahtevala natančnejšo analizo. Mislim da tudi mesto Slovenije mora biti, in bi moralo
               biti v okviru hitro rastočih gospodarstev, ki temeljijo na znanju. Če bi lahko
               izbirali katerokoli državo, po kateri bi se zgledovali, mislim da bi bil lep primer,
               primer Finske, ki je v letih, tam v začetku 90.-ih let bila v dokaj nezavidljivi
               situaciji. Javno-finančno je bila kar pred težkimi problemi. Imela je relativno malo
               svojega proračuna, usmerjenega v razvoj. Z dokaj ambiciozno, in pa tudi na nek način
               dolgoročno usmerjeno strategijo je uspela narediti marsikaj. In mislim, da je taka
                  <stage type="mag"/><stage>(Nadaljevanje)</stage> strategija dobra. Mislim da
               bi morala biti nekaj podobnega tudi strategija za našo državo. Pravzaprav strategija,
               če hočete, kar za celo Evropsko unijo.</p>
               <p>V reformirano strategijo je vgrajeno dovolj fleksibilnosti, tako da lahko vsaka
               posamezna država se uspešno prilagodi, da lahko uspešno prilagodi tudi svoje ukrepe
               tistim ciljem, za katere meni, da so zanjo ključni. Določena vprašanja se bodo
               postavila seveda tudi glede same organizacije, koordinacije izvajanja strategije.
               Vendar tu mislim, da je Slovenija v tem pogledu načelno relativno dobro pripravljena
               in opremljena. Menim tudi, da bi bilo bistvenega pomena tudi močna vključenost
               državnega zbora v celoten proces, saj bi to bistveno olajšalo izvajanje ukrepov, ki
               niso, konec koncev, odvisni samo od vlade.</p>
               <p>Tako, malo daljši sem bil. Ampak upam, da sedaj imate nekako pregled nad tistim, kar
               je bilo sprejeto. Da imate tudi dober vpogled v to, kaj smo želeli doseči.
               Zahvaljujem se vam za pozornost in seveda bom z veseljem odgovoril na vsa vaša
               vprašanja.</p>
            </sp>
            <sp xml:id="SDT4-OZZEU-Redna-004-2005-02-07.sp3">

               <speaker>PREDSEDNIK ANTON KOKALJ:</speaker>

               <p>Hvala lepa gospodu komisarju. Odpiram razpravo. In sicer gospod Pahor se je javil.
               Drugače bi pa dal prednost članom odbora, glede na poslovnik. Potem pa seveda tudi
               vsem ostalim, ko bi se razprava odbora izčrpala. Tako da gospodu Pahorju, kot
               poslancu v evropskem parlamentu dajem prednost.</p>
            </sp>
            <sp xml:id="SDT4-OZZEU-Redna-004-2005-02-07.sp4">

               <speaker>BORUT PAHOR:</speaker>

               <p>Hvala predsednik.</p>
            </sp>
            <sp xml:id="SDT4-OZZEU-Redna-004-2005-02-07.sp5">

               <speaker>PREDSEDNIK ANTON KOKALJ:</speaker>

               <p>Se niste javili.</p>
            </sp>
            <sp xml:id="SDT4-OZZEU-Redna-004-2005-02-07.sp6">

               <speaker>GOSPOD ___________:</speaker>

               <p>Ja, seveda sem se javil.</p>
            </sp>
            <sp xml:id="SDT4-OZZEU-Redna-004-2005-02-07.sp7">

               <speaker>PREDSEDNIK ANTON KOKALJ:</speaker>

               <p>Izvolite.</p>
            </sp>
            <sp xml:id="SDT4-OZZEU-Redna-004-2005-02-07.sp8">

               <speaker>BORUT PAHOR:</speaker>

               <p>Sem menil, da boste zbirali prijave za razpravo, pa sem dvignil roko.</p>
               <p>Najlepša hvala za besedo. Se bom oddolžil za vašo prijaznost s kratkostjo.
               Pravzaprav želim odbor informirati, kot poslanec evropskih socialdemokratov o našem
               stališču do papirja in odločitev, ki jih je v zvezi s tem pripravila evropska
               komisija.</p>
               <p>Voditelji strank evropskih socialnih demokratov smo se dvakrat sestali v Madridu in
               Bruslju ter pripravili za poslansko skupino evropskih socialdemokratov stališče, ki
               je sedaj tudi nekaj dni staro, in objavljeno. Ima 17 strani in nosi naslov "Evropa
               odličnosti". To je odgovor na predlog Barosove komisije glede revitalizacije
               lizbonske strategije. Kaj je njeno glavno sporočilo? Da bo poslanska skupina
               evropskih socialdemokratov Barosovo komisijo pri njenih stremljenjih podpirala. Gre
               za odločitev, da podpremo vse tiste napore in odločitve, ukrepe in načrte Barosove
               komisije, ki stremijo k ciljem, ki so tudi naši cilji. Večja gospodarska rast, več
               zaposlenosti, zaradi tega tudi višja blaginja ljudi. In to skladno z interesi, da
               živimo v, torej v boljšem in varnem okolju. In da seveda Evropa dobi neko mesto v
               svetu, ki ji tudi pripada.</p>
               <p>Tisto, na kar bi rad posebej opozoril, in bi si dovolil oceniti, kot neko posebnost
               odnosa skupine evropskih socialdemokratov do Barosove komisije, pa je naslednje
               vprašanje. Tako kot gre za domače razmere, tako tudi v evropskem merilu menimo, da
               brez konkurenčnosti ni mogoče dosegati nobenega od zastavljenih ciljev. Tukaj smo si
               popolnoma enotni. V svojem dokumentu pa opozarjamo na to, da bi se lahko tudi v
               Evropi pojavila skušnjava, da bi Evropa stopala po ameriški poti. Da bi izbrala
               ameriški model zagotavljanja te konkurenčnosti, kjer bi se pravzaprav socialna
               varnost postavila uresničevalcem te reforme kot nasprotnik. Mi pa v svojem dokumentu
               opozarjamo, da je socialna varnost zaveznik reforme. In kot dokaz tega poudarjamo, da
               so tri od petih najbolj kompetenčnih, najbolj razvitih držav na svetu, tri
               skandinavske države. In zato v svojem poročilu, v svojem dokumentu pravimo, ali bo
               Evropa izbrala ameriški ali skandinavski pristop, evropski socialdemokrati pa tudi
               združena lista socialnih demokratov se odloča za skandinavski model. Torej za model,
               ki seveda pozna relativno visoko obdavčitev, močen javni sektor, relativno visoke
               plače, socialne transferje, visoko socialno zaščitenost. Vse to ne izključuje višje
               konkurenčnosti.</p>
               <p>Na koncu, jaz mislim, da je zelo pomembno, da se zelo skrbno na to pot odpravi tudi
               Slovenija. Rad bi povedal, tudi kot predsednik stranke, da bo Združena lista
               socialnih demokratov vse tiste odločitve slovenske vlade, ki bodo šle v prid
               uresničitve lizbonske strategije, in to tako, da bo uspela dosegati večjo
               konkurenčnost, ne da bi bila ta plačana na ramenih socialno šibkejših ljudi, podprla.
               Glede tega bo torej naša<stage type="mag"/><stage>(Nadaljevanje)</stage>
               poslanska skupina tukaj v državnem zboru in v Evropskem parlamentu trden in torej
               stvaren zaveznik. In mislim, da je to tudi edina odločitev za Slovenijo. Če prav
               razumem, je bil v predvolilnem in povolilnem času vendarle ustvarjen nek konsenz, da
               želimo iti v krog najbolj razvitih evropskih držav, brez da bi pospešili proces svoje
               konkurenčnosti, odprtosti, si tega absolutno ne moremo privoščiti. Razumljivo je, kot
               je rekel komisar, da ni mogoče, zato pravim, vsakega dosežka socialne države in
               socialne stabilnosti ki ga imamo, neka fleksibilnost je neizogibna. Vendar pazljivost
               pri tem seveda ne bo odveč, če želimo živeti, kot ste rekli, evropski način
               življenja.</p>
               <p>Toliko iz moje strani. Hvala.</p>
            </sp>
            <sp xml:id="SDT4-OZZEU-Redna-004-2005-02-07.sp9">

               <speaker>PREDSEDNIK ANTON KOKALJ:</speaker>

               <p>Hvala lepa. Sedaj bi pa dal besedo še gospe Cizljevi, kot drugi od evropskih
               poslancev tu.</p>
            </sp>
            <sp xml:id="SDT4-OZZEU-Redna-004-2005-02-07.sp10">

               <speaker>GOSPA CIZELJ:</speaker>

               <p>Hvala lepa gospod predsednik. Tudi jaz bi pozdravila vse člane odbora in pa vse
               goste danes tu na tej, po mojem mnenju, izredno pomembni seji.</p>
               <p>Tudi jaz bi si drznila podati stališče evropske ljudske stranke evropskih
               demokratov, čeprav nekako dokumenta, kot ga je predstavil gospod Pahor, še nimam pri
               roki. Želim pa poudariti, da po mojem mnenju lizbonska strategija, oziroma njena nova
               revidirana verzija ni vprašljiva, kajti politične skupine v Evropskem parlamentu smo
               dosegle konsenz, da si program, kot je bil predlagan, želimo izvajati. In pomembno je
               tudi to, kar je gospod komisar poudaril, da pravzaprav vsebina tega dokumenta,
               oziroma naši cilji niso spremenjeni, le nekoliko bolj realno je naloga zastavljena,
               tako da se umika letnica 2010.</p>
               <p>V evropskih ljudskih strankah in pri evropskih demokratih smo vedno in še vedno
               poudarjamo socialno komponento tega programa. Kar je morda različno od skupine, ki jo
               je predstavil prej gospod Pahor je to, da trdimo, da brez konkurenčnost tudi socialne
               varnosti ljudem ne moremo zagotoviti. Tako da se konkurenčnost vedno podaja na prvem
               mestu, hkrati pa v istem stavku poudarjamo seveda tudi ta socialni čut.</p>
               <p>Ker je bilo prej poudarjeno, kaj se dogaja v komisiji, bi vas samo še informirala o
               tem, da je tudi v Evropskem parlamentu ustanovljena delovna skupina, ki se ukvarja z
               lizbonsko strategijo. Ta delovna skupina bo prav tako nekako napravila načrt, kako
               bomo v Evropskem parlamentu s svojim delom spodbujali uresničitev lizbonske
               strategije. Hkrati bi vas pa opozorila, da je v načrtih te skupine tudi srečanje s
               predstavniki nacionalnih parlamentov, ki naj bi se zgodilo, mislim da v marcu
               letošnjega leta.</p>
               <p>Lahko tudi zastavim vprašanje gospodu komisarju?</p>
            </sp>
            <sp xml:id="SDT4-OZZEU-Redna-004-2005-02-07.sp11">

               <speaker>PREDSEDNIK ANTON KOKALJ:</speaker>

               <p>Ja, seveda, seveda.</p>
            </sp>
            <sp xml:id="SDT4-OZZEU-Redna-004-2005-02-07.sp12">

               <speaker>GOSPA CIZELJ:</speaker>

               <p>V dokumentu 2005-2009 ste predstavili štiri, ste predstavili kako naj bi se Evropa
               nekako integrirala. In omenili ste tudi prost pretok delovne sile. Glede na to, da se
               seveda stare države članice velikokrat omenjajo, odprt trg, oziroma vsa druga tri
               področja, delovno silo pa malokdaj, me zanima ali bo Evropska komisija poskusila
               nekako pritisniti na države članice, da se tudi trg dela, oziroma področje delovne
               sile, oziroma pretok delovne sile nekako pospeši? Kajti vemo, da je to eden izmed
               izredno pomembnih pogojev, če želimo pospešiti konkurenčnost evropskega gospodarstva.</p>
               <p>Potem me pa zanima tudi področje raziskav. Omenili ste, oziroma vsi poznamo cilj, ki
               je zastavljen, da bi v Evropi vlagali nekako 3% domačega proizvoda v raziskave.
               Zanima me, in sicer od tega 1% iz javnih sredstev. Zanima me nekoliko natančnejša
               definicija, kaj ta 1% pomeni. To je vsota vseh javnih sredstev iz evropskega
               proračuna in pa iz nacionalnih proračunov, kako se to določi? <stage type="mag"/> <stage>(nadaljevanje)</stage> Potem me zanima kje bo Evropska unija dobila
               700.000 novih raziskovalcev, da bo ta denar učinkovito porabljen, ker vemo, da smo
               povečanje sredstev ni dovolj? Potem vemo, da je Evropa pravzaprav zelo heterogena še
               posebej na področju raziskav, države so zelo različno razvite. In me zanima kako bo
               Evropa pomagala državam kot je Slovenija, pri tem bi posebej izpostavila primanjkljaj
               kritične mase, infrastrukture potem pomanjkanje tveganega kapitala v Sloveniji?
               Zanima me tudi kako bo evropska komisija spodbudila inovacije, kajti vemo, da
               raziskovalci so seveda zelo pragmatični, delo usmerijo tja kamor ga nekako državna
               raziskovalna politika kaže, tako da so na tem področju zelo pomembni kriteriji za
               raziskovalno odličnost, ali mislite posegati tudi na to področje s priporočili
               seveda? Potem sem pa zasledila, to je pa za mene novo, v lizbonski strategiji, da naj
               bi se ustanovil nek evropski institut za tehnologijo, pa me zanimajo razlogi zakaj,
               kaj naj bi bile pristojnosti tega instituta, kakšna bi bila organiziranost, če se že
               kaj ve, kako je možno kandidirati za ta institut? Ker vem, da delate prav na tem
               področju zato so vprašanja specifična, sicer ne bi tako ozko spraševala. Pa še eno
               vprašanje iz tega raziskovalnega področja. Vemo, da je jedrska energetika zelo
               prisotna v evropskem raziskovalnem prostoru. Zanima me kaj bi svetovali Sloveniji
               kako naj organizira to svoje raziskovalno področje, da bo odnesla optimum iz teh
               spodbud, ki se namenjajo v Evropi za raziskave tako na področju fuzije kot na
               področju fizije? Hvala lepa.</p>
            </sp>
            <sp xml:id="SDT4-OZZEU-Redna-004-2005-02-07.sp13">

               <speaker>PREDSEDNIK ANTON KOKALJ:</speaker>

               <p>Hvala lepa. Gospod komisar jaz predlagam, da vi ocenite kdaj se je nabralo dovolj,
               da odgovarjate.</p>
            </sp>
            <sp xml:id="SDT4-OZZEU-Redna-004-2005-02-07.sp14">

               <speaker>DR. JANEZ POTOČNIK:</speaker>

               <p>Hvala najprej za vprašanja. Prost pretok delovne sile. Komisija je bila vedno
               naklonjena temu, da nikoli ni pravzaprav bila tista, ki je želela in videla prost
               pretok oziroma omejitve na trgu delovne sile kot nujen in potrebne. Tako, da kot
               veste je prehodno obdobje, ki je bilo med novimi članicami in starimi članicami
               dogovorjeno izjemno fleksibilno. Nekatere države članice so seveda ga že opustile,
               kot veste je drug ključen moment po dveh letih, tiste, ki so se zanj odločile ga
               lahko po dveh letih, je pa toliko fleksibilno, da se lahko podaljša, če nekatere
               države članice ostajajo tudi do pet in v najslabšem primeru do sedem let. Seveda vsi
               skupaj si želimo, da se to ne bi zgodilo in da bi čim več držav poseglo po
               liberalnejši verziji možne po verziji dogovora, ki opušča te omejitve predhodno in
               želimo in to bomo seveda tudi s strani komisije tako kot smo doslej stalno
               poudarjali. Skratka, je seveda eden od pomembnih elementov in mi vidimo prost pretok
               delovne sile ravno tako pomemben element kot tudi vse tri ostale svoboščine. Je pa
               dejstvo, da je bil to dogovor pod katerega so se podpisale vse države članice, ki so
               danes v Evropski uniji in ki so ga tudi sprejele. Tako, da to je v bistvu zelo na
               kratko povedano.</p>
               <p>Drugo. Področje raziskav 3%. Kaj je 1%? 1% javnih sredstev je seštevek sredstev, ki
               jih države članice porabijo v okviru svojih proračunov in seveda temu se doda potem
               tudi sredstva, ki <stage type="mag"/> <stage>(nadaljevanje)</stage> se porabijo
               v okviru evropskega proračuna. Trenutno je razmerje približno tako, da je v okviru
               vseh evropskih sredstev, ki so javnih porabljenih za raziskave, je 95% nacionalnih in
               5% je evropskega proračuna. Tisto, kar želimo je, zdaj je naš predlog, da naj bi
               podvojili evropski proračun za znanost in raziskave, če bi sredstva v okviru
               posameznih držav članic ostala nespremenjena bi pomenilo to, da se ta delež dvigne na
               približno 9%, vendar pa seveda ni naša želja, da bi se to zgodilo, naša želja ni
               prenos sredstev znanosti in raziskav iz nacionalnih v nadnacionalni evropski
               proračun, ampak, da bi temu vzorcu, vzoru sledili tudi nacionalni proračuni, skratka
               to je želja, nikakor ne nek transfer iz ene vrste financiranja v drugo vrsto
               financiranja. Res je, da je po ocenah za dosego 3% nekako potrebno 700.000 novih
               raziskovalcev v Evropski uniji, seveda obstaja cela vrsta instrumentov s katerimi
               bomo poskušali to spodbujati v okviru naslednjega okvirnega programa, ki gre konec
               tega tedna v diskusijo med posameznimi direktorati, bomo seveda predvideli celo
               kopico dobro delujočih že obstoječih instrumentov in seveda predlagali tudi nekatere
               nove, ki naj bi šli v to smer, predvsem pa eden največjih problemov, ki smo ga imeli
               pri tako imenovanih instrumentih, zanje ste slišali pod popularnim imenom rikiri<stage>(?)</stage>,
               predvsem večina jih je s tega področja, največji problem teh je, da smo zavrnili
               resnično veliko število dobrih predlogov, to je največji problem tega. Tako, da
               mislim, da bi lahko šli v to smer, povečevanja novih raziskovalcev, seveda je pa
               precej pomembno tudi od tega kakšni bodo raziskovalni pogoji doma, kakšni bodo pogoji
               na univerzah in tako naprej. Skratka, vprašanje je kompleksno, gre se za vprašanje
               tudi bega možganov kako to v čim večji meri preprečiti oziroma kako stimulirati, da
               bi iz držav, tretjih držav tudi čim več pritegnili mladih ljudi v Evropsko unijo,
               seveda ne z namenom, da bi osiromašili te države, ampak da bi naredili nek krogotok,
               ker bi to obogatilo naše znanje in da bi se potem vrnili v okolje iz katerih
               prihajajo in s tem znanjem seveda bogatili tudi znanje svojih lastnih držav.
               Heterogenost na področju raziskav, kako pomagati, rekli ste, državam kot je
               Slovenija. Slovenija je pravzaprav, če se jo primerja po deležu raziskav v bruto
               domačem proizvodu, če se jo primerja po številu raziskovalcev na 1000 prebivalcev, če
               se jo primerja po deležu črpanja predvsem sredstev, ki so na voljo v evropskem
               proračunu med desterico na daleč najboljšem položaju, inovacij pa ne, to se pa
               strinjam. Ampak, problem je večplasten. Eno je, da lahko na evropski ravni odgovorimo
               na določen izzive, da pa na večino tega žal drugače ne gre kot da se odgovori na
               nacionalnih ravneh, skratka, preprosto je treba narediti marsikaj in največ doma. In
               to kako bi mi lahko naslovili to, omenili ste recimo vprašanje infrastrukture. Jaz
               sem prepričan, da sredstva za znanost in raziskovanje morajo biti namenjena
               odličnosti, iskanju globalne konkurenčne vloge Evropske unije, ne pa iskanju
               solidarnostnega vprašanja in doseganju te ravni, vem pa, da ta problem obstaja, še
               hujši je v nekaterih drugih novih članicah kot je v Sloveniji in sem tudi prepričan,
               da se ga da nasloviti, če recimo kohezijska sredstva uporabljamo za izgradnjo
               železniške infrastrukture, za izgradnjo cestne infrastrukture, za izgradnjo okoljske
               infrastrukture, potem ni nobenega pametnega razloga, da ne bi teh sredstev
               uporabljali kot solidarnostnih sredstev tudi za spodbujanje raziskovalne
               infrastrukture v državah, ki so seveda kohezijske regije, <stage type="mag"/><stage>(nadaljevanje)</stage> ki so seveda kohezijske regije, ki so seveda manj
               razvite in v slabšem položaju kot je v povprečju Evropska unija, tako da mislim, da
               tukaj moramo biti pa zelo jasni in previdni, kdaj in za kateri namen se uporabljajo
               sredstva, sredstva solidarnosti se namenjajo za namene iskanja priključka evropskemu
               povprečju med tem ko se sredstva raziskav namenjajo za iskanje odličnosti in globalne
               vloge konkurenčnosti v Evropski uniji, če to zmešamo in če to ne sledimo na taki
               način, v tem primeru mislim, da naredimo veliko napako, ker potem v nasprotnem
               primeru se bo zgodilo to, da bomo imeli globalno nekonkurenčno Evropsko unijo in
               lahko mirne duše v večji meri pozabimo sredstva solidarnosti, kot danes.</p>
               <p>Potem, inovacije, kako jih vzpodbujati. Na ravni Evropske unije vemo, eden ključnih
               problemov, celo imenuje se evropski paradoksij, je ravno ta, da imamo znanstveno
               raziskovalnih dosežkov kar precej tudi skozi raven citatov se to da meriti, da je pa
               vprašanje prenosa v proizvod oziroma v inovacijo pa kritično vprašanje v Evropski
               uniji. Tisto, kar mi želimo in upamo, da bo ta instrument resnično zaživel je
               spodbujanje novih instrumentov v obliki tehnoloških plat form in tehnološki
               iniciativ. Trenutno imamo tehnoloških plat form v Evropski uniji 22, ustanavljajo se
               od spodaj navzgor, upam, da so slovenska podjetja in slovenska industrija pri tem že
               globoko udeležena in da so globo že notri zakoračila. Gre se za iniciative, ki
               prihajajo s strani industrije, vendar v okviru teh iniciativ hkrati pri oblikovanju
               nekako smeri, v katero mora raziskovalna dejavnosti iti in ki si jo želi spodbujati
               in sofinancirati sodelujejo ne samo v industrijah sodelujejo tudi v univerzah,
               institutih, sodelujejo raziskovalci, sodeluje politika, sodelujejo nevladne
               organizacije, skratka, je najširše zastavljen konsenz, ki temelji na industrijski
               iniciativi za doseganje celotnega oziroma za obseg celotnega cikla od ideje do
               proizvoda. Kot sem dejal 22 je v trenutno v Evropski uniji takih na ravni evropske
               komisije razmišljamo, da bi nekatere od teh, večina bo financirala skozi normalni
               sistem medsebojnega sodelovanja v podpiranje medsebojnega sodelovanja v inovativni in
               raziskovalni dejavnosti, nekatere od teh tiste, ki so bolj dolgoročnejše, ki so bolj
               perspektivne, kjer je že sedaj znan jasen konsenz med kapitalom in interesom
               privatnega sektorja, kapitalom in interesom nacionalnih držav pa želimo tudi s strani
               Evropske unije dodatno financirati, vendar teh pa seveda ne bo tolikšno število,
               ampak razmišljamo tam tri, štiri, pet lahko bi se tudi kasneje s časoma dopolnjevale,
               ampak to so resnično tista področja, ki naj bi nekako se odslikala v evropskih
               skupnih projektih, kot so denimo, Galileo, kot je recimo Erbas in podobno. Skratka,
               to je novost, ki jo želimo uvajati in skozi katero mislimo, da bi lahko na dober
               način naslovili tudi problem, ki ste ga omenili. Tehnološki skupni evropski institut
               je nova ideja in je pravzaprav stara šele nekaj dni tako, da kaj več od tega, kakšne
               podrobnosti razen tega, da je mimogrede gospod predsednik komisije gospod Baroso
               dejal, da bi bilo smiselno in prav, da bi tak tehnološki institut bil lociran v eni
               od novih držav članic, če ne, že zaradi drugega, da bi bilo to dobro sporočilo o
               enotnosti 25-erice. Drugega v tem trenutku ne bi vedel povedati.</p>
               <p>Kar se tiče organizacije raziskovalnega področja fuzije, fizije v Sloveniji pa
               dejansko ne vem odgovora, mislim da je odgovor potrebno iskati tu in da ga tu poznate
               najbolje. Hvala.</p>
            </sp>
            <sp xml:id="SDT4-OZZEU-Redna-004-2005-02-07.sp15">

               <speaker>PREDSEDNIK ANTON KOKALJ:</speaker>

               <p>Hvala lepa. Naslednji je gospod Feri Horvat.</p>
            </sp>
            <sp xml:id="SDT4-OZZEU-Redna-004-2005-02-07.sp16">

               <speaker>FRANC (FERI) HORVAT:</speaker>

               <p>Hvala, za besedo. Spoštovani vsi. Najprej moram izraziti komplimente in pa izredno
               zadovoljstvo nad predstavitvijo oziroma predstavitvami treh dokumentov.</p>
               <p>To sicer pri dr. Potočniku evropskemu komisarju ni presenetljivo, ker ga že toliko
               dobro poznamo, zadovoljen sem pa tudi nad vsebino, ki je bila predstavljena. Najprej
               strateški cilji 2005-2009, se mi zdi, da so skladni z ustavno pogodbo oziroma z
               ustavo, <stage type="mag"/><stage>(nadaljevanje)</stage> ki smo jo prejšnji
               teden ratificirali, tako da je dejansko nekako že participirajo tako pri vrednotah,
               ciljih in politikah, ki so opredeljene v tem temeljnem dokumentu. Kar se mi zdi
               posebno pomembno, če sem prav razumel to kar sem slišal in prebral, se dejansko
               ohranja naprej tržno socialni model gospodarjenja oziroma delovanja v Evropski uniji.
               Program za leto 2005 se mi zdi zelo dober, zelo konkreten, pregleden in sistematičen
               in bo to gotovo prispevalo tudi k uspešnemu uresničevanju tega programa.</p>
               <p>Sedaj nekaj besed o lizbonski strategiji. Jaz sem zelo vesel nad tem kar sem slišal,
               kar se že tudi te dni imel priliko slišati in kar sem prebral, da dejansko ne gre za
               to, da bi se EU odpovedovala temeljnim ciljem lizbonske strategije, ampak da gre za
               določeno revidiranje. Koristno se mi zdi izpuščanje letnic, kajti z letnicami in
               opredeljevanje ciljev po letih je vedno sporno, kar pa ne pomeni, oziroma, tvegamo,
               kar pa seveda ne pomeni, da pa lahko se odmikajo te cilji oziroma njihovo doseganje v
               nedogled. V tej zvezi bi postavil dve vprašanji komisarju Potočniku, eno vprašanje pa
               je pravzaprav za našo domačo razpravo ne toliko danes, ampak v naslednjih dneh in
               tednih skupaj z vlado, socialnimi partnerji in tudi drugimi. Vprašanji sta sledeči.
               Prvič, to je povezano s finančno perspektivo. Zanima me, kakšne so zadnje razprave in
               predlogi o višini evropskega proračuna v obdobju naslednje finančne perspektive,
               kajti bojim se, da če bodo prevladali predlogi, da se ostane na ravni 1% bruto
               domačega proizvoda, da ne bo možno z notranjim prestrukturiranjem evropskega
               proračuna, ki je tudi precej regiden podobno, kot je naš proračun, ne bo možno
               uresničiti cilje strategije tudi revidiranih ciljev ne ter, ali so izgledi, da
               predlog na ravni 1.14% bruto domačega proizvoda, da bo vendarle ta predlog sprejet?
               Drugo vprašanje se nanaša na koordinacijo nacionalnih, ekonomskih politik v okviru
               EU. O tem je bilo že dosti razprave že v času konvencije, v času priprave ustavne
               pogodbe in to vprašanje izhaja tudi se navezuje na to, kar je gospod komisar v
               predstavitvi povedal, dejstvo je in to je res, da je v veliki meri uresničevanje
               lizbonske strategije odvisno tudi od nacionalnih politik, kajti eden del pristojnosti
               je izključno pri Uniji, eden del je deljen, eden del je pa izključno na nacionalnih
               ravneh? Po mojem mnenju brez koordinacije ekonomskih in socialnih politik posameznih
               držav članic ne bo možno tudi optimalno uresničevati ciljev mislim tudi na davčno
               politiko. Mi smo veseli, da je davčna politika ostala popolnoma v pristojnosti držav
               članic, vendar če smo realisti na dolgi rok, vsaj mislim, preko nočitev ni možno,
               glede na specifiko in posebnosti posameznih držav, vendar na dolgi rok bo treba tudi
               davčne politike koordinirati. Tretja zadeva, ki bi jo samo odprl kot vprašanje za
               naše nadaljnjo razpravo in tudi predlagal tako, kot smo se na tem odboru že, da čim
               prej z začetkom marca še pred sejo evropskega sveta 23. marca, da imamo temeljito
               obravnavo tukaj seveda na podlagi gradiv in predlogom vlade na to temo predvsem
               lizbonske strategije in pa tudi finančne perspektive. Namreč res je, da vlada v
               koalicijski pogodbi in tudi v zadnjih reakcijah na to kar je novega tukaj sedaj
               predstavil gospod komisar, da daje med prioritete lizbonsko strategijo, da sprejema
               te spremembe, ki so bile sprejete na komisiji, vendar imamo tukaj zelo drugačna
               mnenja bi rekel diametralno nasprotna mnenja, samo če omenim, da nekateri
               najuglednejši člani vladnega, ekonomskega, strateškega sveta pravijo ali celo
               zapišejo v delu, da je Lizbona mrtva, zelo kategorično <stage type="mag"/> <stage>(nadaljevanje)</stage> in dejansko prihajajo s predlogi, ki gredo v nasprotju
               s tem modelom, ki ga ima EU in pa tudi s politiko, ki jo imamo v Sloveniji. Tako, da
               bo potrebno, da se tu vlada dejansko zelo jasno opredeli do tega dokumenta, te
               revidirane Lizbonske strategije in bi predlagal, da pozovemo vlado, da čim prej
               pripravi ta nacionalni akcijski načrt na da ga potem tudi tukaj obravnavamo. Mislim,
               da je to potrebno imeti v obravnavi pred marčevsko sejo, da vidimo jasna stališča
               slovenske vlade in potem seveda tudi parlamenta in pa drugih do tega projekta. Hvala
               lepa.</p>
            </sp>
            <sp xml:id="SDT4-OZZEU-Redna-004-2005-02-07.sp17">

               <speaker>PREDSEDNIK ANTON KOKALJ:</speaker>

               <p>Hvala lepa. Gospod komisar ...</p>
            </sp>
            <sp xml:id="SDT4-OZZEU-Redna-004-2005-02-07.sp18">

               <speaker>DR. JANEZ POTOČNIK:</speaker>

               <p>Mislim, da si odprl pravo vprašanje, to je vprašanje nove finančne perspektive.
               Sedaj, kakšno je stanje razprav mislim, da vsi, ki doma spremljajo to že dobro vedo.
               Še vedno obstaja krog držav, ki zagovarja omejitev 1%. Kar se komisije same tiče je
               stvar jasna. Mi od vsega začetka menimo, da v okviru tega ni mogoče doseči pravega
               dogovora in da seveda zagovarjamo oziroma zavzemamo stališče, ki smo ga predlagali,
               to je za stališče, ki vodi do 1,14%, kar se tiče uporabljenega denarja.</p>
               <p>Na koncu je seveda na državah članicah samih kakšen dogovor bodo dosegle in tu
               seveda komisija ne more, razen preprosto s sodelovanjem v razpravi in s tem, da pove
               svoje stališče dodatno vplivati. Vendar, če povem svoje osebno mnenje, jaz mislim, da
               bodo dogovori okoli nove finančne perspektive preprosto trenutek resnice EU.</p>
               <p>Ali smo sposobni narediti korak naprej, ali ga nismo sposobni, ali smo se sposobni
               dogovoriti na evropski ravni, ker je zasuk strukture proračuna preprosto nujen.</p>
               <p>Upal bi si dejati še celo nekaj več. Kot veste sem svoje čase bil kar zelo globoko v
               slovenskih pogajanjih za vstop v EU in ključen del pogajanj so bila seveda ta
               finančna pogajanja. Žal, če bi danes gledal kako vsaka od držav, vključno takrat smo
               se mi pogajali, gleda na rezultat znotraj EU mislim, da gledamo vsi skupaj malo ozko
               in malo preveč kratkoročno. Če vsi maksimiziramo izključno eno številko, in to je
               številka neto finančni pritok med evropskih proračunom in svojim nacionalnim
               proračunom bo to pripeljalo do napačne strukture evropskega proračuna. Kaj to pomeni?
               To pomeni, da če je struktura taka, da ne spodbuja razvoja, da ne spodbuja dolgoročne
               usmeritve v tem primeru je EU, kot celota, manj konkurenčna. V tem primeru je
               globalna rast EU, kot celote, nižja. V tem primeru so nižje rasti bruto domačega
               proizvoda nacionalnih ekonomij in v tem primeru je nižji proračun posamezne države.
               Samo te številke in tega kar sem vam sedaj povedal ne morete ne videti, ne
               izračunati, je pa zanesljivo večja od tiste, ki jo dobite neposredno v proračun, če
               se dejansko zavzemate izključno za neto transfer in tu ne govorim sedaj o Sloveniji,
               govorim čisto na splošno o vsaki državi, ker točno ta filozofija je v ozadju vsega.
               Tako, da se bojim, da če bo šla stvar v smeri, da se omeji, da se vztraja na
               omejitvah proračunov navzdol, evropskega proračuna navzdol, če se bo še vedno videlo,
               tako kot se trenutno vidi, da je kmetijski del proračuna v veliki meri nedotakljiv
               zaradi tega ker je del že sprejetega bivšega dogovora, potem je praktično mogoče
               iskati dogovor samo v okviru dveh večjih kategorij. Ena je strukturna in kohezijska
               politika, druga so znanost in raziskave. V katerikoli od teh boste naredili, ne bomo
               dobili prave strukture proračuna na koncu. Mislim, da je za to zavzemanje za bodisi
               višjo vrednost vplačil<stage type="mag"/> <stage>(nadaljevanje)</stage> in
               vztrajanje pri strukturi kakršna je predlagana s strani komisije, da je to edina
               racionalna in pametna odločitev. Kolikor sledim Slovenija se za to zavzema. Tisto kar
               sem pa želel o sistemu, načinu sprejemanja odločitev v posameznih nacionalnih državah
               je bilo pa pravzaprav samo eno sporočilo. Včasih poskušamo najti v okviru tovrstnih
               dogovorov, kot je ta, neko preprosto sporočilo, ki ga vsi skupaj razumemo in
               preprosto sporočilo je seveda neto preliv oziroma odliv med posameznimi proračuni,
               vendar to ni dovolj. In prav je, da razmišljamo širše in to ne govorim seveda sedaj
               kot sporočilo vam, ampak sporočilo nasploh državam članicam Unije, ker se mi zdi, da
               je to ključno, če želimo na koncu doseči tako strukturo proračuna in tako usmeritev v
               konkurenčnost EU, ki se bo na koncu odrazila v vseh teh stvareh, ki smo jih mimogrede
               prej dokaj jasno izpostavili. To je prvo.</p>
               <p>Kar pa se tiče koordinacije nacionalnih politik pri nas mislim, da je Slovenija že
               dolgo časa pravzaprav na neko dokaj srečno strukturo poročanja, razmišljanja, ki je
               nekako organizirana okoli urada za makroekonomske analize in razvoj. Ker če boste
               gledali te dokumente, ki jih urad proizvaja je znotraj tega točno ta struktura, ki
               sem jo prej v bistvu omenil, že prisotna. Imate tako makroekonomsko začetno politiko,
               imate strukturno politiko, imate politiko zaposlovanja, imate celo potem okoljsko
               politiko, skratka ta širina, ki jo na nek način želi Lizbonska strategija poudarjati
               in ohranjati je v tem dokumentih prisotna in vprašanje je samo ali želite, in na
               kakšen način želite to koordinacijo na vladni ravni potem dvigniti in izpostaviti.
               Ali je to ministrska raven ali katera druga, ampak to seveda ni vprašanje, ki bi bilo
               zame. Mislim pa, da je nastavek okoli razmišljanja, okoli dokumentov v državi že kar
               nekaj let usmerjen v pravo smer in da je dober.</p>
            </sp>
            <sp xml:id="SDT4-OZZEU-Redna-004-2005-02-07.sp19">

               <speaker>PREDSEDNIK ANTON KOKALJ:</speaker>

               <p>Hvala lepa. Preden nadaljujemo z razpravo bi izpostavil časovni okvir. Okvirno smo
               se dogovorili glede na časovne omejitve, da bi tam od ure in pol do ure tričetrt
               potekala ta razprava. Zato prosim, da na to računate pri vaših izvajanjih. Prosim,
               gospod Cvikl.</p>
            </sp>
            <sp xml:id="SDT4-OZZEU-Redna-004-2005-02-07.sp20">

               <speaker>MAG. MILAN M. CVIKL:</speaker>

               <p>Hvala lepa. Uvodni komentar, dve vprašanji, eno gospodu komisarju, eno predstavnikom
               vlade in pa pobuda državnemu zboru.</p>
               <p>Najprej seveda zahvala gospodu komisarju za predstavitev. Gre za dober ugled ekipe,
               nedvomno ambiciozen pogled ekipe nove komisije na začetku mandata in tudi, po našem
               mnenju ali mojem mnenju, tudi za jasno določene prioritete komisije. Tako bi rekel v
               vseh treh dokumentih, tako glede same strategije, delovnega programa, kot revizije
               Lizbonske strategije in mislim, da verjetno izražam mnenje mnogo koga, da se že vidi,
               bi rekel, tudi učinek delovanja novih članov in članic komisij, tudi iz teh držav, ki
               so vstopile 1. maja in tu ne dvomim, da tudi ni bil prispevek našega komisarja
               pomemben.</p>
               <p>Kar se tiče strategije oziroma pet letnih strateških usmeritev tukaj ni nobenega
               dvoma, blaginja, solidarnost in varnost ostajaj. Problemi seveda nastanejo tako pri
               programu leta 2005, ker tukaj se da videti določene razlike med programom komisije in
               pa programom Luksemburškega predsedstva. Obstajajo določene nianse in tu mogoče bi
               želel komentar gospoda komisarja. Še več razlik oziroma potencialnih razlik se pa
               vidi v tem kar bi jaz imenoval predlog komisije, ki daje nek pospešek revidirani
               Lizbonski strategiji. Tukaj je zanimivo, da komisija tukaj predlaga cel kup
               aktivnosti državam članicam, ni pa bilo, vsaj ni bilo slišati iz diskusije na odboru
               za splošne zadeve kje je veliko reakcij držav članic, ko je gospod predsednik
               komisije tam to ...<stage>/Nerazumljivo./</stage>, ne mislim Lizbonsko strategijo, ampak prioritete
               komisije. V tej zvezi bi me zanimalo kako komisija gleda na to, zakaj se je komisija
               odločila, da nekatere od aktivnosti, ki naj bi države članice sprejele so tudi
               obvezujoče ali popolnoma zavezujoče. <stage type="mag"/><stage>(Nadaljevanje)</stage> Tu se pojavljajo v tej tabeli oziroma preglednici, ki jo
               bomo verjetno še velikokrat gledali, predvsem mogoče v sredini ali pa proti koncu
               mandata komisije, kaj od vsega tega se je uresničilo. Tako da to bi bilo vprašanje
               komisarju, kako gleda na to oziroma zakaj se je komisija zdaj odločila, da vendarle z
               nekaterimi aktivnostmi prihaja, ki so obvezujoče za države članice.</p>
               <p>V tej zvezi pa se eno od osnovnih vprašanj nanaša tudi na vlado oziroma je to bolj
               vprašanje za prihodnost. Prvič, seveda izražam presenečenje, da ni prisotnih več
               članov vlade, ker mislim, da je današnja predstavitev - ali pa bi rekel, vsaj več
               članov tako imenovanega strateškega sveta -, ker je predstavitev teh dokumentov zelo
               pomembna. Pomembna je pa tudi zato, ker osebno menim, in to je gospod komisar
               povedal, da imamo nekaj takih dokumentov. Ravno omenjeni urad za makroekonomske
               analize je v preteklem letu skupaj z vlado zaključil dokument, ki se imenuje Predlog
               strategije razvoja Slovenije, osnutek za javno razpravo, kjer je, sicer ne deset
               razvojnih programov, ampak pet programov, ki, če se jih pogleda, pravzaprav v veliki
               meri bi se našlo lahko ustrezno prekrivanje aktivnosti na področju oblikovanja
               ukrepov za učinkovitejšo uporabo znanja za gospodarskih razvoj in kakovostna delovna
               mesta, prvi program v strategiji razvoja Slovenije, konkurenčno poslovno okolje,
               učinkovita in cenejša država, celovit človekov razvoj in kakovost življenja in potem
               seveda zagotavljanje skladnejšega regionalnega in okoljskega razvoja in ne nazadnje
               uveljavljanje Slovenije v svetu. In v tem smislu se mi zdi, da je to diskusija, ker
               seveda danes smo v slovenskem parlamentu, o tem, ali bi imeli v Sloveniji gospoda ali
               gospo Lizbono, ali gospoda ali gospo Slovaško, kamor nas nekateri, bi rekel,
               pošiljajo, pravzaprav bi morala biti diskusija, ali imamo v Sloveniji in kdo v
               Sloveniji bo gospod ali gospa Slovenija oziroma kdo bo v Sloveniji uveljavljal ali
               najprej sprejel in potem tudi uveljavljal strategijo razvoja Slovenije. V tem smislu
               je jasno, da Lizbona ni mrtva, mislim, daleč od tega. Predlogi, ki jih je komisija
               predstavila, so zelo povezani z razmišljanji, ki so bila v tem parlamentu in v sami
               vladi ali pa v strankah, ki jih nekateri tukaj zastopamo, jasno prisotna. V tem
               smislu se mi zdi, da bi nacionalni akcijski program iz Lizbone moral biti zelo
               skladen s tistim, kar je najeminentnejša slovenska znanost, pa ne samo ekonomska,
               ampak tudi okoljska oblikovala v osnutku oziroma predlogu strategije razvoja
               Slovenije.</p>
               <p>In bi predlagal, da bi se najprej naredila primerjava med tem novim lizbonskim
               akcijskim programom in vsem tem, kar je - bi rekel, tega je za, recimo, 20 strani
               uvodnega dokumenta, da se tu naredi tudi tabele, teh je potem več -, pravzaprav v čem
               je tu še razlika. In potem bi bilo dobro, da bi vlada, ko bomo v naslednjih tednih
               obravnavali, predpostavljam, da bomo obravnavali dokument, ki se mu reče deklaracija
               o usmeritvah za delovanje Republike Slovenije v institucijah Evropske unije v letu
               2005, v okviru lizbonske strategije ne rekla samo kot, citiram, da "je snovanje
               nacionalnega akcijskega programa za lizbonsko strategijo kot vseobsegajočega
               nacionalnega poročila, ki bo zajelo" in tako naprej "vsa področja in način, ki bo
               prinesel sistem boljše koordinacije," ampak da vlada mogoče prinese v parlament in v
               parlamentu diskutiramo zelo podrobno, dokument, ki je bil danes predstavljen pod
               točko 3, in pa dokument, ki se mu reče, lahko je seveda tudi dopolnjen dokument,
               predlog ukrepov strategije razvoja Slovenije. Zakaj to pravim? Ker drugače ne bo
               mogoče obravnavati bodisi rebalansa bodisi predlogov proračuna za 2005 in 2006,
               drugače niti ne bo mogoče vsebinsko razpravljati o posameznih stališčih glede
               dokumenta, ki se mu reče naslednja finančna perspektiva, ali pozicij po posameznih
               področjih.</p>
               <p>V tem smislu bi zaključil z mislijo, da imam občutek, da je komisija zelo dobro
               začela delo, da gre tukaj zelo ofenzivno proti temu, kar mogoče je političen inpase v
               Evropi, tudi povezan z nekim nemirom glede sprejemanja ustave. In seveda predlagali
               bi Vladi Republike Slovenije, da v povezavi z diskusijo o usmeritvah Slovenije za
               delovanje v EU v letu 2005 tudi pride in nam predstavi odziv na predlog evropske
               komisije, v povezavi s tem, kar je že zapisano v predlogu strategije razvoja
               Slovenije. V nasprotnem bomo mogoče izpustili možnost, ki je, da bi dokumente,
               instrumente, ukrepe, ki jih moramo doma narediti, pripravili tako, da bi kar najbolje
               bili seveda mi sposobni v okviru Evropske unije delovati kot konkurenčno
               gospodarstvo. In v tem smislu se bomo potem pridružili temu, kar so naredile
               posamezne skandinavske države. Ne nazadnje, ta odbor tukaj je pravzaprav kopija
               finskega odbora za <stage type="mag"/><stage>(Nadaljevanje)</stage> evropske
               zadeve ali pa, bi rekel, skandinavski način usklajevanja, in mislim, da bi bilo
               dobro, predlagal bi to državnemu zboru, predlagal bi temu odboru, predlagal bi tudi
               drugim odborom, odboru za finance, odboru za gospodarstvo, da na ta način obravnavamo
               te dokumente, seveda na podlagi gradiv, ki nam jih kot primerjalna gradiva Lizbone in
               obstoječih strateških dokumentov pripravi Vlada Republike Slovenije. Hvala lepa.</p>
            </sp>
            <sp xml:id="SDT4-OZZEU-Redna-004-2005-02-07.sp21">

               <speaker>PREDSEDNIK ANTON KOKALJ:</speaker>

               <p>Hvala lepa. Samo čisto kratek odgovor v zvezi s predstavniki vlade na tej seji. Mi
               dejansko vlade formalno nismo povabili, ker smo smatrali, da v tej fazi je pomembno,
               da je odbor informiran o vsebini. Vemo pa, da ima pač vlada z evropsko komisijo
               drugače neposreden stik, in v tem smislu se nam ni zdelo v tej fazi potrebno, da ne
               bi na to sejo nakopičili preveč zadev, ki bi jih hoteli reševati. Vsekakor pa je
               skladno s tem, kar smo se predhodno z vlado že dogovorili, da bo v naslednjem mesecu
               predstavila te zadeve, je obljubljeno, kot je predlagal gospod Cvikl, in takrat bi te
               pobude, ki so bile podane, tudi bolj operativno lahko obravnavali na odboru.
               Predlagam, gospod komisar, če se lahko odzovete na predloge.</p>
            </sp>
            <sp xml:id="SDT4-OZZEU-Redna-004-2005-02-07.sp22">

               <speaker>DR. JANEZ POTOČNIK:</speaker>

               <p>Čisto na kratko.</p>
               <p>Kar se tiče programa komisije in programa luksemburškega predsedstva oziroma
               kateregakoli predsedstva. Programi komisije in programi predsedovanja so vedno
               predmet usklajevanja in se tudi v veliki meri uskladijo. Vendar dejstvo je, da
               legitimno in po svoje tudi prav, da je neka nota, ki je dodana s strani članic, tudi
               prisotna v specifičnosti dodanih prioritet. Vendar pa sta drugače programa bolj ali
               manj usklajena.</p>
               <p>Kar pa se tiče tega, da so nekatere aktivnosti predvidene kot obvezujoče. Seveda,
               zakonodajno gledano je delitev pristojnosti med Evropsko komisijo in državami
               članicami dokaj jasna. Tam, kjer smo menili, da so pristojnosti naše oziroma tam,
               kjer vemo, da so pristojnosti naše in kjer smo menili, da se v bistvu nekatere stvari
               na nacionalnih ravneh ne uresničujejo tako, kot bi se morale uresničevati, je ta
               raven zavezanosti dvignjena oziroma posebej poudarjena. Vendar pa je veliko vprašanj,
               o katerih smo predhodno govorili, pravzaprav stvar nacionalnih pristojnosti. In
               zaradi tega smo prav posebej v okviru mehanizma, ki ga imamo, to je tako imenovane
               odprte metode koordinacije, poskušali predlagati ta nov sistem usklajevanja, ki naj
               bi bil skupaj dogovorjen z državami članicami in ki bi dal nekako skupno noto, tako s
               strani komisije kot s strani držav članic, skupen dogovor, da želimo te stvari, te
               programe in te cilje resnično uresničiti. Zaradi tega ta predlagani sistem
               koordinacije, ki naj bi bil učinkovitejši od dosedanjega, ki naj bi tudi na ravni
               posameznih evropskih držav, seveda s soglasjem teh držav, ki ga morajo predhodno
               dati, vzpostavil nek način koordinacije, ki naj bi v večji meri zagotavljala
               uspešnost celotnega sistema.</p>
            </sp>
            <sp xml:id="SDT4-OZZEU-Redna-004-2005-02-07.sp23">

               <speaker>PREDSEDNIK ANTON KOKALJ:</speaker>

               <p>Hvala lepa. Želi še kdo razpravljati? Če ne, predlagam, da zaključimo sejo.
               Zahvaljujem se gospodu Potočniku, njegovi ekscelenci, gospodu Fouereju, za udeležbo,
               za te izčrpne informacije. Prepričan sem, da se bo vsebina tega, kar je bilo podano,
               še nadaljevala, kot je bilo že predlagano v razpravi, na ustreznih nacionalnih
               nivojih, pa tudi pri sodelovanju z evropskimi institucijami. Hvala lepa.</p>
               <stage>(Seja je bila končana 7. februarja 2005 ob 11.32 uri.)</stage>
            </sp>
         </div>
      </body>
   </text>
</TEI>
