<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-KZPTZČPIEM-Redna-031-2008-01-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9898D239A8E5CB44C12573C60041C519</idno>
               <idno type="custom" subtype="day">6D549ACF40FE4DFAC12573D700332D34</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=6D549ACF40FE4DFAC12573D700332D34</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZPTZČPIEM-Redna-031-2008-01-18.KZPTZČPIEM" n="031">
               <name>Redna</name>
               <date when="2008-01-18"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZPTZČPIEM-Redna-031-2008-01-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZPTZČPIEM-Redna-031-2008-01-18.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">31. seja</stage>
            <stage type="date">(18. januar 2008)</stage>
            <stage type="chairman">Sejo je vodila mag. Majda Potrata, predsednica komisije.</stage>
            <stage type="time">Seja se je pričela ob 9.01.</stage>


            <sp xml:id="SDT4-KZPTZČPIEM-Redna-031-2008-01-18.sp1">

               <speaker>PREDSEDNICA MAG. MAJDA POTRATA:</speaker>

               <p><gap n="..."/> pravice in enake možnosti. Ugotavljam da sva navzoča samo dva in ta hip komisija
               ni sklepčna. Zato bom za pet minut, ker bo to šele drugo preverjanje sklepčnosti.
               Hvala.</p>
               <stage type="time">(Seja je bila prekinjena 9.02 uri in se je nadaljevala 9.03 uri.)</stage>
            </sp>
            <sp xml:id="SDT4-KZPTZČPIEM-Redna-031-2008-01-18.sp2">

               <speaker>PREDSEDNICA MAG. MAJDA POTRATA:</speaker>

               <p><gap n="..."/> ta trenutek komisija sklepčna, zato nadaljujem 31. sejo Komisije za peticije ter
               za človekove pravice in enake možnosti. Nisem dobila nobenega obvestila o
               zadržanosti, ali nobenega potrdila o nadomeščanju članice ali člana komisije. Tako da
               lahko nadaljujem z ugotovitvijo, da do 12. ure včeraj nisem dobila tudi nobenega
               predloga ne za dopolnitev, ne za umik točke iz dnevnega reda današnje seje, tako da
               je sprejet dnevni red kot je bil predlagan s sklicem. To pa pomeni da je dnevni red
               naše seje tak: Prvič. Potrditev zapisnikov prvega nadaljevanja 29. seje, 30. seje,
               11. nujne seje ter prvega in drugega nadaljevanja 11. nujne seje. Drugič. Obravnava
               in sprejem informacije o peticijah, prispelih v času od 1. novembra do zadnjega
               decembra leta 2007. Tretjič. Obravnava Resolucije Evropskega parlamenta o letnem
               poročilu o dejavnostih evropskega varuha človekovih pravic za leto 2006. Četrtič.
               Obravnava Resolucije Evropskega parlamenta o razpravah Odbora za peticije v letu 2006
               in Poročila o odločitvah Odbora za peticije v parlamentarnem letu 2006. In petič.
               Razno.</p>
               <p>Prehajamo na <title>1. TOČKO DNEVNEGA REDA - POTRDITEV ZAPISNIKOV PRVEGA NADALJEVANJA
                  29. SEJE, ZAPISNIKA 30. SEJE, ZAPISNIKA 11. NUJNE SEJE TER PRVEGA IN DRUGEGA
                  NADALJEVANJA 11. NUJNE SEJE</title>. Osnutki zapisnikov so na vpogled v računalniški
               mreži Lotus Notes in vprašujem ali želi kdo razpravljati v zvezi s temi zapisniki. Če
               ne in ni nobenih pripomb. S tem štejem da so zapisniki sprejeti v obliki kot ste jih
               prebrali.</p>
               <p>Prehajamo na <title>2. TOČKO DNEVNEGA REDA - OBRAVNAVA IN SPREJEM INFORMACIJE O
                  PETICIJAH, PRISPELIH V ČASU OD 1.11.2007 DO 31.12.2007</title>. Informacijo ste kot
               dodatno gradivo prejeli 14. januarja 2008. V zadnjih dveh mesecih prejšnjega leta, je
               strokovna služba obravnavala 38 vlog. Kratki povzeti so navedeni v informaciji in
               vprašujem ali želi kdo razpravljati. Preden pa bi besedo razpravljavcem dala, naj
               povem da je poslanec Milenko Zihrl prišel s pooblastilom in bo nadomeščal poslanca
               Mirka Zamernika. Tako. Vprašujem ali želi kdo razpravljati? Če ne boste razpravljali,
               ali če se boste še odločali o tem ali boste, ali ne, naj povem nekaj od dveh vlogah.</p>
               <p>In sicer vlogo FŠ<stage>(?)</stage> pod zaporedno številko 28, če bi pogledali v informaciji
               prosim. Ta vloga se nanaša na kršitve človekovih pravic s strani sodišča, policije in
               državnega tožilstva. Vlagatelj enake vloge pošilja že dalj časa. Vse njegove vloge pa
               se nanašajo na iste okoliščine o katerih so pristojni organi že odločili. In zahtevke oziroma pritožbe kot
               neutemeljene zavrnili. Predlagam torej da sprejmemo sklep, da pritožb FŠ<stage>(?)</stage>, ki se
               bodo nanašale na isto dejansko stanje, to se pravi če ne bodo dopolnjene s kakšnimi
               novimi okoliščinami, te iste vloge strokovna služba ne bi več obravnavala. Zaradi
               tega ker ne more ničesar novega bistvenega ugotoviti. To ne pomeni nič o tem kaj si
               strokovna služba glede ugotovljenih stvari misli. Ampak ugotovila je, da mi kot
               komisija ta trenutek glede na dejansko stanje ne moremo ničesar več storiti. Posebej
               poudarjam, to je moje osebno stališče, ne glede na to kaj si sama o tej vlogi in o
               postopkih ki so bili mislim. Ampak mi ne posegamo v odločitve uradnih inštitucij,
               zlasti ne sodne veje oblasti. Tako da novih okoliščin pa ni in mi tu ne moremo
               ničesar dodati. Je potem za vas sprejemljivo, da bi tako sklenili? Da če ni dodanih
               novih okoliščin, je obravnava te vloge sklenjena. Glede na to da nihče ne ugovarja,
               podpredsednica mi pa pritrjuje, potem menim da je to sprejeto. Gospa sekretarka?
               Tako.</p>
               <p>No potem je pa tu tudi vloga poslanske skupine SNS, pod zaporedno številko 33. Ta
               vloga se nanaša na zelo perečo problematiko zlorabe objavljanja osebnih podatkov na
               medmrežju. Poslanska skupina meni da to področje ni ustrezno urejeno, saj zaradi
               domnevne pravne praznine, storilcev ni mogoče ustrezno sankcionirati. Predvsem pa jim
               ni mogoče preprečiti takih dejanj. Predlagam da vlogo poslanske skupine SNS odstopimo
               v nadaljnjo obravnavo Odboru za notranjo politiko, javno upravo in pravosodje ter da
               pozovemo Vlado Republike Slovenije naj preuči potrebo po zakonodajnih spremembah.</p>
               <p>Jaz bi vas v zvezi s to vlogo rada še obvestila o tem, da sem tudi z osebami ki so v
               tem primeru, na katerega opozarja Slovenska nacionalna stranka, sprejela tudi na
               pogovor osebe, na katere se ta vloga nanaša, kot žrtve zlorabe informacij javnega
               značaja na medmrežju. In s strokovnimi službami naše komisije, ali s strokovno službo
               naše komisije smo razpravljali o tem pa tudi s predstavnico, takrat Slovenske
               nacionalne stranke, zdaj pa poslanske skupine nepovezanih poslancev Lipa, da bi tej
               problematiki namenili eno od naslednjih sej naše komisije, ker je to problematika
               širšega obsega. Ne glede na to pa bi predlagala da vendarle že zdaj vlogo
               posredujemo, tudi tako kot je bilo predlagano Odboru za notranjo politiko in
               pravosodje, zato ker utegnejo imeti že pred tem na dnevnem redu obravnavo kazenskega
               zakonika. In bi bilo dobro, da to zadevo posredujemo tudi odboru, zaradi tega ker
               problem je pereč. Informacijska pooblaščenka za dostop do informacij javnega značaja
               se je s tem problemom tudi ukvarjala. Ampak gre za vprašanje sankcioniranja tistih ki
                   posegajo v zasebnost in so
               celo že pravnomočno obsojeni pa v tem primeru znova povzročajo škodo osebam, za
               katere jih je celo sodišče prepoznalo kot osebe ki so storile kaznivo dejanje.</p>
               <p>Tako da jaz mislim da sta tu zdaj dve stvari. Ampak najprej vas seveda prosim za
               podporo temu predlogu sklepa, da bi vlogo poslanske skupine SNS odstopili, nadaljnjo
               obravnavo Odboru za notranjo politiko, javno upravo in pravosodje. In da bi tudi na
               Vlado ustrezen sklep naslovili. Ta sklep pa bi bil: Komisija za peticije ter za
               človekove pravice in enake možnosti predlaga Vladi Republike Slovenije, naj preuči
               potrebo po zakonodajnih spremembah ki bodo ustrezno sankcionirale oziroma preprečile
               zlorabo osebnih podatkov na medmrežju. Izvolite gospod Černač.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp3">

               <speaker>ZVONKO ČERNAČ:</speaker>

               <p>In kaj naj bi s tem dosegli?</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp4">

               <speaker>PREDSEDNICA MAG. MAJDA POTRATA:</speaker>

               <p>Natanko to kar sem predlagala gospod Černač.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp5">

               <speaker>ZVONKO ČERNAČ:</speaker>

               <p>Imamo v, tej zabeležki odgovor Ministrstva za pravosodje in državnega tožilstva.
               Zdaj ne vem na kakšen način bi se lahko te stvari preprečile vnaprej. Edino tako, da
               tistim osebam se prepove dostop do interneta in da se jim naredi blokado tehnično. Ne
               vem. Se mi ne zdi neka vsebina v tem predlogu. Tako da jaz tega sklepa ne bom
               podprl.</p>
               <p>Kar se pa drugega tiče. Poslanska skupina SNS je del tega parlamenta. Pozna pravila
               igre v tej hiši in ne vidim nobene potrebe, da bi mi nekaj odstopali Odboru za
               notranjo politiko. To lahko v katerem koli trenutku, če menijo da je obravnava
               potrebna, storijo sami. V kolikor bi šlo za vlogo nekega posameznika, ki ni več teh
               postopkov, je seveda druga zadeva. Tako da ne vidim tukaj, da bi mi morali biti nek
               posrednik med neko poslansko skupino in med nekim odborom. Hvala.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp6">

               <speaker>PREDSEDNICA MAG. MAJDA POTRATA:</speaker>

               <p>Hvala gospod Černač. Vi pravil delovanja naše komisije očitno ne poznate. Zaradi
               tega ker je to ustaljen postopek, da komisija ki nima možnosti posegati v zakonodajni
               postopek na drugačen način kot zainteresirano delavno telo, lahko z odstopom vloge in
               problemom opozori pristojno zakonodajno delovno telo na problem in neustrezno
               zakonsko rešitev v zvezi z vlogami ki jih dobivamo. Tako da v tem ni nobene
               posebnost. Take stvari smo že počeli in niste imeli pripomb. Seveda boste pa svoje
               nesoglašanje s tem mirno lahko ob glasovanju o tem sklepu izrazili in pričakujem da
               ga boste izrazili, ker ste tako vehementno povedali kaj mislite storiti.</p>
               <p>Glede tiste prve pripombe, ki se nanaša na četrti predlagani sklep oziroma na ta, da
               bi na Vlado naslovi naj preuči problem, je pa stvar taka. Jaz ne vem. Meni niso vse
               možnosti znane. Če ta Vlada vse že ve, je tudi mogoče da kdo tako misli. Želja po
               tem, da Vlada nek problem prouči, pozove strokovnjake, naredi analize, ta Vlada
               naroča analize za marsikaj, plačuje te analize, mislim da ni nič  slabega, če naroči neko analizo, ali če preuči
               problem, če ta problem obstaja. Naša naloga pa je, da varujemo človekove pravice
               državljank in državljanov Slovenije. Izvolite dr. Gaber.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp7">

               <speaker>DR. SLAVKO GABER:</speaker>

               <p>Najlepša hvala gospa predsednica. Jaz ne vem če kolega Černač pozna problem, ki je
               zadaj za to pobudo. Sam ga poznam. Zato se mi zdi pravzaprav čudno, ne verjamem da bi
               tako reagirali kot ste, če bi ga poznali. Vprašanje objavljanja na internetu, stvari
               ponovno nekoga ki je že bil žrtev nečesa, česar si nihče ne želi za svoje otroke, ali
               pa za kogarkoli, predpostavljam, ni prav nekaj takšnega, nad čemer bi se lahko
               zamahnili. Sam se slučajno včeraj zvečer bral tekst Umberta Eca, ki govori o
               vprašanjih zasebnosti. Se ukvarja prav z vprašanji zasebnosti pa interneta. Tudi s
               tem kako daleč smo šli v družbah z ekshibicionizmom na različne teme in s kršitvami
               pravic ljudi. To je dvojno vprašanje. Najprej nekih norm, ki jih neka družba
               vzpostavlja kot družbene norme in drugič formalnih norm. Vprašanje je pa in v tem
               delu, se strinjam z vami, je zelo zapleteno. Jaz vidim ob tem kar ste sami omenili pa
               se mi zdi manj verjetno, da se prepove ljudem, fizično prepreči dostop do interneta,
               ta se mi zdi rahlo neverjetna. Vidim pa druge načine kot laik. S katerimi bi lahko
               omejevali možnost zlorab.</p>
               <p>Ker smo mi laiki na tem področju, se mi zdi naravnost pravšnji predlog, da se
               zaprosi Vlado, da se ljudje, ki se na to pa spoznajo, tega resno lotili. Ker ni prav
               posebej enostaven in tudi nedolžen ne, ta primer, ki stoji za predlogom SNS-a. Jaz pa
               tudi ne bi, če so se na nas že obrnili, ker smo pač komisija ki je za to pristojna, z
               nekim predlogom jih posebej napotoval na to, da saj oni že sami vedo na koga se še
               lahko obrnejo. Bi to zelo mirno prevzel in v tem ne čutim nobenega pritiska na Vlado
               pa tudi na kakršen koli odbor ne. Zato jaz bom podprl oba predloga. Tudi se mi zdi da
               imamo dosti drugih primerov, ki se lahko mirno spremo, tu pa ni nobene potrebe. Saj
               jaz jo ne čutim. Hvala.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp8">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi še kdo? Izvolite gospod Černač.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp9">

               <speaker>ZVONKO ČERNAČ:</speaker>

               <p>Jaz upam da smo na komisiji, da nismo v razredu. In jaz resnično ne rabim nekih
               podukov in poučevanj. Ampak govorimo o dveh različnih stvareh. Ne. Po vsebini
               govorimo o dveh različnih stvareh. Govorimo, eni govorite o proceduri, jaz pa govorim
               o vsebini. Vaš odnos do zasebnosti, kolega Gaber, ste že večkrat pokazali, tudi na
               tej komisiji, najbolj eksplicitno  in na zanimiv način v relaciji Rop, Janša, prisluškovanje. Takrat smo
               se lahko prepričali kakšen je ta odnos. V kolikor gre za osebe z določenim imenom in
               priimkom, ki vam niso politično ljube, popolnoma drugačen kot če gre za druge ljudi.
               V te zabeležki, v tem pregledu zelo jasno piše kaj je povedalo Ministrstvo za
               pravosodje in je napisalo, da je taka dejanja mogoče preganjati po kazenski
               zakonodaji in potem naprej so napisani ukrepi, ki jih ima naša zakonodaja v zvezi s
               tem. Naprej tožilstvo pojasnjuje česa pa ni mogoče preganjati. Nekih dejanj, ki naj
               bi se zgodila vnaprej in ki jih ni mogoče preprečiti, dokler ne vemo zanje. In tukaj
               je temeljni problem, ki na nek način verjetno se ga da urediti. Ampak jaz sem govoril
               o tem, da ni nobene potrebe, da se gremo mi, kot komisija, neko pošto, neko poslansko
               skupino in nekim odborom. Gre za poslansko skupino. Gre za parlamentarce. In ne samo
               da lahko na katerem koli odboru taka vprašanja ali podobna izpostavijo, imajo možnost
               vlagati zakone, ki naj to področje spremenijo. Imajo možnost postavljati poslanska
               vprašanja na plenarnih zasedanjih, ali pisno.</p>
               <p>Skratka en kup instrumentov je na voljo tem ljudem, ki lahko to področje pomagajo
               urediti, če menijo da ni urejeno. Za to gre. V kolikor bi bila to pobuda JM-ja,
               recimo, ki je bil prizadet v teh zadevah, je to druga zadeva. Potem nimam nobenih
               zadržkov okoli tega. Gre za čisto formalnost. Ker drugače bomo lahko v prihodnje
               postali, ne vem, nek poštni predal med posameznimi poslanskimi skupinami in
               posameznimi odbori tega parlamenta.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp10">

               <speaker>PREDSEDNICA MAG. MAJDA POTRATA:</speaker>

               <p>Gospod Černač. Jaz bi vas prosila da razumete, da mi lahko sebe štejemo za poštni
               predal. Ampak mi to natanko smo ko sprejemamo take in drugačne vloge državljank in
               državljanov. Ko sprejemamo vloge, ki nam jih pošilja tudi predsednik Državnega zbora
               in marsikdo. Mi smo se vlog ki jih dobimo, ne glede na to kdo nam jih pošlje, ali je
               to poslanska skupina, ali posamični poslanec, dolžni opredeljevati. Smo se. Jih
               obravnavati. Jih tudi obravnavamo. Čeprav smo obravnavali tudi vloge, ki po svoji
               vsebini in po marsičem tudi niso sodile na našo komisijo.</p>
               <p>Kar pa zadeva poučevanja, nas vi nenehno poučujete kaj smemo in ne in ste si drznili
               poučevati tudi celo poslansko skupino. Jaz vas prosim da skušajte razumeti, da mora
               naša komisija, vloge ki jih dobiva, obravnavati odgovorno in v okviru svojih
               pristojnosti storiti tisto, kar stori lahko. In ker nima zakonodajnih pristojnosti,
               smo mi ne prvič, ne prvič in upam da tudi ne zadnjič, ampak ne vem kako ste kdaj prej
               brali informacije, odstopali vloge posameznim delovnim telesom tega Državnega zbora,
               da so urejale stvari na katere so se vloge nanašale. Ampak tisto vas očitno ni
               motilo.</p>
               <p>Kar pa zadeva možnosti, ki jih poslanci imamo. Jaz sem prepričana, da jih
               opozicijski poslanci imamo dovolj dobro v svoji zavesti, da jih tudi uresničujemo.
               Kaj pa se zgodi z našimi vlogami je pa dovolj jasno. In vas prosim, da o stvareh, o
               katerih se je naša komisija že izrekala in ste že izglasovali stvari ob stvareh ki
               zadevajo čisto druge zadeve, druge naslovnike, ne izrekate drugače kot takrat, ko ste
               zadeve vlagali. Na neki točki ste se kazali zelo, zelo zavzete za vprašanje
               zasebnosti. Zdaj ko gre za 
               otroke, ko gre za zlorabe, ko gre za ponovno zlorabljanje istih oseb, s strani tistih
               ki so bili pravnomočno obsojeni, torej je dokazano kaznivo dejanje pa se vi zadostite
               s tistim, da rečete da smo poštni nabiralnik. In sva spet pri tistem kar ste vi že
               delali na tej komisiji. Da ste peticije posameznih vlagateljev razlagali zelo, bom
               rekla, po svojih presojah kaj je vredno obravnave in kaj ni vredno obravnave. Jaz bi
               vas prosila, da to polemiko midva prekineva. Saj bom dala sklepe na glasovanje in
               boste imeli z glasovanjem povedati kaj si mislite o tem. Zdaj pa dajem besedo za
               repliko dr. Gabru.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp11">

               <speaker>DR. SLAVKO GABER:</speaker>

               <p>Hvala. Jaz mislim da sicer to zdaj pluje v neke vode, ki niso prav posebej smiselne.
               Kolega Černač je očitno že zelo zgodaj precej razburjen. Verjetno živi na ta način.
               Kar je tudi v redu. Dobro bi bilo, če bi se zavedal, da na svetu niso samo njegova
               mnenja. Ozkost njegovega pogleda postaja slovensko znano. Tako da to mu bomo že
               morali pač priznati. V tem je precejšen mojster. Janez Janša je znan po tem, da se je
               v njegovem času prisluškovalo ministrom Vlade, v katerih je bil in jaz imam osebno to
               izkušnjo. Da so njegovi ljudje meni prisluškovali. Tako da razumem za kaj gre za
               poseganje v zasebnost. Oseba, ki ste jo pa vi omenili, je pa danes bolj ali manj že
               tudi obče znano, izdajala interese te države in o tem je bila kar dolga razprava v
               tem parlamentu. Za lastne politične koristi. Tako da o tem ni smiselno danes
               razpravljati, ker tudi ni tema tega pogovora.</p>
               <p>Je pa tema našega pogovora ali je mogoče, da naredi tudi Ministrstvo za pravosodje,
               ki v parlament pošilja spremembe pomembnega akta te države, pol koraka naprej prav v
               tisti točki v kateri se znajdejo ljudje, ki so že bili žrtev in je sodišče že
               spoznalo nekoga za krivega, da jim je storil več kot hudo dejanje. Ali torej lahko
               Ministrstvo za pravosodje oziroma ta država dodatno omeji možnost zlorabe neke take
               osebe, ki ponovno prizadeva večkrat bolečino nekomu, ki mu jo je že in to ni katera
               koli bolečina, ni verbalen spopad na tej komisiji, ampak je kaj bistveno hujšega, ali
               pa mora ostati tako, kot če prav razumem je danes, da mora ta ista žrtev še enkrat
               tožiti to isto osebo in morda po letih priti do zadoščenja, da se pokaže, da tega ta
               oseba ni smela objavljati na internetu. Zdaj lahko da kdo vse tukaj na tem področju
               že vnaprej ve. Jaz ne spadam med tiste in  naši pravni akti se na srečo dograjujejo in ne verjamem, da so
               pravniki, pravnice že rekli zadnjo besedo pri tem kdo bi lahko sprožil kakšen
               postopek. Morda bi že to, da ga ne bi bilo treba sprožati tisti osebi, proti kateri
               to leti pa je pred tem bila deležna večkrat neprimerne obravnave s strani nekoga, ki
               sedaj nadaljuje z zlorabami položaj. Morda bi že to bilo kaj. Ampak to zahaja v
               diskusijo ki je prepodrobna. Jaz pa sem razumel to komisijo vseskozi kot tisto, ki
               nekatere stvari, ki večino stvari pravzaprav daje naprej. Nekoga drugega opozarja.
               Zdaj tudi mi ni jasno kateri interes bi vi lahko imeli tukaj, zato da se to ne da
               naprej. Predlagam pa da o tem glasujemo. Saj vi imate večino. Bo že urejeno tako kot
               je vaša volja.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp12">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo ima gospa Uhan.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp13">

               <speaker>MARJETKA UHAN:</speaker>

               <p>Hvala za besedo. Res je mučno poslušati te dvoboje med vami. Posebno zaradi tega ker
               se vse nekaj v šifrah pogovarjamo. Jaz bi prosila predsednica, če bi mogoče malo bolj
               razložili za kakšen primer gre, ali gre kar na splošno. Ali so podali kakšen
               konkreten primer. Mene nič ne moti če bo ta problem obravnaval tudi Odbor za notranjo
               politiko, ali pa tudi Vlada. Mislim da ta internet, kolikor se je razširil in to
               medmrežje oziroma ta način sporočanja prinaša tudi veliko nestrpnosti in se
               velikokrat sprašujem ali je tam vse dovoljeno. Zlasti na različnih forumih in če so
               te neznane anonimne osebe tudi izsledljive. Če bi se to pojavilo v ostalih medijih,
               verjamem da bi se ljudje marsikdaj odločili za tožbe oziroma da tega v ostalih
               medijih ni, kar je recimo na medmrežju. In se sprašujem če je to normalno kar se
               dogaja na internetu.</p>
               <p>Posebno pa je zaskrbljujoče tudi zaradi tega, ker se internet predvsem poslužujejo
               mladi, tudi mladoletni otroci, šolajoči otroci. In tudi sama mislim da to ni ustrezno
               urejeno in primerno v naši družbi.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp14">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvolite gospa Irgl.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp15">

               <speaker>EVA IRGL:</speaker>

               <p>Najlepša hvala za besedo spoštovana predsednica. Za razliko od vas bom prijazna do
               vas. Ker ne čutim nobenih problemov do vas seveda. Sama bom podprla ta predlog ki ste
               ga predlagali. Ker se mi zdi da gre za vsekakor izjemno pomembno in perečo
               problematiko. Internet, kot vemo, ima vedno večjo težo. Tako v komunikacijskem, kot v
               informacijskem smislu in seveda zaradi te razpršenosti, predvsem pa zaradi, zaenkrat
               še skritosti, seveda prihajal lahko tudi do zlorab. In če so zlorabe bile in če
               prihaja do njih je prav da se o njih pogovarjamo in tudi da skušamo priti do
               nekaterih pozitivnih zaključkov, ki bodo pripeljali do tega, da se te stvari v taki
               meri ne bodo več zlorabljale.</p>
               <p>Nimam tudi problema s tem, da ta problem damo tudi na Odbor za notranjo politiko.
               Čeprav se strinjam tukaj s kolegom Černačem, da to bi lahko Slovenska nacionalna
               stranka storila že sama po sebi. Ampak kot rečeno, ne vidim problema s tem. Tudi ne
               vidim nobenega problema s tem, da bi Vlada oziroma strokovnjaki, ki se s tem
               področjem bistveno bolj ukvarjajo kot se mi in ga seveda absolutno bolje poznajo, o
               tem pogovarjajo, preučijo nekatere stvari. Bi pa, tako kot je že kolegica Uhanova
               povedala, želela malce več vedeti o tem primeru. Se opravičujem če nismo mogoče poslanci iz koalicije toliko
               seznanjeni s tem primerom, kot dr. Gaber. Prej je povedal da ve natančno za kateri
               primer gre oziroma za katere primere. Jaz bi vseeno želela če nam lahko malce bolj
               detajlno obrazložite. Drugače pa, seveda kot že rečeno, nimam nobenih težav. To je
               aktualna problematika, s katero se bomo morali slej kot prej spopasti. Kajti vedno
               večjo težo imajo vse vsebine ki se pojavljajo na internetu in ne smemo si zatiskati
               oči pred tem problemom. To je dejstvo. Prihaja pa do zmeraj večjih zlorab. To je pa
               tudi res. Tako da bi vas prosila, še enkrat, če lahko obrazložite bolj natančno ta
               problem. Potem bomo pa seveda videli kaj v tej smeri narediti naprej da bo bolje in
               da bo ta stvar mogoče tudi v zakonodajnem postopku zaživela oziroma imela neke
               zaključke. Hvala.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp16">

               <speaker>PREDSEDNICA MAG. MAJDA POTRATA:</speaker>

               <p>Gospod Černač izvolite, beseda je vaša.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp17">

               <speaker>ZVONKO ČERNAČ:</speaker>

               <p>Jaz sem si v zadnjih letih utrdil kožo. Moram pa reči da žalitve, ki jih na vsaki
               seji, danes pa še posebej, izreka kolega Gaber na moj račun, niso zaradi tega ker so
               izrečene z nekim akademskim jezikom nič lažje kot drugače. Ampak to je njegov
               problem, ne moj. In tudi kaže na širino ki jo ima sam.</p>
               <p>O čem pravzaprav govorimo? Govorimo o tem, da naj bi pobudo SNS-a dali na Odbor za
               notranjo politiko in <gap n="..."/><stage>/Nerazumljivo./</stage><gap n="..."/> morebitne spremembe zakona, ki je v
               parlamentarni proceduri. O tem govorimo. In jaz sem govoril samo o tem, da zato, da
               bi se šli v tem primeru poštni nabiralnik, ni nobene potrebe. Ker govorimo o
               parlamentarni skupini, ki bo, predvidevam, predlagala spremembe, dopolnitve, vlagala
               amandmaje in tako naprej. In o ničemer drugem nisem govoril. O ničemer drugem. Zdaj
               če tega ne želite razumeti, ali pa nočete, ker bi me radi diskvalificirali s tem, da
               meni niso mar kršitve otrokovih pravic. Oprostite. Tega meni v nahrbtnik, gospa
               predsednica, ne boste polagali. To položite sebi, kam drugam. Tega si ne dovolim.
               Zame so vse kršitve enakopravne. Vse. Tako tistega <gap n="..."/> Najhujše so pa tiste, tistih
               ljudi, ki si ne morajo pomagati. Ne tiste ki se dogajajo vam, ali pa nam, ali pa
               meni, ki si lahko na nek način pomagamo. Tistih ljudi ki si ne morejo pomagati. Tiste
               so najhujše. Ampak nekateri, žal, na te stvari ne gledate tako. Gledate malo drugače.
               Zaradi tega si tega ne dovoli. Jaz sem govoril samo o proceduri, ki se mi zdi
               skregana z eno normalno parlamentarno demokracijo in moram reči da na tak način ne
               vidim kakšnega pomembnega prispevka na tej vaši komisiji.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp18">

               <speaker>PREDSEDNICA MAG. MAJDA POTRATA:</speaker>

               <p>Hvala gospod Černač. Lahko ponavljate o nabiralniku ne vem kolikokrat. Ampak
               normalna procedura je taka kakršno vam predlagam. Mi smo dobili od poslanske skupine
               pobudo. To pobudo bomo posredovali delovnemu telesu, če bo volja te komisije taka.
               Jaz mislim da bi morala biti. Ampak vi veste vse. Kaj pa vi dovolite je pa druga
               stvar. Izvolite gospod Ziherl.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp19">

               <speaker>MILENKO ZIHERL:</speaker>

               <p>Hvala za besedo. Čeprav gostujem na tej komisiji, ne morem biti prav zadovoljen z
               delovno atmosfero, ker se ukvarjate z vsem drugim, razen z vsebino. Omenjen je bil
               Janez Janša. Ne vidim da bi bil stranka v postopku. Strinjam se s kolegom Černačem.
               Če zadeve <gap n="..."/> Da ima poslanska skupina SNS vse možnosti, da vloži poslanska
               vprašanja, da da zakonodajno pobudo, da se naslovi na vseh ostale odbore, ki bi se s
               to zadevo lahko ukvarjali. Tukaj v tekstu imam pa dve vprašanji. In sicer.</p>
               <p>Pod točko 31. Poslanec SNS, S.P. Mislim zakaj je treba tu nekoga ki da pobudo v
               inicialkah dati. Razumem da je žrtev pač nekje. Ali pa nekdo zunaj naše hiše.
               Poslanec S.P. Ne vem. Ali je to Sonja Premru<stage>(?)</stage>, moja žena z dekliškim priimkom.
               Lahko si  pa sklepam tudi kdo
               to je. Ampak tudi ta neka čudna formulacija pod točko štiriintrideset protipravni
               odvzem življenja, bi lepo po slovensko, bolj po kmečko, da bi vsi razumeli bilo
               napisano, da so nekomu pač odbili. Ker če so ga zaprli so mu protipravno odvzeli
               prostost mislim da, ne vem. Neka čudna atmosfera je iz vsega tega izpadla.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp20">

               <speaker>PREDSEDNICA MAG. MAJDA POTRATA:</speaker>

               <p>Ja soglašam, da je atmosfera čudna gospod Ziherl. Informacije pišejo pravniki v
               pravniškem jeziku, naša komisija je pa dolžna varovati osebne podatke zato so vse
               stvari označene z inicialkami in upam, da vas ne bodo motile, da so z inicialkami.
               Zdaj to pa z dekliškim priimkom vaše žene zagotovo nima nič skupnega, ker vaša žena
               ni poslanka kolikor vem.</p>
               <p>Zdaj kar zadeva pa vprašanji, ki sta bili posredovani. Delo naše komisije je zaupne
               narave takrat kadar zadeva zasebnost in primer o katerem razpravljamo je zaupne
               narava, žrtve so prosile za zaupnost in kolikor se da o primeru govoriti ste bili o
               vlogi posameznic, ki so te vloge vložile obveščeni in ste lahko prebrali to v
               informaciji za september in oktober lanskega leta. Takrat ta vloga z vaše strani ni
               bila deležna nobene posebne pozornosti, jaz sem sicer o njej govorila v nekem
               kontekstu, ker smo potem tudi pri Zakonu o medijih in potrebnih spremembah medijske
               zakonodaje o tem razpravljali ampak imeli bi možnost pogledati v to vlogo.</p>
               <p>Vlagateljica peticije se je obrnila tudi na Slovensko nacionalno stranko, ker tisto
               kar smo mi na naši komisiji naredili očitno ni bilo dovolj. O primeru je bila
               obveščena vsa slovenska javnost, ki bere nekatere časopise, tudi s pismom
               strokovnjaki, ki so ob javnem nastopu obsojenega povzročitelja kršitve tudi izrazile
               svoj, moram reči da so same ženske strokovnjakinje podpisale to vlogo, izrazile svoje
               nezadovoljstvo s pravno urejenostjo področja. Zdaj gre za sicer zdaj že polnoletno
               osebo, ki je bila žrtev spolne zlorabe v otroštvu, sodišče je to spolno zlorabo po
               prijavi obravnavalo in povzročitelja obsodilo. Povzročitelj je spretno se izogibal
               nastopu kazni in še huje, v času, ko se je izogibal nastopu kazni je na medmrežju
               objavljal podatke iz zasebnega življenja. Iz spisa, iz sodnega postopka je objavljal
               stvari tudi na hrvaškem ne samo pri nas in da boste zdaj razumeli za kaj gre, to ni
               majhen problem, to je zelo velik problem, ki se je ob zelo hudih pritiskih na celo
               družino, na več oseb se dogajal in v tem primeru so žrtve pač sklenile, gre za
               viktimizacijo, ki mora biti enako preganjana in preprečena kot je povzročeno kaznivo
               dejanje in ta viktimizacija se je  nenehno ponavljala in gre pa za, ponavljam, tako zelo močne osebe, ki
               hočejo stvari priti do dna na ta način, da se problem s katerim se soočajo ne bi
               dogajal še komu drugemu. In jaz ta napor cenim in kdor koli ga sproža ali je to
               Poslanska skupina Slovenske nacionalne stranke ali je posameznica ali kdor koli si
               zasluži, da stori ta komisija čisto vse kar v svojih pristojnostih lahko stori. Spis
               si lahko ogledate v dokumentaciji tako kot imate vedno možnost ampak kot rečeno, mi
               smo ta problem obravnavali že v informaciji, v prejšnji informaciji, zdaj pa je samo
               dopis Slovenske nacionalne stranke, ki pravi takole: "Spoštovana gospa predsednica,
               na vas in vašo komisijo se obračamo s prošnjo za obravnavo zelo pereče problematike.
               Dovolite da vam v nadaljevanju zadevo podrobneje predstavimo. Pred dnevi smo bili v
               naši poslanski skupini opozorjeni na pravno praznino, ki storilcem kaznivih dejanj
               zoper spolno nedotakljivost omogoča nadaljevanje zlorabe preko medmrežja in
               elektronskih medijev. Tako ima storilec možnost, da na medmrežju nadaljuje zlorabo
               žrtve in sicer na način, da si postavi svojo domačo spletno stran na kateri objavlja
               žrtvine osebne podatke, med njimi celo najbolj mučne intimne podrobnost iz sodnega
               gradiva. Storilci svojo spletno stran postavijo preko tujih ponudnikov oziroma domen,
               na katere naši organi pregona večinoma nimajo vpliva in so žrtve odvisne zgolj od
               osebne občutljivosti administratorjev spletnih strani. Dejstvo pa je, da v konkretnih
               primerih žrtve ostanejo same tudi v boju za zaščito svojih pravic saj državni organi
               nimajo zakonske podlage in niti posluha, da bi ustrezno odreagirali oziroma ukrepali.
               Žrtve se v takšnih primerih znajdejo v stiski saj gre za področje na katerem obstaja
               pravna praznina, ki ne predvideva nobenih konkretnih možnosti za preprečevanje
               nadaljevanje in sankcioniranje zlorabe. Zato je potrebno na tem področju ustrezno
               spremeniti in dopolniti slovensko zakonodajo na način, se preprečijo in ustrezno
               sankcionirajo tovrstne zlorabe.</p>
               <p>Ker gre za primere najbolj grobe kršitve človekovih pravic in njegovega dostojanstva
               vas prosimo, da na eni od prihodnjih sej obravnavate problematiko z izredno
               občutljivostjo, ki bo zaščitila nadaljnjo stigmatizacijo in zlorabo žrtve." Zadnji
               odstavek te vloge Barbare Žgajner Tavš v imenu Poslanske skupine SNS sem že
               napovedala, da jo bomo obravnavali in nanjo povabili ustrezne strokovnjake, ki nam bi
               pomagali predstaviti problem ne da bi si umišljala, da mi ta problem na komisiji
               lahko rešimo ampak samo, da bomo na problem opozorili tako s stališča<gap n="..."/> Ker je to
               splošen problem.</p>
               <p>Kar zadeva pa to, da bi odstopili to vlogo Odboru za notranjo politiko in pravosodje
               pa ponavljam, je to po moje pravi trenutek zaradi tega, ker imamo to pravico, ker je
               to nenazadnje tudi naša dolžnost glede pristojnosti komisije. In ne mislim več
               polemizirati ali je to prav ali ne, bomo lahko te stvari rešili z glasovanjem.
               Izvolite dr. Gaber k razpravi ste se prijavili.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp21">

               <speaker>DR. SLAVKO GABER:</speaker>

               <p>Predsednica saj mislim, da sedaj je dodatno jasno, ko smo si vsi pač osvežili spomin.
               Jaz verjamem da enemu uidejo ene od zgodb, ki smo jih kdaj že imeli v obravnavi,
               drugemu druge.</p>
               <p>Tako da sam pričakujem, da bomo podprli oba predloga in se mi zdi, da je bolj ali
               manj jasno, da jih kaže podpreti.  Problematika je pač toliko resna, da mene ne prepriča odgovor
               ministrstva, vem sam kako nastajajo tovrstni odgovori, dokler problemi ne
               <gap n="..."/><stage>/nerazumljivo/</stage><gap n="..."/> zelo daleč tako dolgo se ponavadi išče samo odgovore, ki so že
               znotraj ustaljenih poti. Tu pa je potrebno iskati nov odgovor, ker je izziv nov in
               prav je da Vlada angažira stroko in pogleda v katero smer gredo v Svetu iskanja na
               tem področju, ker se res nek cel nov kontinent se odpira in tega je potrebno vzeti
               resno.</p>
               <p>Tako da jaz bi predlagal, da gremo k glasovanju o tem in da zaključimo to diskusijo,
               ki konec koncev lahko da je bila celo koristna.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp22">

               <speaker>PREDSEDNICA MAG. MAJDA POTRATA:</speaker>

               <p>Hvala. Želi k temu kar se nanaša na triintrideseti primer informacij še kdo kaj
               dodati ali lahko ta postopkovni predlog kolega Gabra upoštevam in dam na glasovanje?
               Izvolite gospod Černač.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp23">

               <speaker>ZVONKO ČERNAČ:</speaker>

               <p>No, jaz mislim, da bi bilo ne samo v tem primeru ampak tudi v nekaterih drugih, ki
               jih je potrebno urediti in ki se vlečejo že nekaj časa, mogoče ubrati en drug pristop
               in morda bi bilo prav, da več energije v ta drug pristop usmerimo vsi skupaj. In da
               poskušamo formulirati rešitev konkretno, ki se jo da nekam umestiti in se zavzeti, da
               je potem sprejeta. Zdaj če je ta možna v okviru sprememb Kazenskega zakonika potem
               sem jaz prvi za to. Jaz sem govoril o tem.</p>
            </sp>
            <sp xml:id="SDT4-KZPTZČPIEM-Redna-031-2008-01-18.sp24">

               <speaker>PREDSEDNICA MAG. MAJDA POTRATA:</speaker>

               <p>Hvala.</p>
               <p>Dajem na glasovanje predlog sklepa, pobudo Poslanske skupine SNS, ki se nanaša na
               problematiko zlorabe objavljanja osebnih podatkov na medmrežju, se posreduje v
               nadaljnjo obravnavo Odboru za notranjo politiko, javno upravo in pravosodje.</p>
               <p>Kdo podpira ta predlog sklepa? <stage>(4 člani.)</stage> Kdo je proti? <stage>(Nihče.)</stage></p>
               <p>Predlog sklepa je sprejet.</p>
               <p>Dajem na glasovanje predlog sklepa <q>"Komisija za peticije ter za človekove pravice in
               enake možnosti predlaga Vladi Republike Slovenije naj preuči potrebo po zakonodajnih
               spremembah, ki bodo ustrezno sankcionirale oziroma preprečile zlorabo osebnih
               podatkov na medmrežju."</q></p>
               <p>Kdo podpira ta predlog sklepa? <stage>(6 članov.)</stage></p>
               <p>Soglasno sprejet. Hvala.</p>
               <p>In zdaj dajem, ker smo tisti sklep o sklenitvi vloge FŠ <stage>(?)</stage> že sprejeli, dajem samo
               še ugotovitveni sklep na glasovanje. Sprejme se informacija o peticijah prispelih v
               času od 1. novembra do 31. decmbra 2007, na glasovanje.</p>
               <p>Kdo ga podpira? <stage>(6 članov.)</stage></p>
               <p>Hvala. Ugotavljam, da je sklep sprejet. S tem je 2. točka končana.</p>
               <p>Prehajam na <title>3. TOČKO DNEVNEGA REDA - TO JE OBRAVNAVA RESOLUCIJE EVROPSKEGA
                  PARLAMENTA O LETNEM POROČILU O DEJAVNOSTIH EVROPSKEGA VARUHA ČLOVEKOVIH PRAVIC ZA
                  LETO 2006.</title> K tej točki ste dobili priloženo resolucijo in to ste dobili s
               sklicem komisije 4. januarja, čeprav menim, da je bilo časa dovolj da ste resolucijo
               prebrali. Naj vseeno nekaj osnovnih vsebinskih poudarkov povem.</p>
               <p>Evropski parlament je 25. oktobra lanskega leta obravnaval letno poročilo o
               dejavnostih evropskega varuha človekovih pravic za leto 2006 in sprejel resolucijo
               ter naročil svojemu predsedniku, da to resolucijo posreduje Svetu komisiji evropskemu
               varuhu človekovih pravic in parlamentom držav članic ter njihovim varuhom človekovih
               pravic ali podobnih pristojnim organom in prav zato mi to tudi obravnavamo. To je
               poročilo o dejavnosti evropskega varuha človekovih pravic za leto 2006.</p>
               <p>Naloga evropskega varuha človekovih pravic je varovanje državljanov v odnosu do
               javne uprave Evropske unije. Iz resolucije, ki smo jo prejeli lahko povzamemo, da ima
               vsak državljan unije ali vsaka fizična ali pravna oseba s prebivališčem ali
               statutarnim sedežem v eni od držav članic pravico, da se glede nepravilnosti pri
               delovanju inštitucij in organu o skupnosti obrne na varuha človekovih pravic razen
                   če gre za zadeve glede
               katerih je pristojno sodišče.</p>
               <p>V resoluciji je tudi zapisano, da kar tri četrtine pritožb, ki jih je v letu 2006
               prejel varuh niso sodile v pristojnosti varuha, ker niso bile usmerjene zoper
               inštitucijo ali organ Evropske unije. Izmed vlog, ki jih je varuh preiskal, se pravi
               zdaj izmed te četrtine pa je v 26% obravnavnih primerov torej v spet skoraj četrtini
               obravnavanih primerov ni ugotovil nepravilnosti. Iz resolucije pa izhaja tudi
               ugotovitev, da je znatno upadlo število primerov, ki so bili rešeni sporazumno,
               povečalo pa se je število preiskav, ki so se končale s kritičnimi pripombami in
               priporočili, ta pa pogosto niso naletela na pozitiven odziv inštitucij, ki so jim
               bile namenjene.</p>
               <p>To je bil kratek povzetek te resolucije, moj komentar k temu pa je, da se pravzaprav
               evropskemu varuhu dogaja v večini primerov skoraj enako kar se dogaja tudi našemu
               varuhu, da je odziv inštitucij na katere se nanašajo pripombe v primerih, ko so bile
               kršitve ali slabosti v delovanju ugotovljene, da so ti odzivi podobni; inštitucije
               pač hočejo dokazovati svoj prav.</p>
               <p>Zelo zanimivo se mi zdi pa tudi ta ugotovitev, da je mediacija ali sporazumna
               poravnava primerov postala tisti način reševanja, ki se zmanjšuje. To je zanimiva
               izkušnja glede na to, da si mi od mediacije obetamo pri reševanju sodnih sporov pač
               bistveno ugodnejši rezultat in pričakujemo, da se nam bo število končanih sporov s
               tem zmanjšalo.</p>
               <p>Vprašujem ali želi kdo razpravljati v zvezi s to resolucijo? Če ne potem predlagam,
               da sprejmemo sklep <q>"Komisija za peticije ter za človekove pravice in enake možnosti
               se je seznanila z resolucijo Evropskega parlamenta o letnem poročilo o dejavnostih
               evropskega varuha človekovih pravic za leto 2006."</q></p>
               <p>Kdo podpira ta predlog? <stage>(6 članov.)</stage></p>
               <p>Ugotavljam, da je soglasno sprejet. S tem je 3. točka končana.</p>
               <p>Prehajamo na <title>4. TOČKO DNEVNEGA REDA - TO JE OBRAVNAVA RESOLUCIJE EVROPSKEGA
                  PARLAMENTA O RAZPRAVAH ODBORA ZA PETICIJE V LETU 2006 IN POROČILA O ODLOČITVAH
                  ODBORA ZA PETICIJE V PARLAMENTARNEM LETU 2006.</title> Resolucijo in poročilo o
               razpravah Odbora za peticije ste prejeli s sklicem današnje seje. Enako sicer menim,
               da ste lahko podrobno preučili poslano gradivo naj pa za zapisnik vendarle nekaj
               osnovnih ugotovitev povem.</p>
               <p>Pravica do vlaganja peticij je pomemben dejavnik evropskega državljanstva saj
               vsakemu evropskemu državljanu ali vsaki fizični oziroma pravni osebi s stalnim
               prebivališčem ali registriranim sedežem v državi članici omogoča, da na Evropski
               parlament naslovi peticijo o zadevah, ki sodijo na področja delovanja Evropske unije.
               Peticije se vlagajo brezplačno in sicer v pisni obliki in v katerem koli uradnem
               jeziku Evropske unije. Peticije dajejo pomembno sliko o uporabi evropske zakonodaje
               in o tem kako vpliva na posameznike. S peticijami lahko evropski državljani
               opozarjajo na pomanjkljivost in težave pri postopku prenosa in uporabe zakonodaje
               Evropske unije na nacionalno raven. To poročilo obravnava obdobje od 1. januarja do
               31. decembra leta 2006, v tem
               obdobju je večina peticij opozarjala na težave pri izvajanju zakonodaje Evropske
               unije, zlasti v okolju socialni varnosti, priznavanju diplom in dostopu javnosti do
               informacij o okolju. Resoluciji so priložene tudi tabele iz katerih vidimo, da je
               Odbor za peticije v letu 2006 prejeli 1021 peticij, od katerih je bilo 667 dopustnih,
               dve od te sta bili tudi v slovenskem jeziku. Sprašujem ali želi kdo razpravljati? Jaz
               bi samo toliko dodala, da ne bodite presenečeni, če se bom še kdaj na komisiji
               sklicevala na resolucije in poročila odbora za peticije evropskega parlamenta, ker se
               sooča s podobnimi težavami v obravnavi peticij kot naša komisija in tudi do zdaj že
               večkrat ugotovljenim stališčem, da je naloga takšnega odbora za peticije ravno to
               pridobivanje informacij kje se zakonodaja ustrezno ne uresničuje oziroma kje
               zakonodaja dopušča kršitve in praznine, ob tem, da tudi odbor evropskega parlamenta
               nima kakšnih velikih možnosti odpravljati težave nepravilnosti in nezakonitosti s
               katerimi se vlagatelji srečujejo. Ker ne želi nihče od vas razpravljati predlagam, da
               sprejmemo sklep: Komisija za peticije ter za človekove pravice in enake možnosti se
               je seznanila z resolucijo evropskega parlamenta v razpravah Odbora za peticije v letu
               2006 in s poročilom o odločitvah Odbora za peticije v parlamentarnem letu 2006.</p>
               <p>Kdo podpira ta sklep? <stage>(6 članov.)</stage></p>
               <p>Ugotavljam, da je soglasno sprejet. S tem je 4. točka končana.</p>
               <p>Prehajamo na <title>5. TOČKO DNEVNEGA REDA - RAZNO</title>. Sama pri tej točki nimam
               nobenega predloga ali informacije, ter sem pravzaprav tisto informacijo, ki bi
               morebiti sodila v ta okvir že povedala, da bo ena od tem naslednje seje naše komisije
               problematika o kateri smo se pogovarjali v okviru 2. točke. Sprašujem ali ima kdo
               drug kakšno informacijo? Če ne se vam zahvaljujem za sodelovanje in s tem zaključujem
               31. sejo Komisije za peticije ter za človekove pravice in enake možnosti. Vsem
               sodelujočim hvala.</p>
               <stage type="time">(Seja je bila končana 18. januarja 2008 ob 10.00.)</stage>
            </sp>
         </div>
      </body>
   </text>
</TEI>