<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZG-Redna-033-2007-06-27">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">6B77D86BCCF7ADA0C12572F8003F1EDF</idno>
               <idno type="custom" subtype="day">BEA4A330FE83C6FDC125730800342FA1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=BEA4A330FE83C6FDC125730800342FA1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZG-Redna-033-2007-06-27.OZG" n="033">
               <name>Redna</name>
               <date when="2007-06-27"/>
            </setting>
         </settingDesc>
         <particDesc>
            <listOrg>
               <org xml:id="OZG-Redna-033-2007-06-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZG-Redna-033-2007-06-27.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">33. seja</stage>
            <stage type="date">(26. junij 2007)</stage>
            <stage type="chairman">Sejo je vodil Feri Horvat, predsednik odbora.</stage>
            <stage type="time">Seja se je pričela ob 14.04. </stage>


            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Pričenjam 33. sejo Odbora Državnega zbora za gospodarstvo. Obveščam vas, da so se za
               današnjo sejo opravičili, član odbora, poslanski kolega Tone Rop. Na seji pa kot
               nadomestni člani s pooblastili sodelujejo na mesto Mirana Petka - Miran Jerič,
               namesto kolega Prijatelja - Bogdan Barovič in namesto kolega Testena - Alojz Sok.</p>
               <p>Prehajamo kar na določitev dnevnega reda. S sklicem ste prejeli predlog dnevnega
               reda in sicer dve točki.</p>
               <p>1. Predlog Zakona o spremembah zakona o elektronskih komunikacijah, skrajšani
               postopek.</p>
               <p>2. Predlog zakona o spremembah in dopolnitvah zakona o postopnem zapiranju Rudnika
               Trbovlje Hrastnik in razvojnem prestrukturiranju regije.</p>
               <p>Ker do 12. ure včerajšnjega dne nisem prejel predlogov za razširitev dnevnega reda
               oziroma za umik katere od predlaganih točk, je določen takšen dnevni red kot ste ga
               dobili s sklicem.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH ZAKONA O
                  ELEKTRONSKIH KOMUNIKACIJAH.</title> Kot gradivo ste prejeli predlog zakona, mnenje
               Zakonodajno-pravne službe in mnenje Vlade. Vabljeni in tudi prisotni so prvo
               podpisani skupine predlagateljev dr. Pavel Gantar. Za Vlado Republike Slovenije
               minister mag. Andrej Vizjak in Matjaž Janša. Za Zakonodajno-pravno službo Državnega
               zbora gospa Mira Palhartinger. In z nami je tudi predstavni gospodarske zbornice.</p>
               <p>Odbor za gospodarstvo je matično delovno telo za obravnavo predloga zakona. Kolegij
               predsednika Državnega zbora je odločil, da se predloženi zakon obravnava po
               skrajšanem postopku. Ugotavljam, da v poslovniško določenem roku v skladu s 129.
               členom Poslovnika Državnega zbora nihče od kvalificiranih predlagateljev ni vložil
               amandmajev. Tako pričenjam drugo obravnavo predloga zakona, v kateri bomo opravili
               razpravo in glasovanje o posameznih členih zakona. In vprašam najprej predlagatelja
               dr. Gantarja, če želi podati dopolnilno obrazložitev predloga zakona.</p>
            </sp>
            <sp who="SDT4:GantarPavel">

               <speaker>DR. PAVEL GANTAR:</speaker>

               <p>Hvala lepa gospod predsednik. Nekaj besed bi vseeno omenil. Torej vložili smo
               Predlog zakona o spremembah in dopolnitvah zakona o elektronskih komunikacijah. Kot
               ste sami ugotovili, gre za razmeroma majhno spremembo, ki ima pa pomembne, lahko bi
               rekli politične oziroma implikacije za varstvo človekovih svoboščin, pravic v naši
               državi. Kot je razvidno, pravzaprav želimo v 1. členu popraviti 107.a člen zakona in
               sicer želimo, da se določbe o hrambi podatkov pridobljenih ali obdelanih v zvezi z
               zagotavljanjem javno dostopnih elektronskih komunikacijskih storitev ali javnih
               omrežij, da se te odredbe zmanjšajo tako, da se čas hranjenja teh podatkov skrajša iz
               24 mesecev na 12 mesecev. Razlogi, zakaj smo to storili, jih je več. Prvi razlog je,
               da je vsako nepotrebno odvečno ali predolgo hranjenje takšnih podatkov v obliki v
               kateri bi bili razvidni konkretni udeleženci v elektronskem prometu, v prometu
               elektronskih komunikacij, predstavnikov, potencialni vir ali nevarnost za njihovo
               zlorabo, povezovanje z drugimi bazami in ustvarjanje nekega, če naj uporabim,
               nesproščenega vzdušja v politiki  in družbi.</p>
               <p>Druga zadeva je ta, da smo se potem, ko je bil zakon sprejet, s 24. meseci nekoliko
               bolj posvetili tej temi, da smo preštudirali nekaj ureditev, tudi nekaj ekspertnih
               študij, in da smo ugotovili, jasno, da je Slovenija glede na direktivo izbrala
               največji možni rok, ki ga direktiva dopušča, in da so nekatere države, predvsem tudi
               Velika Britanija, ki je zelo močno pritiskala, da se sprejme ta direktiva, uveljavile
               povsem drugačne rešitve. Recimo v Veliki Britaniji je rok hranjenja prometnih
               podatkov, kot temu skrajšano rečeno, pravzaprav prostovoljni dogovor z velikimi
               operaterji. Kar je na nek način lahko celo še bolj strašljivo ali pa tudi ne, ker ne
               vemo natančno, jaz ne vem koliko natančno je dolg hranjenja teh podatkov. V Nemčiji,
               Finski, Češki je ta rok 6 mesecev, v Franciji, Danski, Španiji 12 mesecev.
               Predstavljamo tudi študijo <q>"Dutch Data Protection Authority"</q>, kjer ugotavljajo, da
               nizozemski zakon predlaga 18 mesecev, sami menijo pa, da je 12 mesecev več kot dovolj
               in ugotavljajo v tej študiji, da je vrednost podatkov po 12 mesecev tako rekoč
               izjemno hitro vpada, in da niso več uporabni za neke resne, niso več uporabni za
               namene za katere bi jih združevali oziroma bi jih zadrževali. Skratka danes slej kot
               prej veliko govorimo o hrambi <gap n="..."/> podatkov, celo ukvarjanje informacij. Sicer to je
               neka druga tema. Kako se lahko temu znebimo in zožamo ta problem? Tako da vse
               nepotrebne podatke, ki so odslužili svoje, čim prej spremenimo v neosebno obliko ali
               jih pa velo zbrišemo oziroma odstranimo. Zato smo mi predlagali razumni rok 12
               mesecev. Mislim, da je o tem roku razpravljal tudi Državni svet, ki je ta rok tudi
               podprl in mislim, da je smiselno, da Slovenija spremembo zakona o elektronskih
               komunikacijah, dopolnitev tega zakona sprejme rok 12 mesecev. Hvala lepa.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Preden dam besedo ministru, ena proceduralna informacija. Pravkar sem dobil
               pooblastilo, da namesto člana odbora Alojza Posedela, sodeluje na seji dr. Pavel
               Gantar. Torej v dvojni vlogi.</p>
               <p>Gospod minister, verjetno bi želel besedo, da slišimo mnenje Vlade.</p>
            </sp>
            <sp who="SDT4:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa spoštovani predsednik. Spoštovane poslanke, poslanci, ostali navzoči!
               Pravzaprav se je Vlada do tega že izrekla. Namreč ob obravnavi predloga pod B, Zakona
               o elektronskih komunikacijah, je bil novembra lani tak amandma oziroma podoben
               vsebinski predlog zavrnjen. Se pravi, ne samo, da se je Vlada do tega opredelila,
               tudi poslanke in poslanci ste se do tega že opredelili. Tako, da to je neka ponovna
                   akcija pol leta po
               zavrnitvi in lahko samo ponovim stališče Vlade, kajti od takrat do danes se ni povsem
               nič spremenilo. Namreč tudi po podatkih s katerimi razpolagamo, je doslej direktivo
               poleg Slovenije implementirala le Danska, ki se je odločila prav tako za 24 mesečni
               rok hrambe. Enak predlog pa je predlagala tudi nemška vlada. Zakona pa je trenutno v
               obravnavi. To so naši razpoložljivi podatki.</p>
               <p>Sedaj pa o vsebinskih razlogih zakaj. Namreč govorimo tukaj zgolj o hrambi oziroma o
               roku hrambe podatkov o prometu elektronskih komunikacij. Da ne bi kdo mislil, da
               govorimo tukaj o hrambi vsebine elektronskih, to se pravi vsebine sporočil itn. Še
               enkrat poudarjam, ker je to zelo pomembno. In dostop do podatkov v prometu
               elektronske komunikacije v vseh primerih je mogoč le na podlagi predhodne sodne
               odredbe, ki jo izda pristojno sodišče po izpolnitvi zakonsko določenih pogojev. To
               pomeni, da je dostop v tem primeru zagotovljena izjemno visoka raven zaščite
               komunikacijske zasebnosti posameznikov. Poglejte, ko smo predlagali že takrat to
               spremembo, smo povprašali vse tiste, ki imajo z vsebinskimi, torej področji, kjer se
               lahko neka, ki vplivajo na to hrambo, največ tudi informacij in podatkov, to so
               zlasti Ministrstvo za notranje zadeve, Ministrstvo za pravosodje, Sova in Ministrstvo
               za obrambo in vsi ti, ki vsebinsko potrebujejo za svoje ali pa za recimo namene za
               katere so krovno pristojni, tudi te podatke. In zato rok hrambe je zelo odvisen tudi
               od njihovih pogledov in vsi so do zadnjega pritrdili 24 mesečnem roku hrambe. Seveda
               te in torej krajšanje roka ni sprejemljivo tako z vidika kazenskih postopkov niti z
               vidika dejavnosti služb, ki so odgovorne za obrambo države oziroma
               varno-obveščevalnih služb. Zdi se mi tukaj pomembno še poudariti, da se v zvezi s tem
               krajšanjem roka povsem nebistveno spreminjajo stroški hrambe podatkov, kajti to ne
               vpliva. Tudi moram reči, da samo obdobje hrambe ni v nobeni povezavi z varnostjo teh
               podatkov. Namreč strogi nadzorni mehanizmi teh neodvisnih organov, na primer tudi
               informacijskega pooblaščenca garantirajo tako v roku 24 mesecev kot v roku 12 mesecev
               ali kateremkoli drugem roku enak standard varnosti podatkov. Nasprotno, mi mislimo,
               da bi bilo skrajševanje rokov hrambe lahko v določenih postopkih tudi nevarno za sam
               izhod oziroma za sam namen postopka. In vsled tega nasprotujemo temu krajšanju roka.
               Vsaka država je tukaj specifična, zato kar povprek reči, sedaj pa ker je nekje drugje
               tako, bomo pa tudi mi tako naredili, ne vzdrži. Zelo pomembno je upoštevati mnenja
               tistih resorjev, ki so za to pristojna. In še enkrat poudarjam, mi se nismo sami in
               edini odločali za to, tudi druge države, na primer, še enkrat poudarjam, da imamo
               podatek, da je implementirala to le Danska in se tudi odločila za 24 mesecev kakor
               tudi Nemčija, je predlagala, nemška vlada enak predlog v obravnavo. Sedaj kaj bo na
               koncu se izcimilo, je drugo. Torej toliko z moje strani. Hvala lepa. 
               </p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod minister. Vprašam predstavnico Zakonodajno-pravne službe, če želi
               besedo? Izvolite.</p>
            </sp>
            <sp who="SDT4:PalhartingerMira">

               <speaker>MIROSLAVA PALHARTINGER:</speaker>

               <p>Hvala. Dober dan! Zakonodajno-pravna služba z vidika svojih nalog k predlaganemu
               zakonskemu gradivu ni imela pripomb. Opozorili pa smo le na eno drobceno
               pomanjkljivost v naslovu zakona, ki pa jo je seveda možno opraviti tudi v okviru
               redakcije. Hvala.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Odpiram razpravo o 1. členu. Glede na dejstvo, da, kot smo slišali gospoda
               ministra, Vlada nasprotuje predlogu zakona, na podlagi drugega odstavka 128. člena
               Poslovnika Državnega zbora dajem v razpravo in odločanje naslednji predlog sklepa:
               Predlog zakona o spremembah zakona o elektronskih komunikacijah ni primeren za
               nadaljnjo obravnavo. Kdo želi razpravljati o tem predlogu sklepa? Dr. Gantar.</p>
            </sp>
            <sp who="SDT4:GantarPavel">

               <speaker>DR. PAVEL GANTAR:</speaker>

               <p>Ko sva z ministrom govorila o tem, sva jasno govorila o tem členu. Minister je
               opozoril na to, da po 6 mesecih to znova odpiramo. Seveda, po 6 mesecih se je
               vendarle nabralo nekaj prakse. Nekateri naši podatki so različni od podatkov, ki jih
               ima gospod minister. Sam menim, da so se pojavili novi argumenti in študije, da je v
               tej luči treba oceniti na novo odločitev Državnega zbora. Navsezadnje smo tudi mi že
               napovedali ob obravnavi predloga zakona.</p>
               <p>Jasno in gotovo je, če boste vprašali Ministrstvo za pravosodje in Ministrstvo za
               notranje zadeve, kakšno naj bo obdobje hranjenja prometnih podatkov, bodo ti
               izhajajoč iz svoje logike, svojih pristojnosti zahtevali in predlagali čim daljši
               rok. Po drugi strani pa je le treba reči, da po mojem mnenju ministrstvo, ki je zdaj
               pristojno za elektronske komunikacije, bi moralo pravzaprav bolj braniti operaterje.
               Ni res, da s tem niso povezani stroški, hranjenje teh podatkov zahteva ogromno
               prostora tudi, pač diska in tako naprej, torej nasploh prostora in daljše, kot je
               hranjenje, več tega prostora za hranjenje je potrebno, to se ve. Ve se tudi, da ti
               stroški niso zanemarljivi. Mislim, da operaterji v Evropi z isto direktivo že peljejo
               akcijo, da se vsi ti stroški prevalijo direktno na državo, ker v tej močni
               konkurenčnosti ne bodo mogli vzdržati takšnih stroškov in bodo poskušali to prevaliti
               na državo.</p>
               <p>Tako da s tega vidika bi še enkrat opozoril, da je napočil čas za premislek in vsaj
               za skrajšanje tega roka za polovico, se pravi, na 12 mesecev. Še enkrat bi opozoril,
               da iz te študije tudi izhaja, je še iz januarja, da Nemčija optira za minimalno
               obdobje 6 mesecev in da se nekatere druge države sploh upirajo implementirati
               direktivo oziroma implementirajo tiste roke iz te direktive, ki že obstajajo. Ti roki
               pa so povezani, jasno, s hrambo podatkov, prometnih, za potrebe obračuna in tako
               naprej, storitev in tako naprej. Tako da ni nobenega razloga, da bi Slovenija tule
               šla na največji čas hranjenja. In mislim, da si lahko zmanjšamo ta čas, posebej tudi
               z vidika tega, da Slovenija ni varnostno ali kako drugače tako močno ogrožena država.
               Hvala lepa. Seveda nasprotujem tako oblikovanemu predlogu oziroma<gap n="..."/></p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Pajk.</p>
            </sp>
            <sp who="SDT4:PajkStane">

               <speaker>STANE PAJK:</speaker>

               <p>Hvala za besedo. Pozdrav vsem prisotnim! Jaz podpiram tak sklep  odbora, in to iz preprostega razloga, če se
               varnost malce poboljša, s tem ko je možnost sledljivosti prometa na tem elektronskem
               področju, je to smiselno. Zdaj bi predlagatelja zakona vprašal, če se je mogoče
               pozanimal, koliko bi se pocenili pogovori ali pošiljanje SMS-ov po teh elektronskih
               medijih, če bi, recimo, skrajšali - mislim, da nič. To pomeni, da stroški so
               minimalni. Če so pa ti podatki na razpolago organom pregona, če eventualno pride do
               te potrebe, da jih koristijo, je pa to zelo pravilno, saj nekje pa morajo črpati
               vsebino in vse, kar je potrebno pri pregonu. Prav je, da se to izdaja samo na sodno
               odločbo; sodna veja je neodvisna veja oblasti, že ve, kdaj izda tako odločbo. Hvala.
           </p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Želi še kdo razpravljati? Ne želi. Prehajamo na odločanje o predlogu sklepa.</p>
               <p>Kdo je za? <stage>(7 članov.)</stage> Kdo je proti? <stage>(5 članov.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda. Zahvaljujem se za sodelovanje tistim, ki
               bodo eventualno odšli. Ne bodo, zelo prav.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O POSTOPNEM ZAPIRANJU RUDNIKA TRBOVLJE-HRASTNIK IN RAZVOJNEM
                  PRESTRUKTURIRANJU REGIJE, DRUGA OBRAVNAVA.</title>
               </p>
               <p>Gradivo ste prejeli, in sicer predlog zakona, mnenje Zakonodajno-pravne službe
               Državnega zbora, amandmaje Poslanske skupine Slovenske nacionalne stranke, mnenje
               Komisije Državnega sveta za gospodarstvo in mnenje Državnega sveta. Pisnega mnenja
               Vlade nismo prejeli, ampak ga bo gotovo predstavil gospod minister.</p>
               <p>K tej točki so vabljeni in so prisotni prvopodpisani pod predlog zakona poslanski
               kolega Bogdan Barovič, za Vlado Republike Slovenije minister za gospodarstvo, mag.
               Andrej Vizjak, in gospod Dimnik, za Zakonodajno-pravno službo gospod Rogelj, za
               Državni svet gospod Zlatko Jenko, dr. Franci Križanič, direktor Ekonomskega inštituta
               Pravne fakultete, predstavniki Rudnika Trbovlje-Hrastnik, predstavniki
               Termoelektrarne Trbovlje. Zadnji trije so vabljeni na predlog predlagatelja, kolega
               Bogdana Baroviča. Prisoten je državni sekretar Ministrstva za gospodarstvo in
               prisoten je predstavnik Gospodarske zbornice.</p>
               <p>Odbor za gospodarstvo je matično delovno telo za obravnavo tega predloga.
               Ugotavljam, da je v poslovniško določenem roku v skladu s 129. členom Poslovnika
               Državnega zbora tri amandmaje vložila Poslanska skupina SNS, in sicer k 1., 3. in 4.
               členu, amandmaji so pripravljeni, kot je razvidno iz vsebine, na podlagi mnenja
               Zakonodajno-pravne službe.  In
               pričenjam drugo obravnavo predloga zakona, v kateri bomo opravili razpravo in
               glasovanje o posameznih členih predloga zakona. Najprej vprašam predlagatelja, kolega
               Bogdana Baroviča, ali želi v imenu predlagateljev dati dopolnilno obrazložitev k
               členom zakona? Želi. Izvoli.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Hvala, predsednik. Kolegice in kolegi, spoštovani gostje! Pravzaprav je bila sožitje
               študije in pogovora z ministrom že pred letom dni ugotovitev življenja, dela in
               prihodnosti Termoelektrarne Trbovlje in pa študij, ki jih je izdelal s svojimi
               sodelavci spoštovani predsednik Ekonomskega inštituta dr. Križanič. Zato, ker so vse
               tri vsebine sovpadale, in se mi zdi, da je to prav, zaradi tega, ker je s tem ta
               predlog zakona z nekaterimi dejstvi absolutno upravičen.</p>
               <p>Ocene stanja in razlogov za sprejem zakona vam ne bom bral, saj ste zakon prejeli.
               Gre predvsem za podaljšanje proizvodnje zaradi ohranjanja delovnih mest. Seveda pa
               ima to zapiranje tudi nekatere socialnoekonomske pozitivne učinke, učinke na makro
               državnem nivoju. Poleg tega naj povem, da je ta zakon močno v povezavi z dogajanjem v
               Termoelektrarni Trbovlje v tem trenutku, kjer so že dali zahtevo za prednostno
               dispečiranje, saj ima vsaka država članica Evropske unije 5% pravico. Poleg tega pa
               naj povem, da so vse podlage dane, torej usklajenost z direktivo in prakso Evropske
               unije, ter prav tako so podlage vnesene v našo zakonodajo.</p>
               <p>Ob tem naj dodam še to, da je s tem dana možnost izgradnje termoelektrarne,
               pričakuje se do leta 2015; da bo to po izračunih pokazatelj in na osnovi dejstev nov
               energetski objekt, ki bo konkurenčen, tehnološko in okoljsko ustrezen. In zdaj
               pridemo skupaj - namreč, prav cilj Evropske unije, po kateri se tako radi zgledujemo
               na vseh področjih, je zanesljivost oskrbe države z električno energijo. Vsaka država
               je seveda po logiki energetsko - želi energetsko biti samozadostna. Predvsem pa je
               pomembno, da je izračun v celoti pokazal, da je elektrarna na trdo gorivo, če drugega
               ne, donosnejša. Prav tako ima daljšo življenjsko dobo in prav tako je bistvo tega, da
               je ravno domači energent dodaten instrument zanesljivosti preskrbe z električno
               energijo ob rasti porabe. In seveda vsi drugi podatki v povezavi z rudnikom
               Trbovlje-Hrastnik, s številom še zaposlenih, z rezultati študije, kaj bi se zgodilo,
               če bi se rudnik zapiral tako, kot je bilo predvideno, 2007, ali pa če se bo zaprl
               2011, zadnje študije so izračunane tudi še na kasneje, je seveda to trojno sožitje.
               Jaz upam, da bom slišal tudi kasneje od Vlade takšno mnenje.</p>
               <p>Če dovolite, glede na to, da so zelo pomembni ljudje, ki vodijo to energetsko
               politiko v državi, Republiki Sloveniji, na tem odstotku, z mano, bi ob vašem
               dovoljenju, gospod predsednik, prosil še  čim krajše dodatne strokovne obrazložitve s strani
               gostov, torej, s strani dr. Križaniča, rudnika in pa gospodarske zbornice. Seveda pa
               morate to dovoliti oziroma člani morate to dovoliti.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Spoštovani kolegi, vprašam, ali kdo nasprotuje temu, da slišimo tudi mnenje
               predstavnikov, ki jih je predlagal predlagatelj? Osebno sem za to, da jim damo to
               možnost. Izvolite.</p>
            </sp>
            <sp who="SDT4:KlenovšekBojan">

               <speaker>BOJAN KLENOVŠEK:</speaker>

               <p>Predsedujoči, hvala lepa za besedo. Sem Bojan Klenovšek, direktor Rudnika
               Trbovlje-Hrastnik. Zelo na kratko bom povedal oziroma ta tehnični del zagovarjal, ki
               mogoče ni opisan v zakonu.</p>
               <p>Rudnik Trbovlje-Hrastnik ima na razpolago zadosti zalog premoga še po letu 2010, in
               sicer ocenjujemo tam v višini 2 do 3 milijone ton, kar zadostuje ne samo za dvoletno
               podaljšanje, ampak za podaljšanje tudi za obdobje petih let. No, seveda, zelo
               pomembno je tudi to, da rudnik razpolaga še z opremo, tudi po letu 2010, s kvalitetno
               opremo in pa seveda ima v tem obdobju tudi zadostno število kadrov in rudarjev.</p>
               <p>No, podaljšanje proizvodnje pomeni tudi, tako kot je bilo že omenjeno v uvodu,
               nadaljnjo oskrbo Termoelektrarne Trbovlje s premogom, z domačim premogom. Pa ne samo
               to, v teh energetskih krizah oziroma tem energetskem obdobju, ki je pred nami, s
               katerim se srečujemo, je tudi cena premoga iz našega rudnika in tudi iz ostalih
               premogovnikov v Sloveniji zelo konkurenčna oziroma naša lastna cena je zdaj že celo
               nekaj nižja od uvozne cene premoga. Tu ne gre samo za socialni vidik, tu gre predvsem
               tudi za čisti ekonomski vidik.</p>
               <p>No, zelo pomembno je tudi to, da podaljšanje proizvodnje pomeni na nek način tudi
               neko dodatno časovno obdobje, v katerem bo možno ostali del premogovništva oziroma
               tudi del energetike nekako tudi prezaposliti. In seveda podaljšanje proizvodnje
               pomeni tudi daljši čas zapiralnih del, kar pomeni na eni strani dosti kvalitetneje
               opravljeno delo in pa pri vsem tem bo tudi dinamika upočasnjena, pa na nek način
               vplivamo tudi na bolj varno zapiranje.</p>
               <p>To so ti najvažnejši vidiki. Seveda, zelo pomemben vidik je pa tudi ta, da
               proizvodnja premoga, nadaljnja proizvodnja iz rudnika Hrastnik bo omogočila tudi neko
               prehodno obdobje Termoelektrarni Trbovlje, da bo lahko tudi ona potem svojo zgodbo
               nadaljevala. Toliko bi imel jaz. Hvala lepa.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala lepa. Dr. Križanič.</p>
            </sp>
            <sp who="SDT4:KrižaničFranci">

               <speaker>DR. FRANCI KRIŽANIČ:</speaker>

               <p>No, jaz bi samo o ekonomskih vidikih, v eni minuti.</p>
               <p>Ekonomsko vzeto gre za enaka sredstva, po tem zakonu, po obeh. To je ta za dve leti
               kot tisti, ki ga bo zdaj ne vem kdo predlagal, če bo do leta 2015. Se pravi, državna
               sredstva, ki gredo za zapiranje so enaka, samo razporedijo se na daljše obdobje in se
               s tem omogoči daljše obdobje kopanja premoga. Letno je obremenitev proračuna manjša,
               kot bi bila po prvotnem predlogu, z dodatnimi nakupi premoga pa se pridobi približno
               7,7 milijona evrov letno, s tem da ostane cena 3,3 evra na gigavat, na gigajoul, do
               leta 2010, po 2010 pa pade na 2,7 evra na gigajoul, kar je precej pod tisto ceno, ki
               bi jo dobili, če upoštevamo transportne stroške. To skupaj znese v tem obdobju
               podaljšanja, recimo, če bo do leta 2015, da je realno do takrat postaviti novo
               elektrarno, 40 milijonov evrov oziroma 10 milijard tolarjev dodatnega zaslužka. Za ti
               dve občini in za to regijo gre za pomembne proizvajalce, približno 5% vseh prihodkov
               ustvarita. In če bi se na hitro ugasnilo, potem bi stopnja brezposelnosti hitro
               narasla, prihodki v tej regiji bi pa upadli, narasla bi na okrog 19%, tako v
               Hrastniku kot v Trbovljah. Zaposlovanje v malem gospodarstvu bi bilo pa težko, zato
               ker če ugasne ključni producent, potem tudi tisti manjši dobavitelji nimajo možnosti
               plasirati svoje ponudbe. Tako da je smiselno počakati, da se rekonstruira, tehnološko
               prenovi Termoelektrarna Trbovlje, verjetno v neko najmodernejšo  tehnologijo, ki bo lahko koristila različne vire
               in se v tem okviru potem regija naprej konstruira kot neka energetska dobrina. Hvala
               lepa.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Želi predstavnik zbornice?</p>
            </sp>
            <sp who="SDT4:PergerRado">

               <speaker>RADO PERGER:</speaker>

               <p>Hvala, gospod predsednik. Prihajam iz Zasavja kot direktor Gospodarske zbornice
               Zasavje. Zelo na kratko bi rad seveda v imenu zasavskega gospodarstva povedal, da
               seveda so ti predlogi smiselni za podaljšanje tega zakona. Mi v zasavskem
               gospodarstvu za nekaj časa se srečujemo seveda s to zgodbo prestrukturiranja in
               zapiranja. Priča smo recimo tem strukturnim spremembam, ki so nastale, zaradi te
               zadeve in ugotovili smo, da je to tisto, kar je tudi že gospod Križanič poudarjal, to
               dvoletno podaljšanje skozi ekonomske razloge in tudi iz socialne razloge, ki imajo
               svojo težo, seveda k mnogo čem pripomogli, da bi se ta vidik prestrukturiranja tudi
               učinkoviteje izvedel. Predvsem tudi skozi ta del, ker moram tukaj opozoriti, da
               struktura zasavskega gospodarstva skozi velika in srednja podjetja ni v prid temu
               podjetniškemu okolju tako kot je že bilo omenjeno skozi razvoj malega gospodarstva in
               seveda to daje neke možnosti, če seveda gledamo na drugi strani tudi, da poskušamo
               neki skladni regionalni razvoj.</p>
               <p>Tukaj bi opozoril še eden vidik, ker smo v Zasavju tudi precej v okviru gospodarstva
               govorili, gre tudi za neki vidik družbene odgovornosti. Tudi Evropska komisija v
               svoji Zeleni knjigi je opredelila ta vidik in jaz mislim, da je to neki argument,
               kjer bi lahko ga seveda v tem smislu podprli in v okviru gospodarstva smatramo, da bi
               ta predlog bil smiseln. Hvala lepa.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospod minister.</p>
            </sp>
            <sp who="SDT4:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa. Seveda ne bi nobeden gospodarski minister bil proti takim predlogom, če
               bi bila seveda zadeva v tem smislu resnična, kar smo sedaj slišali. Zadeva ni
               ekonomsko nevtralna, nasprotno. Podaljšuje eno znatno državno intervencijo v eden
               neekonomični dvojček RTH plus Termoelektrarna Trbovlje preko različnih shem državnih
               pomoči. Če v grobem preračunamo, spoštovani, gre približno za vsakega zaposlenega v
               Rudniku v Trbovlje - Hrastnik državnih pomoči 2 tisoč evrov vsak mesec na zaposlene,
               vendar moramo tu seveda gledati eno državno pomoč skozi zapiranje RTH in drugo
               državno pomoč skozi prednostno dispečiranje in ta objekt ne bo. In, če podaljšamo
               življenjsko dobo podaljšamo tudi prednostno dispečiranje in tega seveda tu nihče ni
               upošteval v vaših ekonomskih izračunih pa je bilo korektno, da to upoštevate.</p>
               <p>Tudi vse ostale primerjave kažejo, da je seveda to podaljšano obratovanje nekaj
               približno podobnega kot so delali v preteklih mandatih z nekatero tekstilno,
               neekonomično proizvodnjo, ko se je, zaradi nekih socialnih razlogov podaljševalo
               agonijo nekaterih jasno podpisanih neekonomičnih gospodarskih projektov. Sedaj seveda
               se sprašujemo:  Ali ta denar
               država usmeri v nekaj produktivnega, v nekaj novega, v nekaj razvojnega ali pa ta
               denar preusmeri v podaljševanje agonije nečesa kar je tako ali tako samo vprašanje
               let in to malo let, ne veliko let, to ne govorimo o 20 let ali pa 10 let, govorimo o
               dveh letih? Ali torej podaljševati neko agonijo nečesa ali usmeriti sredstva v
               razvoj? Konkretno je v tej regiji bilo veliko, veliko denarja namenjenega že v
               razvoj, tudi preko tega zakona, sedaj lahko govorimo o izplenu teh vložkov, vendar
               spoštovani eno vprašanje retorično, prednostno dispečiranje seveda je namenjeno, to
               je iz približno iste mavhe denarja kot se spodbuja tudi preko obveznega odkupa
               elektrike iz obnovljivih virov. Ta denar lahko država nameni tudi za subvencioniranje
               obnovljivih virov in s tem izpolnjevanje zavez do EU glede deleža obnovljivih virov v
               primarni proizvodnji. Ali ne razmišljati torej raje, da se ta denar nameni za nove,
               razvojne projekte in da se ta denar ne nameni za podaljševanje nečesa, kar je in to
               je korektno povedal župan pravzaprav neka premostitev, socialna premostitev oziroma
               nekoliko blažji način prehoda iz delovnega razmerja v upokojitev nekatere strukture
               ljudi? Moram vam povedati, da, ko je bil sprejet ta zakon je bila tudi zastavljena
               dinamika in po tej dinamiki si se zadeva morala iziti po vseh pogledih tako glede
               zapiralnih del, tako glede kadrovsko socialnega programa kot tudi glede okoljske
               sanacije samih projektov. Jaz vem, da obstajajo tudi ideje v lokalni skupnosti, v
               regiji, kako bi pravzaprav z neko finančno podporo države preko tudi evropskih
               skladov podprli neke nove razvojne ideje, podjetniške inkubatorje, itd., v objektih
               tega rudnika.</p>
               <p>Torej, tukaj smo sedaj pred dilemo, eno čisto retorično dilemo - ali denar nameniti
               podaljševanju nečesa, kar vsi ocenjujemo, tukaj mislim, da ni dileme, vsi ocenjujemo,
               da je neekonomsko in preživeto, samo vprašanje let ali torej ga nameniti raje v
               razvoj? Jaz sem zagovornik tega slednega, da se ta denar, ki ga bo država namenila za
               prednostno dispečiranje v teh dveh letih, govorimo pa o 34 milijonih evrov, na vsako
               leto gre približno 17 milijonov evrov denarja za prednostno dispečiranje prav enak
               denar kot gre tudi v smislu zapiranja rudnika, to se pravi, to je 17 plus 17, da ne
               govorimo, da bi bilo veliko vprašanje, ali bi sploh, seveda šli pred Evropsko
               komisijo s takim predlogom, dobili zeleno luč, kajti gre za spremenjeno shemo državne
               pomoči, ker se podaljšuje državna pomoč. V sled tega seveda je Vlada danes, jaz se
               opravičujem predsednik, danes smo na Odboru za gospodarstvo Vlade sprejeli tudi
               stališče Vlade do tega predloga, žal mi je, da ni prišlo tudi v pisni obliki, je pa
               že sprejeto, sedaj govorim s tem pooblastilom, sprejeto odklonilno mnenje.</p>
               <p>Še nekaj je zelo ilustrativno. Če pogledamo to spremenjeno dinamiko glede na
               veljavno, ni nobene spremenjene dinamike prva tri leta 2007, 2008 in 2009, je ista
               dinamika, se pravi, potem se pa v neki megleni prihodnosti začne delež po veljavnem
               nekoliko zmanjševati in se to potem kasneje prenaša v leto 16 in 17. To nakazuje na
               eno misel, da bo nekdo prišel čez 2, 3 leta zopet v parlament z idejo o povečevanju
               sredstev, ker bo rekel, saj tako pa ja ne moremo skoz priti. Smo pravzaprav v nekem
               postopnem peljanju.</p>
               <p>Jaz želim regiji Zasavje dobro in vem, da se lahko  na ta način ta regija nekoliko hitreje razvije preko
               tega, da se ne da regiji, kot pravi stari kitajski pregovor, ribe ampak ribiško
               palico. Tako to mislim in za tem stojim in ne bom imel nikoli dileme, nikoli dileme
               podpreti tudi dobrega gospodarskega projekta v tej regiji, energetskega projekta v
               tej regiji, ki bo bil perspektiven. Pa še nekaj. Prepričan sem, da je Trbovlje za
               Termoelektrarno Trbovlje zelo dobra energetska lokacija, imamo tudi različne načrte
               za to lokacijo naprej, ni rečeno, nikjer ne piše še doslej, da bo to tudi objekt na
               trda goriva, lahko, da bo tudi na plin. Jaz sem vesel, da se Holding slovenske
               elektrarne, ki je glavni energetski holding proizvajalcev tudi ukvarja s to lokacijo
               v razvojnem smislu, da to ni več nek samostojni jezdec v tem energetskem smislu,
               temveč je priključen eni skupini, ker skupina lažje tudi optimira razvojne načrte za
               takšno naložbo. Torej, ekonomski izračuni tudi če primerjamo, na primer tu imam eno
               primerjavo dveh, kako bi rekel, recimo primerljivih objektov, na eni strani TETOLa,
               ki deluje kot kogeneracija v Ljubljani in Termoelektrarne Trbovlje in približno ob
               isti porabi je cena in tudi državna subvencija, kajti tudi tetol je zaradi tega, ker
               je kogeneracija je tu primerjava bistveno, bistveno drugačna. Tako, da žal ne moremo
               prisluhniti temu predlogu, ker enostavno to ni res kar se govori, da je to ekonomsko
               nevtralna reč, ni res. In po drugi strani s tem delujemo po eni preživeti poti, ki ni
               nikoli rodila sadov, vendar nasprotno, ljudje je pasivirala in rezultat je potem
               dolgoročno slab in moramo priti pravzaprav na isto nazaj. Toliko z moje strani.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala gospod minister. Vprašam gospoda Roglja, če želi besedo uvodoma? Ne želi.
               Odpiram razpravo o 1. členu. Razpravo o 1. členu, lahko dobiš besedo za razpravo in
               potem se je javil kolega Han. Kolega Barovič.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Ja, no dobro, bom pa začel, saj znam, saj sem veliko naučil v tem Državnem zboru. V
               tem 1. členu je popolnoma jasno napisan namen in razlog, zelo jasno. Zdaj pa, če bi
               ga prej pisali dobro ali pa če bi prej vedeli bi ga pa na novo pisali, kajti
               absolutno so dejstva, ki so navedena jasna in resnična in niso izmišljotina. Želel bi
               povedati samo eno, vsi smo toliko ekonomske šole naredili, da obstaja nek ekonomski
               krog, torej ne razumem zakaj država daje 2000 evrov na zaposlenega na mesec, če ti
               zaposleni delajo, proizvajajo premog, ta premog se proda elektrarni, elektrarna
               proizvaja elektriko in elektrika se prodaja. Zdaj, jaz ne vem kdo tukaj ne dela.
               Drugič. Socialni razlog, ki je omenjen je dvojna možnost državi ali bo plačala
               tistega, ki dela in naredi neko korist ali pa raje plačuje tiste, ki ne delajo,
               očitno je ta Vlada takšna, da zelo rada plačuje tiste, ki ne delajo, smešno je ne
               dati ljudem možnost dela  in
               nenazadnje pravite nova dejavnost, spoštovani gospod minister, krasno, rekli ste, da
               ste prepričani, da je TET in RTH-a dobra energetska lokacija, torej mi smo to, lahko
               napišemo nov zakon, saj TET se mora pa iz nečesa živeti, iz plina se najbrž ne bo,
               ker je predrag in plin bo po izračunu, jaz verjamem gospodu Križaniču, se bo
               uporabljal recimo 20 let, ekonomičen premog pa 40, zdaj edino, če si ljudje
               izmišljujemo. In da končam. Veste, prestrukturirati knapa ni tako kot nekega trgovca,
               ki ga daš eno leto v šolo in postane administrativni tehnik, to morate razumeti,
               lahko ga v kovinarja, ampak kovinar pa nima več kam iti delati in zdaj smo tam. In
               kam prestrukturirati 450 knapov, ki ima vsak tričlansko družino, s tem, da smo
               onemogočili še nekaterim malim podjetjem, ki so delali z rudnikom, kar lahko pridemo
               na številko 600 krat 3 je 1800. Če imate idejo, da se dan s 1800 ljudi narediti v
               magari sedmih letih nekaj, svaka čast, potem jaz tudi proti temu zakonu in proti temu
               členu, samo za to pa ne bom, ker tega ni. Hvala.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Han.</p>
            </sp>
            <sp who="SDT4:HanMatjaž">

               <speaker>MATJAŽ HAN:</speaker>

               <p>Hvala lepa za besedo. Spoštovani minister, državni sekretar in vsi prisotni ostali!
               Jaz osebno bom ta predlog zakona absolutno podprl, podprl že zato, ker če pogledam
               leta nazaj zakon, ki je bil v veljavi je dejstvo, da je v tej zasavski regiji, ki se
               na koncu koncev vsi pozabili, dal neke rezultate, predvsem iz socialnega vidika.
               Verjemite mi, da kolikor Zasavce poznam, da bi tudi raje imeli lepo okolje, trgovine,
               mega centre in tako naprej, pa žal temu ni tako in tega ne morejo imeti, imajo pa
               rudnike in knape. In če pogledamo samo zaposlenost v Zasavju ali v Trbovljah je v
               Trbovljah zaposlenih okoli 15% vseh, ki so zaposleni na sploh v Trbovljah, v Zasavju
               pa 9% vseh. In če seštejemo še vsa ostala podjetja, ki so tako ali drugače vezani na
               rudnik Trbovlje-Hrastnik in če to dvoje v bistvu na nek način zapremo oziroma vsaj
               rudnik je lahko v Zasavju katastrofa in ne verjamem, če bo Vlada še nogomet igrala v
               Zasavju potem, če s tako lahkoto to lahko zavrže. Da pa ne bi mislili, da je to
               demagogija in da se jaz bojim za svoj kraj Radeče, Radeče je iz tega zakona zdaj v
               tem delu izvzeto, vendar mi je situacija zelo dobro poznana. In ko sem poslušal
               gospoda Klenovška in gospoda Križeniča, govorijo prvič to, da je dovolj premoga, da
               je cena premoga prava, da je TET na trdo gorivo na nek način donosnejši, da je še
               rudnik, bom rekel, na nek način dobro tehnološko opremljen, da je vse to skupaj na
               nek način podkrepljeno z neko strokovno študijo, ki ji jaz verjamem. Jaz ne vem zakaj
               to Vlada na tak način zavrača. Tako, da jaz bom ta zakon z veseljem podprl, če pa in
               vidim, da žal ta zakon ne bom podprt, bodo pa verjetno nekateri mogli odgovornost
               prevzeti za vse te ljudi in družine. Na koncu koncev, minister Vizjak je tudi pred
               tremi leti rekel, da
               investicija v Revoz oziroma sredstva v Revoz niso bila najbolj smotrno vložena, pa
               zdaj vidimo, da so v Revoz sredstva, ki jih je država dala zelo dobro bila naložena.
               Tako, da jaz bi vendarle mogoče malo počakal, minister, pa poskušal še enkrat se
               dogovoriti, ker vendarle gre tukaj za ljudi. Če imamo pa drugo varianto sem pa jaz
               tudi za drugo, ampak je ne vidim. Hvala lepa.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospod minister.</p>
            </sp>
            <sp who="SDT4:VizjakAndrej">

               <speaker>MAG. ANDREJ VIZJAK:</speaker>

               <p>Spoštovani poslanci, jaz bom mogel oditi na sejo Vlade, ker imamo rebalans
               proračuna, pa bi želel postreči še z nekaterimi podatki. Spoštovani poslanec Han, to
               kar ste izrekli malo prej je laž. Jaz nisem nikoli in nikdar rekel, da je investicija
               v Revoz zgrešena investicija ali kaj podobnega, to ste si vi zdaj izmislil in to ni v
               redu, da govorite kot poslanec tu. Ne vem kdo je to rekel, ampak to jaz nisem rekel
               in konec in pika in prosim vas, da mi ne pripisujete tega. In potem zgubijo
               verodostojnost vse ostale besede, ki ste jih danes tu rekel, pa ne samo danes temveč
               tudi včeraj, predvčerajšnjem in tako naprej, ker se očitno malo slabše spomnite
               nekaterih reči. Zdaj pa konkretno okoli številk. Po naših podatkih. Tu so
               predstavniki rudnika, pa jih lahko tudi popravijo, če se motim. Po naših podatkih
               dobi rudnik RTH 6,78 evra za gigajoul za premog iz dveh naslovov seveda, to se pravi
               6,78 evra. Gospod Križenič, ki je v nadzornem svetu Holdinga slovenske elektrarne ve,
               da je ponudba za ruski premog za en objekt 2,09 evra za gigajuoul. To se pravi tu se
               rudniku, ker je v zapiranju, ker je več namenov tega denarja, da 6,78, to se pravi
               več kot trikrat toliko kot je po podatkih Holdinga slovenske elektrarne na trgu možno
               dobiti ruski premog. In jaz sem, spoštovani župan, spoštovani vsi, prvi tisti, ki bi
               z velim veseljem investiral ali zagotavljal preko države sredstva za eksploatacijo
               domačega primarnega vira, to se pravi domačega premoga, če bi ga bilo in če bi se to
               splačalo. Sem pa prvi proti temu, da se nekaj na silo počne, ker vsi vemo, da
               ekonomsko ni upravičeno in o tem danes govorimo. Še enkrat 6,78 evra za gigajoul, od
               tega dobi RTH 3,32 evra za gigajoul od Termoelektrarne Trbovlje in 3,9 evra za
               gigajoul od države. To se pravi skupaj je to 6,78. zdaj, glejte, jasno ko beli dan
               je, da je tukaj zelo nekaj narobe, da dobi več RTH od države za premog kot pa dobi od
               energetskega objekta. Še enkrat, ta denar ni namenjen samo premogu, ta denar je
               namenjen tudi za zapiralna dela in ostala opravila kadrovsko-socialnega problema.
               Ampak, govoriti tu, da se splača in da govorimo tu o neki ekonomski zgodbi je,
               enostavno povedano, odveč. Mi govorimo kako regijo ali pa kraj optimalno rešiti
                   in prestrukturirat to
               zadevo v nekaj bolj razvojnega. In se pogovarjamo, ali ta denar dati v nove razvojne
               projekte ali podaljševati agonijo obstoječega. Pa še to ni vse, glejte. Da pa
               termoelektrarna kuri ta premog, dobi pa še 17 milijonov evrov na leto prednostnega
               dispečiranja. Tudi to gre v regijo. To se pravi, dvakrat 17 milijonov evrov na leto.
               To je resnica, seveda po naših podatkih. In to ni res, kot je župan govoril, da
               govorimo o nekih 40 letih in tako naprej, tu govorimo zdaj o dveh letih. In govorimo,
               ali ima to smisel ali to nima smisla. In če boste mene vprašali, kar je nevtralno za
               državni proračun, da se teh dvakrat 17 milijonov evrov, ki gredo za prednostno
               dispečiranje v teh dveh letih, ko bi to še kot funkcioniralo, nameni za neke razvojne
               projekte, recimo, v obnovljive vire ali pa karkoli, kar bi se dalo zopet prednostno
               dispečirati, ne pa to, sem prvi za. Samo s projektom na dan, gospodje.</p>
               <p>Ne vem, mislim, da je tudi nekaj res, spoštovani direktor. Jaz imam tule dopis, vaš
               dopis, kjer pišete občini Trbovlje: <q>"V zvezi z vašo navedbo,"</q> torej vašo občino
               Trbovlje, <q>"glede našega mnenja o predlogu, ki smo ga prejeli, da vsebina pomembno
               odstopa od strokovnih podlag, ki smo jih pripravili v RTH za primer, da bi se lastnik
               odločil za scenarij."</q> Tu sem ta občutek dobil, da kar nekako sozvočno ali pa, bi
               rekel, usklajeno deluje. Tudi to ni res. Se pravi, papir pa tekst, ki je danes tu
               slišan, se mi zdi, da ni čisto isto. Da ne omenjam, spoštovani predsednik, dveh
               smrtnih nesreč, ki sta se zgodili v zadnjem obdobju v tem rudniku.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod minister. Kolega Miran Jerič.</p>
            </sp>
            <sp who="SDT4:JeričMiran">

               <speaker>MIRAN JERIČ:</speaker>

               <p>Spoštovani gospod predsednik odbora, spoštovani gospod minister, državni sekretar,
               sodelavci ministra, spoštovani člani odbora, dragi gostje! Ker smo pri 1. členu, bom
               povedal, da bom 1. člen predlaganih sprememb in dopolnitev zasavskega zakona seveda
               podprl.</p>
               <p>Za uvod bi pa začel takole. Gospod minister, mislim, da niste načelni. Niste
               načelni. Glejte, v Republiki Sloveniji zapiramo več rudnikov, med drugim tudi Rudnik
               Trbovlje-Hrastnik, zapira se rudnik Senovo, Kanižarica in še kaj zraven, Idrija in
               tako naprej. Od leta 2000 nimate več zakonske podlage za zapiranje nekaterih rudnikov
               in Vlada z letnimi programi na podlagi analize stanja zagotavlja skozi državni
               proračun denar in pelje zapiralna dela. Zakaj? Ker ste verjetno tudi v praksi videli,
               da zapiralna dela rudnikov niso tako sila enostavna zgodba, da je lahko zajeto to vse
               v en program zapiralnih del. Tu je kopica potem izvedbenih projektov, marsikaj se
               pokaže pri sami izvedbi del, da je treba projekte dopolniti, zagotoviti dodatna
               sredstva, časovna dinamika je lahko druga in tako naprej. Tu sigurno niste načelni.</p>
               <p>Druga zgodba, kar se tega tiče. Mi ne zanikamo zgodbe, da skozi ta vidik tudi bi
               poskušali lažje uresničiti kadrovske in socialne probleme. Tega ne zanikamo, in
               seveda se bomo borili za to, da na nek način teh 1.891 delovnih mest, direktnih ali
               posrednih, poskušamo reševati tudi s tem, da podaljšamo odkopavanje premoga in da
               podaljšamo zapiralna dela. Zakaj to omenjam? To omenjam zato, zakaj je po našem
               mnenju smiselno podaljšati odkopavanje premoga: ker so zaloge premoga dostopne brez
               investicijskih vlaganj. V teh količinah, o katerih je govoril direktor in o katerih
               je bilo nešteto recenzij narejenih, ne samo domačih, tudi tujih, o zalogah premoga,
               meni se zdi z narodnogospodarskega vidika slabo, da te zaloge  premoga ne bi ven potegnili, pokurili v ekološko
               saniranem objektu v Termoelektrarni Trbovlje, s tem zagotovili tudi dodaten vir, s
               katerim bi razbremenili zapiralna dela v rudniku Trbovlje-Hrastnik in seveda tudi
               lažje kadrovsko-socialni program izvedli. Ko smo sprejemali osnovni zakon, je bila
               stopnja brezposelnosti v Zasavju čez 15%. Skozi te ukrepe, o katerih ste govorili, da
               ni bilo veliko storjenega, smo stopnjo brezposelnosti znižali na približno 12%. Jaz
               vsaj za Hrastnik lahko povem, da je bila 17,1, danes je trenutno 12,3%. Tudi s
               sredstvi, ki so se zagotavljala za razvojno prestrukturiranje zasavske regije, smo
               odpirali nova delovna mesta, tako cone kot tudi nove tovarne. Eno takšno tovarno med
               drugim ste, minister, lansko leto pomagali v Hrastniku tudi odpreti. In mi smo
               hvaležni, da smo skozi takšne ukrepe v Hrastniku odprli čez 200 novih delovnih mest.
               Ampak dajte se zavedati, da ima to rudarstvo v Zasavju 200-letno tradicijo. Da je
               kopica firm še vezanih na to energetiko. Če bi vi iskreno mislili, da boste dali
               denar za razvojno prestrukturiranje zasavske regije, zakaj pa niste potem predlagali?
               Od leta 2006 ni več teh sredstev. Za nekatere rudnike pa brez zakona, imate
               proračunsko postavko, imate vse. In če bi to iskreno mislili, potem bi verjetno kje
               predlagali, na kakšen način se bodo sredstva za razvojno prestrukturiranje regije
               tudi zagotavljala.</p>
               <p>Kot zadnje bi pa povedal, kar se tiče programa zapiralnih del. Vi veste, da zapiramo
               preko stotine kilometrov jam, ob sočasnem pridobivanju. Da je rudarski poklic težak,
               nevaren, tega se mi tudi zavedamo. In, minister, lahko mi verjamete, da meni kot
               hrastniškemu županu je najbolj hudo, kadarkoli se zgodi kakšna rudarska nesreča,
               kadarkoli se zgodi. In seveda smo zmeraj apelirali tako na ministrstvo kot na rudnik,
               da se vsi možni ukrepi v jami zagotovijo, da do nesreč ne bi prihajalo. Je pa
               rudarski poklic nevaren, ne samo v Sloveniji, tudi po svetu, zahteven. In na nek
               način se mi zdi, da se splača narediti temeljito analizo petletnega obdobja, ker to
               bi bila tudi obveza po prvotnem zakonu. Veste, da leta 2000 se po zasavskem zakonu ni
               nič zgodilo, začelo se je zapirati leta 2001. Naredite temeljito analizo, presek
               stanja, da vidimo, kje smo, in če bodo vaši predlogi in ukrepi boljši, kot so naši,
               jih bom z veseljem podprl. Samo, nekaj naredite! Lansko leto januarja ste mi rekli,
               da je treba na Evropsko komisijo pisati okrog prednostnega dispečiranja, da čakamo
               odgovor. Od lanskega januarja, vam povem, ta vaja se je en mandat nazaj že dala
               skozi, se da dobiti odgovor. In Evropska komisija dovoli pri uporabi domačega premoga
               prednostno dispečiranje, dovoli. Samo jaz ne vem, zakaj ni nobeden ni pisal, saj ne
               boste dobili odgovora, če boste čakali, da bodo evropski uradniki odgovorili.</p>
               <p>Jaz bom podprl ta zakon, ker se mi zdi dober. In vam povem, da je drugače nemogoče
               te stvari izpeljati. Pa se strinjam, da je mogoče v zakonu tudi še kaj treba
               dopolniti, ampak jaz bi pričakoval, če resno mislite o teh stvareh, o katerih ste
               govorili, da bi Vlada predlagala tudi kakšno spremembo, dopolnitev posameznega člena.
               Hvala lepa.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospod minister.</p>
            </sp>
            <sp who="SDT4:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa. Rekli ste, spoštovani poslanec, da sem nenačelen. Vi ste nenačelni -
               zakaj? - zaradi tega, ker primerjate hruške in jabolka. Vi primerjate rudnike, ki
               niso imeli posebnega zakona za zapiranje. Ja, povejte mi, kako potekajo zapiralna
               dela v rudniku Kanižarica, v rudniku Senovo in tako naprej. <stage>/Oglašanje v ozadju./</stage> Ja,
               no, seveda. Ampak, poglejte, ta Vlada je prva do zdaj, ki je sprejela tudi programe,
                   ki prav odstopajo od
               utečene prakse. To se pravi, od tiste prakse, da se to vleče in vleče. Tako bo rudnik
               Zagorje oziroma rudnik Kanižarica zaprt letos; prej se je to pod vašimi, bi rekel,
               vladami vleklo. Zakaj? Zaradi tega, ker so bili taki pritiski kot danes, dajmo še,
               dajmo še. In pravilno ste ugotovili, na to malho ali pa na to blagajno je vezanih
               ogromno drugih še, in to kar malo pušča vsepovsod. Z vso odgovornostjo to govorim.</p>
               <p>Torej, stališče je pravzaprav zapreti te zgodbe čim prej, ker je to ceneje, ne samo
               za proračun, sploh to ni važno, ključno je, kaj je razvojni izplen ljudi in regije.
               In razvojni izplen je to, kako gospodarno se s temi sredstvi lahko ravna. In jaz
               nimam problema s sredstvi, imam pa problem z namenom delitve teh sredstev. Poglejte
               primer našega bivšega poslanskega kolega Andreja Fabjana v Kanižarici, kjer je
               nastala na rudniku gospodarska cona, ki se razvija zelo dobro in jim primanjkuje
               prostora in gredo v širitve. Torej, iz neke žalostne, recimo, zapiralne zgodbe je
               nastal nov razvoj. In tu smo, to želimo pomagati! In bomo pomagali, tudi v tem
               primeru. In zato bomo podprli tudi vsak projekt, ki gre v tej smeri. In jaz bi tudi
               pričakoval, da se tudi vsaka razvojna iniciativa razpolaganja z nepremičninami RTH
               odvija v tej smeri. In tu nimamo niti težav z določenimi prenosi in tako naprej.</p>
               <p>Želim torej povedati<gap n="..."/> Pa še nekaj. Evropska komisija ne dovoli, ne dovoli
               podaljševanja glede na amortiziran objekt. Drugo je, če so stvari v nekem pogonu, ki
               daje neko perspektivo. Torej, glejte, saj jaz razumem vaša čustva ob tem, ker je pač
               to tudi normalno, saj ste župani v teh zasavskih občinah. Vendar verjemite mi tudi
               nekaj, da boste - in tudi vsi ukrepi, ko pravite, ponudite kaj. Ponujeni so ukrepi za
               razvoj gospodarstva, ki so horizontalni in ne morejo biti ciljani, ker je pač na neko
               regijo, ker tega pač nikjer več ni. In so horizontalni in imajo regije z določenimi
               razvojnimi problemi tudi prednosti pri dodelitvi teh sredstev, vsepovsod imajo te
               prednosti. In mislim, da je tu treba iskati rešitev, v kombinaciji seveda tudi z
               našimi napori. Zato tudi stojim na tem stališču.</p>
               <p>Zdaj se pa res, spoštovani predsednik, kljub tveganju, da bo letela name še vrsta
               očitkov, opravičujem, ker moram iti, in je državni sekretar za nadaljnja pojasnila.
               Hvala lepa.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima dr. Gantar.</p>
            </sp>
            <sp who="SDT4:GantarPavel">

               <speaker>DR. PAVEL GANTAR:</speaker>

               <p>Bom kratek. Povedal bom to, da izražam podporo zakonu. Mislim, da je najmanj, kar je,
               da si zasluži obravnavo v Državnem zboru, širšo razpravo in z njo povezano tudi
               razpravo o razvojnih priložnostih regije, v kateri ta rudnik je. Na kratko s temi
               zadevami ne moremo opraviti, zato bom seveda podprl, če bom tu, moram pa reči, da
               nisem prepričan, da bom tu, bom podprl ta zakon.</p>
               <p>Drugo, kar zadeva Revoz, bi rekel naslednje. Očitki o klientelističnem financiranju
               Revoza so bili na izrednih sejah in so jih izrekali poslanci predvsem SDS, tedanjega
               sestava. Je pa res, da nisem prepričan, da je to izrekel  minister Vizjak, ker je iz okolja, kjer bi ga takšna
               izjava močno kaznovala. Zato je seveda treba pogledati izredne seje, proračunske
               debate, in tam boste našli ogromno teh diskusij; in o tem se niti nima smisla
               prepirati. Skratka, če bom tu pri glasovanju, bom zakon podprl. Hvala lepa.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Za besedo se je javila še gospa Polona Lajevec iz RTH.</p>
            </sp>
            <sp who="SDT4:LajevecPolona">

               <speaker>POLONA LAJEVEC:</speaker>

               <p>Vsem lep pozdrav! Jaz sem namestnica gospoda Klenovška, Polona Lajevčeva.</p>
               <p>Pa bi mogoče najprej odgovor v zvezi s tistim zadnjim stavkom gospoda ministra, kako
               smo pisali na občino. Res je, da so pogledi na ta zakon s strani RTH in
               termoelektrarne nekoliko drugačni. In sicer je naša prvotna zasnova bila, da se lahko
               proizvodnja in s tem tudi proizvodnja elektrike in premoga podaljša za nadaljnjih pet
               let, to pa iz razloga, ker je tehnologija v termoelektrarni izredno iztrošena, take
               probleme v Sloveniji poznamo tudi v drugih tehnoloških opremah. In zato smo iskali
               pravzaprav časovnico tam, kjer se lahko prične proizvodnja električne energije v
               sodobni tehnologiji. To je eden od ključnih razlogov in tudi odstopa od predloga, ki
               je bil vložen v parlament.</p>
               <p>Drugi razlog je pa v tem, da ta zakon še vedno ohranja sredstva razvojnega
               prestrukturiranja, kar je bilo pa mnenje obeh vodstev, da je tretji del zakona že
               izpet in da v bodoče ne bi bilo treba teh dodatnih sredstev v okviru zakona iz
               proračuna namenjati, ker so za to namenjena zdaj že evropska strukturna in kohezijska
               sredstva.</p>
               <p>To sta bila dva ključna razloga, zakaj smo tako napisali, ker nismo konkretno skupaj
               sodelovali pri konkretizaciji tega predloga zakona, podaljšanja za dve leti.</p>
               <p>Kar zadeva te številke, ki jih je gospod minister omenil, bi rekla tako. Bistveno
               moramo ločiti, da gre res del denarja, okrog 16 milijonov evrov, v Zasavju za to, da
               se odpravi škoda, ki je nastala v 200 letih rudarjenja. Za to gre dejansko 4
               milijarde na letni ravni prejšnjih tolarjev. In ta denar bo šel v Zasavje tudi, če
               proizvodnje ne bo. Na drugi strani pa, če ponovim, tehnološka oprema zahteva v
               elektrarni Trbovlje subvencijo električne energije nekoliko pod polovico kompletne
               cene, kot jo imajo. In če zdaj razgradim strukturo tega, kar smo slišali s strani
               gospoda ministra, mi dobimo ceno za premog na gigajoul 3,36 v letošnjem letu, kar je
               blizu cenam, ki so objavljene na svetovnih trgih ali pa jih lahko imenujemo borzne
               cene, vključno s prevozom in manipulacijo, to je 6,36. In pa 3,42, ampak to je tisto,
               s čimer mi plačujemo dolg preteklosti oziroma 200-letni zgodovini rudarjenja. V
               primeru, da bi se ta, bom rekla, ta<gap n="..."/> <stage>/nerazumljivo/</stage> v termoelektrarni že v
               predhodnem obdobju obnovil, kar je primer v zahodnih državah, če se te tehnologije
               sproti obnavljajo, potem tudi te premije ne bi bilo.</p>
               <p>Pa za zaključek še to, da dejansko cena električne energije iz leta v leto narašča.
               Energetska situacija predvsem na cenovnem področju je takšna, da vsi energenti, tako
               primarni kot sekundarni, te cene naraščajo in zato se te razlike v cenah med
               prodajnimi in lastnimi cenami večajo, kar pomeni tudi manjši pritisk v bodoče na
               premijo električne energije. Hvala lepa.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. 1. člen je pravzaprav bistven za zakon, zato glede na odklonilno stališče
               Vlade in glede na to, da kljub relativno dolgi razpravi s številnimi argumenti imam
               vtis, da niste uspeli prepričati ministra, da bi spremenil stališče Vlade oziroma
               mnenje, tudi osebno kot minister, o tem zakonu, dajem v razpravo in potem v odločanje
               predlog naslednjega sklepa: Predlog zakona o spremembah in dopolnitvah zakona o
               postopnem zapiranju rudnika Trbovlje-Hrastnik in razvojnem prestrukturiranju regije
               ni primeren za nadaljnjo obravnavo.  Kdo želi razpravljati o predlogu sklepa? Kolega Barovič.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Mislim, da kolegice in kolegi, ne glede na to kaj Vlada misli, pa vemo kdo Vlada je,
               ni pošteno in ni fer. Meni je zelo žal, ampak noben izgovor. Zakon je bil pravočasno
               vložen, da nismo vredni niti toliko, da bi imeli pred seboj stališče Vlade. Ker bi
               jasno in glasno pisalo za kaj gre. Torej Vlada ignorira zakonodajno vejo oblasti.
               Lahko bi imeli prejšnji četrtek ali pa včeraj, v sredo, mi imamo tudi izredne seje in
               ni fer, da nimamo mnenja, stališča Vlade, na katerega bi se lahko uprli. Tudi ni fer
               do ministra, da so ga poslali v ogenj. In zagovarja nekaj kar sam ve, mogoče pa ne ve
               še kaj drugega. To je prvo. Zato mislim, da sedajle kar odločati, je absolutno
               nepošteno. Nepošteno, še enkrat pa jasno in glasno opozarjam in prosim ta odbor,
               čeprav nisem član, da pa vendarle hudiča, že stotič Vlado opozorimo, da pa vendar smo
               v Državnem zboru vsaj toliko vredni, da nam dajo neko stališče. Če pa ga niso mogli
               do danes sprejeti, bi pa poklicali, pa bi prestavili to sejo. Kakorkoli že in to ni
               pošteno o tem odločati. To je moja prva ocena. Jaz nimam nič proti, pustimo sedaj vse
               druge člene, četrti je prav tako pomemben kot prvi, ampak ni pošteno, da odbor odloča
               samo na osnovi razgovora, pogovora, izmenjave mnenj dveh strani, brez da nimamo
               jasnega stališča Vlade. To je moja presoja in jaz proceduralno, proceduralno
               predlagam, da danes o tem zakonu ta odbor ne odloča. Dajem ta proceduralni predlog na
               odločanje.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Vprašanje je, če preverimo Poslovnik, če sploh lahko odločamo o takem sklepu. Kajti
               Vlada ni dolžna dati pisnega mnenja. Lahko se daje o tem, vrednostne sodbe ali
               komentarji kot si to storil, kolega Barovič, ampak mnenje je bilo, da ima ustno s
               strani odgovornega ministra in to zelo jasno. Ne samo enkrat.</p>
               <p>Kolega Sok.</p>
            </sp>
            <sp who="SDT4:SokAlojz">

               <speaker>ALOJZ SOK:</speaker>

               <p>Hvala lepa za besedo. Sicer nisem se imel namena oglašati, ampak vseeno, ker gre
               tukaj za naše kolege, mislim da so tudi vsi župani v svojih občinah, bom pa povedal
               še svoje mnenje kaj mislim o tem, ker sem bil že v prejšnjem mandatu poslanec v
               Državnem zboru, vem da se je o tem že govorilo na enak način, pa se danes govori in
               tudi sam se strinjam s stališčem ministrstva in Vlade, da je postopno zapiranje
               enkrat potrebno končati, če ne se to postopno zapiranje vleče v nepostopno zapiranje,
               v nedogled. Bom samo ob tem še povedal zgodbo naše regije, ki bi ravno tako
               potrebovala takšna sredstva za prestrukturiranje. Vsi poznate zgodbo reforme trga
               sladkorja v Evropski uniji. Nihče nas ni veliko spraševal. Torej šlo je zelo hitro in
               v enem letu je tovarna sladkorna nehala obratovati. In v tem letu slovenski kmetje
               več ne sadijo sladkorne pese na nekaj tisoč hektarjih. Odločitev je bila takšna in
               prestrukturiranje se bo v roku dveh let končalo, ker pozneje več v ta namen ne bo
               sredstev. Tako, da potrebe te države so na različnih nivojih zelo velike, izzivi tudi
               veliki in treba se je s temi dejstvi soočiti in tudi  sam sem videl, predvsem v bližnji Avstriji, kako so
               prestrukturirali nekatere rudniške objekte, ker so bili postavljeni pred ta izziv.
               Tako, da mislim, prej ko bo ta zgodba zaključena, prej se bo tudi na tem prostoru
               okrepila kakšna druga industrijska proizvodnja. Dalj časa ko se to vleče, valj časa
               bo trajal, če temu rečem, ta agonija in pa zanašanje na neka sredstva iz državne
               blagajne. Iz tega vidika lahko povem, da bom sam kot poslanec Nove Slovenije ta
               predlog sklepa podprl. Hvala lepa.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Barovič.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Jaz bom spoštovanemu kolegu odgovoril, da sem jaz njega prav tako razumel in celo
               podiral v njegovem boju za Ormož. Samo veste, če ste vi bolj blagi tam, pa če vam je
               vseeno kaj se zgodi. Zasavčani ne bomo in se bomo borili z vsemi sredstvi, verjemite
               mi da. In kar tako puško v koruzo vreči, brez da so res kakšne<gap n="..."/> Ali ima ta država,
               prav rad bi videl zelo konkretni energetski načrt? Ima. Nima. Nima ga. Od kod bo
               dobila energijo, s čim jo bo<gap n="..."/> Hoče <gap n="..."/>, veste kako? S privatnimi interesi. Rusija,
               Indonezija, Vietnam, jaz poznam ljudje, že podjetja, ki fino tržijo s tem. To so
               privatni interesi, zato ker bodo fino služili na tem premogu. Še vseeno bi fino
               zaslužili.</p>
               <p>Drugič. Poglejmo ceno energenta plina. Je najčistejši. Poglejmo, primerjajmo ceno
               energent in celo plina kakršna bo, nevarnost ki nastaja s plinom. Pogledamo
               razgradljive odpadke. Ja saj nas bodo pobili samo zaradi tega, ker <gap n="..."/> da razmišljamo
               o 5%, uradno, dovoljenih odpadkov, da jih bo cementarna kurila. Ubili nas bodo za 5%,
               Anhovo dela pa z 29-imi. Dajte malo tudi pomisliti, da je Slovenija ena <gap n="..."/>, nismo
               samo politične stranke tukaj. In s čim bo, kakšen bo energent te države, kje bo
               dobivala energijo. Plin, Rus ga bo zaprl. Premog, iz Rusije poslan. Seveda, fino bodo
               služili posamezniki in to bo šel v krogih ta denar, pa še tam je vprašanje kakšen
               premog bo. Razgradljivi odpadki ne, lesna masa nam pa leži. Tisto pa ne, da bi se
               kateri bolj pobrigal pa bi jo šel pobrati. Mislim, morate malo tako razmišljati in
               meni je žal, da tako razmišljate. Jaz se bom vedno boril za tisto kar je slovensko,
               kar daje ljudem kruh. Vedno. Pa tudi, če bo agonija za tri leta. Mi je čisto vseeno.
               Ne pa, če pa drugi popuščate, popuščajo, Evropa je rekla, potem pa naj Evropa govori,
               potem pa ukinimo Državni zbor pa Vlado.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Jerič.</p>
            </sp>
            <sp who="SDT4:JeričMiran">

               <speaker>MIRAN JERIČ:</speaker>

               <p>Tudi jaz bom glasoval proti tem predlogu sklepa. Nekatere razloge sem že prej
               povedal. Morda bi pa še sedaj povedal o resnosti, bom rekel energetske lokacije v
               Zasavju, o nadomestnem objektu in vse. Dve strateške konference so se zgodile v
               Zasavju na temo energetske. Mi lahko verjamete, ker na eni sem bil prisoten, nobenega
               s strani Vlade, s strani ministrstva, s strani Holdinga, da bi povedal o teh silnih
               načrtih države z to energetsko lokacijo. Energetskih lokacij je v Sloveniji malo. Ko
               boste še to izgubili, vam povem, ko ne bo ta lokacija več družbeno sprejemljiva za to
               okolje v katerem dela, sprejemljiva je pa zaradi tega, ker smo 200 let kopali premog
               in med drugim ga potem spreminjali tudi v električno energijo in zagotavljali
               Sloveniji vsaj v zadostni meri tudi energetsko neodvisnost. Ko boste še to izgubili,
               jaz ne vem na kakšen način se bomo potem o teh stvareh pogovarjali. In ni iskreno
               reči, da imamo resne načrte, potem se pa sklice strateška konferenca, enega ni, ne iz
               ministrstva ne iz Holdinga, vendar samo predstavniki lokalnih skupnosti smo bili na
               teh sestankih.</p>
               <p>Druga zgodba kar je, jaz bom rekel, se z vsem strinjam, kar je bilo prej v uvodu
               tudi rečeno. Mislim,  da je
               zakon potreben. Tisto kar mene boli, da se ti rudniki v Sloveniji zapirajo, ne pod
               istim imenovalcem. Eni tako, kar je enemu malo bližje, drugi tako, ker je drugemu
               malo bližje itn. Ni pošteno. Pa ne govorim sedaj samo o rudniku Trbovlje Hrastnik,
               ampak na sploh o vseh. Posledice, ki bodo ostale v teh dolinah, jih bo dolžna
               posanirati lokalna skupnost. Ko se bo država enkrat umaknila, bo to vse padlo na
               breme, bom rekel teh lokalnih skupnosti. Jaz vam povem, da to je sila zahtevan
               projekt tako po strokovni, finančni plati in zato ne mi tako primerjati to ceno
               energenta, da vse stroške zapiranja zraven daste pa ne vem še kaj zraven. Tako se pa
               ne da. To pa bomo vedno zahtevali, da se bo degradirana površina posanirala in tudi
               od spodaj, ker hrastniški rudnik, veste kje leži. Mesto Hrastnik leži na rudniku. 200
               let so rudarili spodaj, 130 kilometrov rovov imamo. Pa menda bomo pa ja zahtevali, da
               se to posanira tako kot se spodobi, da ne bo potem, bom rekel, občina čez 20 let
               dolžna vse to postoriti. To povejte pošteno, da tudi projektov še ni izdelanih vseh,
               da niti ni kvalitetne analize za prvo petletno obdobje narejeno. To povejte, da bodo
               ljudje slišali. Glasoval bom proti.</p>
            </sp>
            <sp who="SDT4:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Ne želi nihče več razpravljati. Dajem na glasovanje predlog sklepa, da zakon ni
               primeren za nadaljnjo obravnavo.</p>
               <p>Kdo je za? <stage>(7 članov.)</stage> Je kdo proti? <stage>(4 člani.)</stage></p>
               <p>Ugotavljam, da je sklep sprejet. In s tem zaključujem to točko in se zahvaljujem
               vsem za sodelovanje.</p>
               <p>Preden pa se razidemo, mi dovolite, da vas spomnim na vabilo predsednika Odbora za
               promet, ki vabi člane Odbora za gospodarstvo na sejo njegovega odbora, na temo
               <q>"Železnice in Luka Koper"</q>. Glede na to, da gre za zelo pomemben projekt, ki pomeni
               veliko za slovensko gospodarstvo - malo miru prosim - predlagam, da tisti člani
               odbora, ki se lahko udeležite, to je 3. julija, te seje, da se jo dejansko tudi
               udeležite. Jaz žal ne bom mogel, ker imamo dve zadevi. Takrat imamo razgovor s
               predstavniki evropske komisije o Lizbonski strategiji in pa imamo tudi sejo Odbora za
               Evropske zadeve. Torej priporočam, da tisti, ki se lahko, da se udeležite seje.</p>
               <p>Hvala in želim lep popoldan!</p>
               <stage type="time">(Seja je bila končana 26. junija 2007 ob 15.26.)</stage>
            </sp>
         </div>
      </body>
   </text>
</TEI>