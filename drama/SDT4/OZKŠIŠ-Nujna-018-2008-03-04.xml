<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZKŠIŠ-Nujna-018-2008-03-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo in šport</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">B057A9B220C5D492C12573FB003E14B3</idno>
               <idno type="custom" subtype="day">DA932B182D251398C125740400448AB0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=DA932B182D251398C125740400448AB0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZKŠIŠ-Nujna-018-2008-03-04.OZKŠIŠ" n="018">
               <name>Nujna</name>
               <date when="2008-03-04"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZKŠIŠ-Nujna-018-2008-03-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZKŠIŠ-Nujna-018-2008-03-04.OZKŠIŠ">
                        <orgName key="OZKŠIŠ">Odbor za kulturo šolstvo in šport</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO IN ŠPORT</stage>
            <stage type="session">18. nujna seja</stage>
            <stage type="date">(4. marec 2008)</stage>
            <stage type="chairman">Sejo je vodil mag. Branko Grims, predsednik odbora.</stage>
            <stage type="time">Seja se je pričela ob 11.46 uri. </stage>


            <sp xml:id="SDT4-OZKŠIŠ-Nujna-018-2008-03-04.sp1">

               <speaker>PREDSEDNIK MAG. BRANKO GRIMS:</speaker>

               <p>Spoštovani! Vsem prav lep pozdrav. Začenjamo 18. nujno sejo Odbora za kulturo,
               šolstvo in šport. Ker vzporedno poteka še naknadno, zanimivo, za nami sklican odbor,
               sta se opravičila gospod Battelli in gospa Pozsončeva. So pa tudi dali pooblastila in
               sicer gospod Klavora je pooblastil gospoda Rezmana, gospod Petan, gospoda Homana,
               gospod Slavinec, gospoda Germiča, gospod Školč, gospoda Petka in gospod Tanko,
               gospoda Veršnika.</p>
               <p>Prehajamo na določitev dnevnega reda in sicer sta bili s sklicem dnevnega reda
               predlagani dve točki. Predhodno soglasje za vložitev kandidature za organizacijo 26.
               Zimske univerzijade Maribor 2013 ter soglasje za sofinanciranje iz državnih sredstev
               ter predlog za sprejem avtentične razlage 5.a člena zakona o plačah delavcev v javnih
               in vzgojno izobraževalnih zavodih. Ker do roka, predvidenega s Poslovnikom, torej do
               začetka seje, ni bilo predlog za razširitev oziroma spremembo dnevnega reda,
               ugotavljam, da je določen tak dnevni red, kot ste ga sprejeli s sklicem seje.</p>
               <p>Zato prehajamo na <title>1. TOČKO DNEVNEGA REDA - PREDHODNO SOGLASJE ZA VLOŽITEV
                  KANDIDATURE ZA ORGANIZACIJO 26. ZIMSKE UNIVERZIJADE MARIBOR 2003 TER SOGLASJE ZA
                  SOFINANCIRAJE IZ DRŽAVNIH SREDSTEV</title>. Prejeli ste predlog, mnenje Vlade in
               predloge sklepov. Predlagatelj je Slovenska univerzitetna športna zveza. Želi
               predstavnik Slovenske univerzitetne športne zveze besed? Prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp2">

               <speaker>OTMAR KUGOVNIK:</speaker>

               <p>...<stage>/Ni vključen./</stage>... Slovenska univerzitetna športna zveza drugič poskuša pridobiti
               univerzijado in če bi razumeli to univerzijado izključno kot organizacijo športnega
               dogodka sigurno ne bi sedeli tu in sigurno se ne bi pogovarjali na tem nivoju. Ampak
               po diskusijah, ki smo jih predhodno opravili in to že pri prvi kandidaturi s
               partnerji, to je z lokalnimi skupnostmi, mestna občina Maribor, potem občina Ruše,
               občina Zreče, z vsemi štirimi univerzami v Sloveniji, z Olimpijskem komitejem,
               Združenjem športnih zvez, Študentsko organizacijo Slovenije smo ugotovili, da ta
               univerzijada bistveno več prispeva, kot pa izključno en globalen, marketinško zelo
               odmeven športni dogodek. To ni samo drugi največji dogodek za olimpijskimi igrami.
               Ampak po razgovorih, ki smo jih imeli, bi ta dogodek lahko generiral mnoge druge,
               izjemno pozitivne efekte za ta del Slovenije. Dejansko ta dogodek bi vzpostavil
               pogoje za vsebinsko prestrukturiranje regije. Vzpostavil bi pogoje, kjer bi
               pravzaprav se predvsem mariborska univerza in univerze nasploh zavedle in pravzaprav
               tudi morale sprejeti izziv kako se pravzaprav programsko adaptirati na nove izzive,
               predvsem v določenem delu raziskovalne in strokovne podpore storitvenim dejavnostim.
               In nenazadnje za šport bi preko tega dogodka dobili tako infrastrukturo, ki bi
               ostajala in izkušnje, pa naj bodo to izkušnje Planice ali Pokljuke ali drugih
               tradicionalnih centrov kažejo, da pravzaprav samo z infrastrukturo ali mogoče boljše,
               da infrastruktura je tista, ki v največji meri generira javni interes in na tem
               interesu tudi eno tradicijo. In pravzaprav tradicija je tista, ki narod kot tak
               umešča med športne narode ali pa ne. Zato se pač z vsemi temi partnerji borimo, da bi
               pridobili univerzijado in tu se  zahvaljujem tudi Vladi Republike Slovenije, ki je dala pozitivno
               podporo kandidaturi. Vsi ti partnerji, ki sem jih že omenil pa so tudi izkazali
               tovrstno podporo. Del te univerzijade je ena materialna obveza, ki jo moramo sprejeti
               vsi skupaj, del je tudi, ki jo sprejema vlada za začetek kandidature. Vse ostale
               stvari pa so vezane na odločitev, ki jo boste sprejemali v parlamentu.</p>
               <p>Jaz bi mogoče omenil samo še to, da zakaj letos menimo, da smo lahko uspešni? Prvič.
               Pred prejšnjo, prvo kandidaturo imamo zdaj en informacijski, emotivni, prednost pred
               vsemi ostalimi kandidati in v tem času bitke za pridobitev smo bili tako intenzivno
               prisotni v FISU, v organizaciji katere koncesijo želimo dobiti, da je FISU spremenil
               pravila. Prvič - procedura kot taka je postala bolj transparentna, bolj demokratična
               in temelji bolj na evaluaciji objektivnih dejstev, kot pa na lobingu in drugih
               mehanizmih, ki so mogoče manj prisotni v našem prostoru, kot drugje. In drugič - FISU
               je spremenil "tajming" odločanja. Prestavil je vse odločanje za eno leto vnaprej, ne
               naključno. S tem je želel dati nam prednost, da s projektom, ki je že dolgo
               pripravljen in zdaj samo razširjen s prireditvenim prostorom delno omogoča nam
               prednost pred drugimi, ki morajo pripraviti kompletno proceduro in kompletne
               materiale. Tako, da do 15. marca bi bilo potrebno vložiti dokumentacijo. Po
               evaluaciji, ki naj bi se zgodila do srede aprila, delegacije Univerzitetne športne
               zveze bi bilo odločanje 31. maja, to pomeni tega leta. Tako, da se tudi vsem vam
               obenem zahvaljujem, da ste razumeli to časovno stisko in ste omogočili to preko
               procedure ustrezno časovnico, da te roke izpeljemo.</p>
               <p>Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp3">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Želi besedo predstavnik Vlade? Prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp4">

               <speaker>SIMON STARČEK:</speaker>

               <p>Hvala lepa, spoštovani gospod predsednik.</p>
               <p>Mogoče s strani Vlade. Torej, Vlada je na eni od minulih sej potrdila predlog
               kandidature Slovenske univerzitetne športne zveze. Torej, ponovne kandidature za
               organizacijo zdaj 26. zimske univerzijade. Pri tem bi rekel to, da smo se tudi
               osredotočili na to, da Slovenija je dežela zimskih športov in tudi odličnih
               športnikov, ki dosegajo izjemne mednarodne rezultate na tem področju v domala vseh
               zimskih športih. Sploh zdaj v zadnjem času se lahko ponašamo z nekaterimi novitetami.
               Želimo pa ob tem podpreti to sporočilo organizatorja in potem tudi organizacije
               univerzijade kako pomemben je šport in razvoj športa v vseh njegovih pojavnih oblikah
               in vseh generacijah. Ob tem moramo posebno mesto dati tudi športu, študentom, in
               morajo biti seveda posebej deležni pozornosti s takšne strani. Velike športne
               prireditve so zagotovo pomemben element motivacije in dodatne organizacije tudi na tem področju. Tudi
               javnosti, domači javnosti kakor svetu želimo sporočiti preko takšnega dogodka, da bo
               obliko bogastva športa, da ni le v vrhunskih rezultatih ampak tudi v drugih oblikah
               in ena takih oblik je zagotovo univerzijada, ki med sabo združuje tudi različne
               generacije. Seveda pa so identificirani tudi pomembni gospodarski učinki, ki jih je v
               svojem gradivu predstavil tudi predlagatelj, ki govori o dolgoročnejših usmeritvah
               takšnega projekta.</p>
               <p>Toliko na kratko. Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp5">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Glede na to, da smo enkrat takšno odločitev že soglasno podprli, bo najbrž tudi
               tokrat visoka stopnja soglasja.</p>
               <p>Odpiram razpravo članic in članov odbora. Želi kdo besedo?</p>
               <p>Gospod Rezman, prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp6">

               <speaker>VILI REZMAN:</speaker>

               <p>Hvala lepa, gospod predsednik.</p>
               <p>Jaz tudi tako, kot je gospod dr. Kugovnik napravil, najprej izrečem zahvalo vsem
               tistim, ki so sopodpisali zahtevo za sklic izredne seje, ker sicer univerzijade 2013
               ne bi bilo.</p>
               <p>Drugič bi rad izrekel zahvalo tudi vladi in ministru osebno, ker si je prizadeval za
               to podporo.</p>
               <p>Tretjič pa bi rad izrazil neko vprašanje, ki mi ni jasno in upam, da mi bo
               odgovorjeno. Ni mi jasno, kako to, da na to sejo niso bili povabljeni niti
               predlagatelji te seje? Predlagatelj seje sem jaz osebno, s 30-imi sopodpisanimi
               poslankami in poslanci, in nisem dobili nobenega uradnega odgovora, ne vabila da bi
               se smel te seje udeležiti. Zato sem tukaj po naključju, ker lahko nadomeščam enega
               izmed svojih kolegov. Ni mi jasno, zakaj niso povabljeni tisti, ki so dejanski
               financerji večine investicij? - Mariborska občina, občina Zreče in občina Maribor.
               Torej, zakaj niso vabljeni tisti, ki jih uvodoma prof. dr. Kugovnik omenjal kot
               partnerje. Jaz ne bom ponavljal kdo vse so partnerji, ampak ne vem zakaj tukaj ni
               predstavnikov oziroma rektorjev in rektorice univerz, ki nosijo to, predstavnikov
               študentske organizacije in tako naprej. In v zvezi s tem se ne bi pretirano
               obremenjeval, če ne bi imel informacij, da tudi za jutrišnjo sejo Državnega zbora
               niso povabljeni. Če je še čas, bi bilo najbrž dobro, da bi takšne napake odpravili.
               Naj vas spomnim, da ko je bila vložena kandidatura za leto 2011 so bili tovrstni
               predstavniki povabljeni in so imeli celo priložnost spregovoriti na seji Državnega
               zbora. Bilo bi najbrž prav, če bi jim to omogočili tudi jutri.</p>
               <p>Sicer pa bi rad povedal naslednje. Zdaj pa gremo o vsebini. Kar zadeva vsebino je
               predlagano - zdaj smo pač dobili na mizo sklepanje po dveh točkah. Verjetno bi morala
               biti še ena zapisana, če prav razumem tisti dopis oziroma pozitivno mnenje Vlade, je
               Vlada želela da bi se na Državnem zboru, se pravi že danes tudi odločalo o tem kdo je
               v organizacijskem odboru - ali predstavniki Državnega zbora ali Vlade. Tako pač piše
               v mnenju, ki smo ga dobili v pisni obliki in to najbrž manjka in bo treba to
               dopolniti.</p>
               <p>Drugič, pa bi rad poudaril, da če preskočim vso to pomembnost, ki je bila že
               nekajkrat omenjena, da so nosilci, torej finančni nosilci teh projektov lokalne
               skupnosti. Približno 200 milijonov evrov je težak ta projekt, z investicijami vred
               seveda. In to, kar imate vi na mizi predstavljeno, je manjši del od tega, kar bo
               treba vlagati in to bodo morale prispevati lokalne skupnosti. Verjamem, da z velikim
               veseljem, ker to pomeni njihov dolgoročni razvojni potencial in ne zgolj podporo
               mladim, torej študentom, ki so hkrati tudi športniki. Lokalne skupnosti bodo s tem v
               zvezi imele v naslednjih letih kar precej težav, da bodo vsa ta sredstva zagotovile. Domnevam pa, da bo to
               ob uspešnih kandidaturah, tudi na nepovratna sredstva vendarle uspelo. In ko bomo
               danes, najbrž zopet soglasno podprli to kandidaturo, se za tiste, ki niso bili
               povabljeni na to sejo, pravo delo šele pričenja.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp7">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima gospod Petek. Za njim je gospa Potrata.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp8">

               <speaker>MILAN PETEK:</speaker>

               <p>Hvala lepa za besedo.</p>
               <p>Kot poslanec LDS-a na današnji seji prenašam stališče poslanske skupine LDS, da bomo
               podprli predhodno soglasje za kandidaturo za univerzijado za leto 2013. Torej, ne
               odstopamo od tistega, kar smo zagotavljali tudi pri prvi kandidaturi za leto 2011.
               Tisti, ki ste spremljali dogajanje v zvezi s kandidaturo organizatorja za leto 2011
               se morda spomnite teh emocij, ki so bile vidne pri tem ko Maribor oziroma
               soorganizatorji vsi skupaj niso uspeli s kandidaturo. Te emocije so pač, vsaj nam
               nekaterim znak, da ni šlo za kandidaturo, ki naj bi imelo za ozadje srca, torej
               dejanske pripravljenosti, dejanske želje, da se v tem prostoru ta dogodek organizira.
               In te emocije tudi niso popustile do sedaj, ko se vlaga nova kandidatura. Zaradi tega
               mislim, da je prav ko se podpirajo takšni dogodki, da ne gre za en formalizem, da ne
               gre za neko brezskrbno potrjevanje, ampak gre dejansko za pripravljenost vseh, ki so
               se odločili, da bodo to kandidaturo, od univerzitetne športne zveze do krajev, kjer
               se to dogaja. In med temi kraji kjer se to dogaja je pri tej kandidaturi pridružen
               nov kraj, to so Zreče. Kar pomeni, da se del teh prireditev seli tudi na Roglo in
               Rogla ob celem kompleksu mariborskega in ruškega Pohorja, po naši presoji, zagotavlja
               še boljše pogoje za organizacijo tega, kot so bili morda že pri prvi kandidaturi.</p>
               <p>S tem in na ta način se na nek način kaže ambicioznost, ki v tem okolju vlada. Torej
               to okolje se ni vdalo v usodo in čaka na vse vrste pomoči in na samopomilovanje,
               ampak se je to okolje odločilo ambiciozno vstopiti v ta razvojni trend v Sloveniji.
               To kažejo že pridobljena kandidatura oziroma vsaj sklep Vlade in pričakujemo tudi na
               Evropski komisiji zagotovitev in potrditev kulturne prestolnice 2012. Ta univerzijada
               2013 bo samo nadaljevanje izkazovanja te ambicioznosti, ki jo to področje izkazuje.
               In verjamem, da so vsi, ki so se pripravljali za kandidaturo, pisali elaborat,
               pripravljali tehnične podlage, se zavedali tega, da je to težak, zahteven posel -
               organizacijsko in tudi finančno. Pri tem me pravzaprav veseli, da vlada ni menjala
               svojega stališča od tistega, ki ga je prvič izrazila, torej, da bo zagotavljala 30%
               sredstev za ostale stroške, ne za participacijo, za ta del organizacijskih pravic.
               Ker pa je bistvena sprememba od takrat, ko je Maribor prvič kandidiral, kjer gre za
               določen fiksni znesek, ne gre za kandidiranje za licitacijo tako, kot je bilo pri
               prvi univerzijadi, ko so pravzaprav Turki z delovanjem v ozadju ponudili mnogo več,
               kot je ponudil Maribor, in zaradi tega po naši presoji uspeli s svojo kandidaturo. In
               ta fiksni del daje vsem organizatorjem enaka izhodišča. Drugi elementi pa so s tem
               postali pomembnejši, to je ta del tehnične izvedbe, ki ima v Mariboru in teh okoljih,
               kjer se bo to dogajalo, po moje s tradicijo in organizacijskimi sposobnostmi
               prednosti pred marsikaterim drugim kandidatom, ki se bo pojavil.</p>
               <p>Še en vidik je pri tej kandidaturi, ki je nekoliko spremenjen. Jaz verjamem in upam,
               da ni kaj narobe s temi mojimi informacijami in gospod Kugovnik verjamem, da bo to
               ali potrdil ali pa popravil. Torej, da se to dogaja izven termina univerzijade. Ne
               glasuje se v času, ko se univerzijada odvija, ampak izven, na izvršnem odboru, kar
               pomeni, da ni vsega tega dogajanja znotraj športnega dogodka, ki povzroča tudi
               marsikdaj tudi drugačne odločitve. In če sem prav seznanjen tudi predstavniki kandidatov nimajo v vseh
               odborih, komisijah, tistih predhodnih aktivnosti, ki pripravljajo podlage za dokončno
               odločanje v izvršnem odboru te vloge in teh vplivov, ki so jih imeli do sedaj, ko so
               s svojim lobiranjem, s svojo pristranskostjo verjetno lažje dosegali končni rezultat
               takšen, kot ga je Maribor, kot organizator čutil leta 2011. Torej vse to so na nek
               način razlogi, da ocenjujemo, da je pozicija boljša, da so realne možnosti, da
               Maribor uspe. Jasno, tega ne moreš vnaprej zagotoviti, ampak ta optimizem nas vse
               preveva in verjamem, da je ta dogodek ena izmed tistih okoliščin, ki lahko pospeši
               tudi razvoj na tem področju, celotnem področju, ...<stage>/Nerazumljivo./</stage>... prestolnica
               kulture povzročala razvoj na enem drugem segmentu, bo razvoj na športnem področju z
               vsemi infrastrukturnimi objekti, z vključitvijo vseh akterjev, izvajalcev,
               tekmovalcev, športnikov, seveda bo imel tudi drugačen efekt, tako turistični kot
               športni in verjamem, da bo prepoznavnost tega okolja ali Slovenija na ta način
               dobila.</p>
               <p>To so razlogi na osnovi katerih v Liberalni demokraciji Slovenije ne vidimo zadržka,
               da ne bi podprli predlaganih sklepov.</p>
               <p>Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp9">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima gospa Potrata. Za njo je gospa Širca.</p>
               <p>Gospa Potrata, prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp10">

               <speaker>MAG. MAJDA POTRATA:</speaker>

               <p>Hvala.</p>
               <p>Že moj podpis k predlogu sklica izredne seje za soglasje k predlogu za predhodno
               soglasje za vložitev kandidature za organizacijo 26. zimske univerzijade Maribor
               2013, kaže na to, da Poslanska skupina Socialnih demokratov podpira predlog.
               Nenazadnje se je ob mojem podpisu znašel za sklic še kakšen drug poslanski podpis iz
               naše skupine. S tem ne spreminjamo stališča, ki smo ga izrazili že pred dvema letoma,
               ko smo kandidirali za univerzijado 2011 in iz dogodkov ob takratni kandidaturi se je
               bilo mogoče marsičesa naučiti in tudi spoznati pripravljenost, da po prvem neuspehu o
               tako velikem in pomembnem projektu organizator pač ne obupa, ampak poskuša, jaz upam,
               da v drugo uspešno.</p>
               <p>Gre za projekt, ki bi po zagotovilih organizatorjev uspel združiti tri občine na
               območju mariborskega Pohorja, s središčnim dogajanjem v Mariboru, ki bo pomagal
               razviti in tudi izkoristiti tisto infrastrukturo, ki jo kraji, ki so zapisano kot
               soorganizatorji univerzijade, ki jo že imajo ali pa so jo pripravljeni zgraditi,
               seveda tudi vse tisto, kar tak velik dogodek pripelje zraven, kot sinergijski učinek
               je tako zelo pomembno, da so vložena sredstva in napori, ki jih bodo organizatorji
               nedvomno morali v obilici izraziti, vredni vsega tega. Jaz bi samo organizatorje
               oziroma tiste pripravljavce, ki bodo razmišljali o dogodku, zdaj seveda predvsem
               stališča mednarodne javnost, ki jim je namenjeno tudi to promocijsko gradivo izdelati tudi za Slovenijo in da
               verjetno razmišljajo o ustreznih slovenskih prevodih, da se nam ne bi dogajalo kaj
               podobnega kot se nam dogaja s "I feel Slovenia", ki je bil prvotno mišljen za tujino
               zdaj ga pa na vsakem koraku srečujemo.</p>
               <p>In da bomo mogoče do takrat že tudi našli ustrezen slovenski izraz za
               ...<stage>/nerazumljivo/</stage>...</p>
               <p>To je samo tisto kar bo nedvomno na tej vidni ravni spremljalo dogodke. Tisto kar pa
               se mi zdi seveda izjemnega pomena pa je to, da je to vendarle dogodek, ki omogoča
               izkoristiti tiso kar nam je na ravnih danosti položenih na ta prostor hkrati s
               človeškim faktorjem in z vsemi tistimi ugodnimi učinki, ki jih za šport in razvoj
               športa utegne prireditev imeti. Sama se sicer zavedam, da kljub sodelovanju
               Študentske organizacije Slovenije in kljub temu, da bodo v dogodek vpleteni vrhunski
               športniki se odnos do študentskega športa kaže tudi na tej ravni in da bo glede vsega
               tega mogoče tudi za slovenskih študentski šport v prihodnje najti kakšne ugodnejše
               možnosti kot se mogoče kažejo ob dogajanjih zdaj.</p>
               <p>Socialni demokrati kot rečeno bomo predlog podprli. Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp11">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Širca za njo je gospod Prijatelj. Gospa Širca prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp12">

               <speaker>MAJDA ŠIRCA:</speaker>

               <p>Ni nobenih problemov, da tega sklepa ne bi podprli. Sklep je sicer manj ugoden za
               organizatorje kot je samo gradivo, ki pravi da smo pripravljeni. Morda bomo
               pripravljeni, da bo še vreme pripravljeno dokončno.</p>
               <p>Jaz bi samo nekaj vprašanj izpostavila, ki so vezana seveda na finančno
               konstrukcijo... Hočem reči da mogoče bomo pripravljeni, bi lahko geslo prevajali.
               Finančno konstrukcijo še posebej v luči tega kar je gospod Rezman prej govoril in
               sicer, da celotni stroški znašajo, gospod Rezman ste rekli preko dvesto milijonov
               evrov. V izračunih tako Vlade kot tistemu materiali, ki pravi da smo pripravljeni so
               ti izračuni nekoliko drugačni razen v kolikor ne vzamemo v obzir te možnosti z
               evropskih skladov, ki naj bi predstavljali 70% vseh stroškov ampak to je zmeraj v
               zraku, je ali pa ni. Zato da ne bi prišlo v Sloveniji do tako neljubih aneksov bi
               mogoče bilo potrebno bolj realno planirati ta razrez.</p>
               <p>Edino kar bi vprašala ministrstvo, ki bi v primeru, da podpremo ta sklep, nedvomno
               kot pravim pripravljenost obstaja, kako bo s sredstvi, ki niso zagotovljena v
               proračunu za leto 2008 in 2009 in ki jih pri sprejemanju ostale zakonodaje, na primer
               dijaške prehrane ali plačil za vrtce ali kaj takšnega, ne dopuščate, ker pravite, da
               je proračun zaprt in 2008 ga ne moremo 2009, ne pravite, vemo da je pač proračun
               sprejet in ga lahko le 
               rebalans rani. Resda niso primerljiva sredstva za to organizacijo s tistimi, ki
               recimo segajo v zviševanje odpustkov znotraj plačevanja drugi šolskih postavk
               vendarle sprašujem ali boste to z rebalansom računali ali ne.</p>
               <p>Drugo pa, vprašanje, ki sem ga postavljala že pri organizaciji prvega predloga
               podpori tej manifestaciji ali se te pravice oziroma hotizacija ali ne vem kako temu
               pravilno rečete, potem vračajo ob izgubi kandidature oziroma morebiti nedodelitvi
               kandidature ali se povrnejo ali so pač vložena sredstva, ki gredo v neko promocijo,
               ki tudi ni tako pomembna ne glede na to, če se dogodka ne dobi. Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp13">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Prijatelj za njim je gospod Homan. Gospod Prijatelj,
               prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp14">

               <speaker>SREČKO PRIJATELJ:</speaker>

               <p>Hvala lepa spoštovani predsednik.</p>
               <p>Tudi Slovenska nacionalna stranka je dala soglasje k predhodnemu soglasju oziroma je
               bila pobudnica za sklic te izredne seje in seveda bo dala tudi pozitivno soglasje k
               temu, da se kandidatura za Zimske univerzijade v Mariboru v letu 2013 tudi zgodi. Bi
               pa želel, da ne bomo predolgi jaz mislim, da verjetno ni tu nobenega, ki bo temu
               nasprotoval, mogoče pa res popravil to krivico na katero je gospod Rezman opozoril in
               seveda povabiti vsaj na sejo Državnega zobra tudi tiste, ki bodo večji del teh
               obveznosti nosili in stroške organizacije tudi poravnali v velikem delu seveda s
               pomočjo države, skozi proračun in na nek način, da jim damo tudi možnost, da so kot
               nosilci tega tudi prisotni. Se pa strinjam, da ni nekako lepo, da danes nismo
               povabili tudi tistih, ki bodo vse to postorili. Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp15">

               <speaker>PREDSEDNIK MAG. BRANKO GRIMS:</speaker>

               <p>Hvala. Glede na to, da sta bili že dve takšni razpravi, seja je tako in tako odprta
               za javnost mi pa zagotavlja služba, da so bili vabljeni točno isti kot v primeru prve
               kandidature. Besedo ima gospod Homan, za njim je gospod Marinič.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp16">

               <speaker>BOJAN HOMAN:</speaker>

               <p>Hvala za besedo. Lep pozdrav vašemu odboru, danes sem tukaj nadomestni član.</p>
               <p>Sam bom seveda z veseljem podprl to kandidaturo, bi pa povedal tako kot je že bilo
               iz razprave, da to ni prva kandidatura, Slovenija ima tukaj že kar nekaj izkušenj pri
               eni univerzijadi. Kandidirali smo tudi že na Olimpijske igre, Olimpijske igre treh
               dežel in mislim, da smo se s tega lahko tudi kaj naučili kaj še tukaj Sloveniji
               manjka, kako te dokumente pripraviti, da bomo lahko uspešni v kandidaturi.</p>
               <p>Sam prihajam iz gorenjske in lahko rečem, da Trbiž se je na svoji univerzijadi
               izredno potrudil, veliko pridobil kot sam kraj s to univerzijado, predvsem na
               smučarskih terenih, obenem bi pa tudi opozoril, da Slovenija seveda še zmeraj nima
               neke hitre proge za alpske discipline, to je predvsem smukaške proge in proge za
               Super G in mogoče bi bilo dobro tukaj predvsem na predlagatelje razmisliti, da se ta
               proga končno začne tudi v Sloveniji graditi kajti imamo vrhunske smučarje, ki bi jim
               ta proga lahko veliko pripomogla, da bi doma trenirali in da bi lahko lažje s to
               progo kandidirali na večje dohodke kot so univerzijade in olimpijske igre. Toliko,
               hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp17">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo im gospod Marinič za njim je gospa Uhan. Gospod Marinič, prosim.
               </p>
            </sp>
            <sp xml:id="SDT4-OZKŠIŠ-Nujna-018-2008-03-04.sp18">

               <speaker>BRANKO MARINIČ:</speaker>

               <p>Hvala lepa za besedo spoštovani predsednik. Spoštovani minister s sodelavci,
               spoštovane kolegice in kolegi ter vsi ostali prisotni.</p>
               <p>No, v Poslanski skupini Slovenske demokratske stranke smo to potrjevali in seveda
               pritrjevali vsem tistim, ki si prizadevajo za organizacijo tako velikega projekta že
               v letu 2006 zato tudi danes ni nobenih razlogov za to, da seveda tega ne bi ponovno
               podprli oziroma si prizadevali in postorili vse tisto kar gre v prid izvedbe in pa
               organizacije tako velikega projekta.</p>
               <p>Treba je pa opozoriti na nekaj. Vendarle gre za predhodno soglasje za vložitev
               kandidature in tukaj si ne smemo zatiskati oči, da tako kot so v preteklosti delovali
               posamezni lobiji bodo delovali tudi tokrat. Zato je seveda toliko bolj, bom rekel
               velja toliko bolj izkoristiti vse tiste izkušnje iz preteklosti, da se vendarle ne bi
               ponovilo, da nam je za las ušla prireditev že ena takšna in jaz sem prepričan, da vsi
               tisti akterji, subjekti, ki ste delovali in sodelovali, da upoštevate, bom rekel vse
               tiste pozitivne izkušnje in da vendarle vsi skupaj uspemo, da bi to univerzijado
               izpeljali leta 2013 v Mariboru. Veste tukaj ne dobi samo Maribor, tukaj ne dobi samo
               občina Ruše, tukaj ne dobi občina Zreče, tukaj dobi Slovenija, Slovenija v Evropi
               oziroma v Svetu in tega seje potrebno zavedati.</p>
               <p>Tako Slovenska univerzitetna športna zveza, ki je pripravila tudi, bom rekel
               strokovno podlago za vse to jim je treba priznati, da so vložili veliko truda in
               tisto kar me še posebej veseli je prav tako Vlada Republike Slovenije posredovala
               svoje mnenje, tudi svoje, bom rekel namere o pozitivnem pristopu k temu, seveda smo
               pa poslanke in poslanci tisti, ki bomo dali dokončno potrditev. In tako kot sem na
               začetku dejal, v Poslanski skupini SDS nimamo nobenih zadržkov, nas veseli to
               prizadevanje in vse čestitke tistim posameznikom in skupinam, ki se trudijo, da bi
               vendarle Slovenija dobila organizacija te Zimske univerzijade. In jaz sem prepričan,
               da bomo dodali tisto kar je v celotnem mozaiku potrebno dodati, da vsi skupaj uspemo
               a vendarle še enkrat opozarjam na to, izkoristite te pozitivne izkušnje iz
               preteklosti, ko so nas že enkrat, bom rekel izigrali z ozirom na to, da smo majhni,
               pa vendarle ne tako majhni in ne tako nesposobni da tega stroka in politika skupaj ne
               bi speljala tako po organizacijski plati kot po finančni plati. Hvala lepa.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp19">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Uhan, za njo je gospod Drofenik.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp20">

               <speaker>MARJETKA UHAN:</speaker>

               <p>Hvala lepa in lepo pozdravljeni.</p>
               <p>Takšnemu projektu je težko nasprotovati, zlasti javno. No, moram reči, da smo
               prejšnjo kandidaturo v Novi Sloveniji podprli in  bomo tudi to ampak to pa ne pomeni, da nimamo kup
               pomislekov ali pa pripomb zlasti na področju finančnega zalogaja. Ta projekt kot sem
               videla iz predloženega gradiva stane 30 milijonov evrov, gospa je rekla 300 milijonov
               evrov, zdaj ne vem kaj je res. In sicer kako upravičiti ta finančen zalogaj v
               sorazmerno kratkem času. Dejstvo je, da vsi objekti, ki se načrtujejo bodo služili še
               naprej kraju se pa tudi sprašujemo, če ne bodo mogoče tudi breme lokalnemu okolju,
               ker bodo predimenzionirani za lokalno okolje, za potrebe in če ne bi bilo bolj
               smiselno uporabiti že obstoječo infrastrukturo, ki jo imamo tudi v drugih krajih in
               na ta način tudi promovirati Slovenijo, ne samo štajersko. Toliko glede financ in
               finančne konstrukcije.</p>
               <p>Imam pa eno pikro pripombo tudi jaz, podobno kot gospa Potrata in sicer v priloženem
               gradivu ste napisali, da želite promovirati Slovenijo s tem dogodkom, prav ta
               angleški izraz, slogan mi mislimo, da je v prvi vrsti potrebno promovirati Slovenijo,
               slovenski jezik in zato najmanj kar je potrebno najti je potrebno najti še slovenski
               slogan. Hvala lepa.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp21">

               <speaker>PREDSEDNIK MAG. BRANKO GRIMS:</speaker>

               <p>Hvala. Repliko ima gospa Širca.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp22">

               <speaker>MAJDA ŠIRCA:</speaker>

               <p>Pojasnilo.</p>
               <p>Gospod Rezman je dejal, da bo celoten projekt v primeru realizacije stal več kot 200
               milijonov evrov. Stroški, ki so v gradivu predstavljeni pridejo do 30 milijonov
               evrov. Če bi evropski skladi financirali 70% je še zmeraj velika distinkcija v
               seštevku, ker 30 milijonov ni ena tretjina od 200 milijonov. Skratka tukaj ta sloga,
               da ste pripravljeni ne drži. Sicer pa še ta, če bi bili res pripravljeni ne bi bilo
               treba to na izredno sejo dajati pa zadnji trenutek odločati, da ne bo nesporazuma, da
               ne bi imeli kakšen pomislek o podpori tega predloga. Ampak vendarle, številke so
               povsem nekonsistentne.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp23">

               <speaker>PREDSEDNIK MAG. BRANKO GRIMS:</speaker>

               <p>Hvala. Odločanje pa je vezano na roke zato je upravičeno hitenje. Besedo ima zdaj
               gospod Drofenik, za njim se je ponovno javil gospod Rezman. Gospod Drofenik,
                  prosim.
               </p>
            </sp>
            <sp xml:id="SDT4-OZKŠIŠ-Nujna-018-2008-03-04.sp24">

               <speaker>MARJAN DROFENIK:</speaker>

               <p>Hvala lepa. Sam osebno in tudi poslanska skupina Slovenske ljudske stranke podpiramo
               organizacijo 26. Zimske univerzijade leta 2013. Predvsem tudi zato, ker smo
               prepričani, da bo taka vrhunska prireditev v severovzhodni Sloveniji imela obilo, če
               tako rečem, multiaplikativnih učinkov. Pa naj gre tu za promocijo, naj gre tu za
               razvoj športna, naj gre na koncu koncev za razvoj športno turističnih objektov. Ker
               vemo, da se organizira na tistem delu, ki pravzaprav je neke vrste center zimskega
               športa v tem delu Slovenije in ima lahko iz tega vidika tudi širše ugodne učinke.</p>
               <p>Jaz bi rekel, tudi zaradi tega, ker misli, da že pri prejšnji kandidaturi je naša
               stranka to podpirala, kljub temu, da ni imela župana v Mariboru. Zdaj pa še toliko
               bolj, ali pa vsaj tako iskreno kot tudi takrat in upam, da se bodo želje
               organizatorjev in seveda s tem tudi nas, ki smo, uresničile in da bomo tudi izbrani.
               Hvala lepa.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp25">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Rezman. Prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp26">

               <speaker>VILI REZMAN:</speaker>

               <p>Hvala lepa. Jaz še enkrat izražam željo in prepričanje, da bomo soglasni pri tej
               kandidaturi. Hkrati se mimogrede vprašam ali je ustrezno, da na tisto mojo v obliki
               vprašanja izraženo nejevoljo, zakaj niso bili povabljeni ključni partnerji, ki jih
               imenu tudi SUSA, dobim demanti, da so bili vsi povabljeni. Torej to ni res in najmanj
               kar je, lahko vzamemo v roke vabilo, v katerem vidimo, da sta bila povabljena Vlada,
               ministrstvo in SUSA in konec. In zdaj bomo s tem končali, upam, sam upam, da se bo pa
               vendarle upoštevalo, da bi bilo prav, da bi tisti, ki bodo nosili glavno breme te
               univerzijade vendarle bili povabljeni vsaj na sejo Državnega zbora, če že govoriti ne
               bodo smeli. Ob pretekli kandidaturi je župan mariborske občine smel imeti uvodno
               razlago.</p>
               <p>Kar zadeva nekaterih drugih vprašanj, ki so bila postavljena pa lahko tudi jaz,
               morebiti bo kdo kasneje še odgovarjal, ampak sam se počutim dovolj kompetentnega, ker
               že nekaj časa na tem področju pač aktivno delam. Investicije bodo težke preko 200
               milijonov evrov. To sem opozoril tudi v uvodni svoji razpravi. Zato ker seveda to,
               kar je zapisano v tem gradivu sta samo dva dela od vsega tega, kar bo treba izvesti.
               Glavnina del so investicije rekonstrukcije, torej nove investicije, rekonstruiranje
               nekaterih objektov, ki so sedaj že v funkciji pa jih  bo potrebno posodobiti in seveda tudi vse tisto kar
               običajno imenujemo infrastruktura in kar neki športni dvorani sploh omogoča, da je
               lahko otvorjena. In tega v teh dokumentih seveda ni predvidenega, da bi to
               financirala zdaj država oziroma Vlada o tem sploh ne govori. Niti ene same besede ni
               o tem rekla. In to je največji del vsega stroška. Ko govorim o 200 milijonih evrov,
               govorim o tistih sredstvih, ki smo jih lani, bi rekel, po postavkah natančno
               razložili. Torej kaj so dvorane, kaj so ledne dvorane, kaj so skakalnice, kaj so
               tekaške steze, kaj so strelišča za biatlon, kaj je dvorana za ...<stage>/Nerazumljivo./</stage>...
               in podobno. Skratka, to je razdelano. Mi to relativno dobro obvladamo. Zato ker to
               relativno dobro obvladamo, smo tudi pripravili tiste občine, ki pač pri tem
               sodelujejo. Tudi prostorske akte. Ker teh dvoran ni mogoče postaviti kar tako. Ampak
               morajo biti s prostorskimi akti nekam smiselno umeščene. In zato, da se lahko potem
               na teh prostorskih aktih oziroma na teh zemljiščih, ki so, vsaj v moji občini, po
               večini že tudi od privatnih investitorjev kupljena, moramo zagotoviti tudi vso
               komunalno infrastrukturo. Od cest, do kanalizacije, do vodovoda, do "trafo postaj in
               vsega ostalega kar pač k temu sodi. Torej te investicije so deloma na posameznih
               območjih že celo v teku. Tudi in se še enkrat zahvalim ob pomoči naše države, na
               primer, smuk proga, za katero je prej bilo postavljeno vprašanje, je že v izvajanju.
               Občina Ruše, torej pri nas se to dela. Fizično se izvaja in bo prvi naslednji
               kilometer štiri kilometrov dolge smuk proge, edine take v Sloveniji, drugo leto v
               mesecu novembru že odprt in zaključen, tako upamo, v letu 2010. Tako je tudi v
               lokalnih razvojnih načrtih opredeljeno.</p>
               <p>Velik del investicij pomenijo hoteli. Mi vemo, da dijaške domove bo gradila država.
               Verjetno s pomočjo lokalne skupnosti. Hotelov pa ne. In zato se nam toliko bolj
               pomembno zdi poudarjati, da to ni zgolj enkraten dogodek, ampak da so to razvojni
               projekti, ki pospešujejo tako gospodarsko rast, kot socialno vključenost in vse
               ostalo kar je SUSA tudi naštela, do vzgoje in zdravja, kakor najdemo v njenih
               dokumentih. V Rušah se, na primer, en tak hotel že gradi. Eden izmed ministrov naše
               Vlade je celo prišel graditi temeljni kamen in domnevam, da bo kdo od ministrov
               prišel to otvoriti in je tudi namenjen tej dejavnosti. Bazen z vso infrastrukturo
               dodatno, ki jo imamo, je bil sofinanciran iz države in že takrat smo omenjali, da so
               to dolgoročni projekti, ki omogočajo funkcioniranje takšne velike prireditve, ki pa
               ni njen edini namen. In zato bi pač rad poudaril, da tisti, ki boste glasovali za to
               in domnevam,  da boste vsi,
               da se to podpre, glasujete z jasno zavestjo, da je to tudi neka regionalna vzpodbuda
               in da že zavoljo tega ne moremo tega razseliti kar tako po celi Sloveniji. Ker tudi
               druge občine niso tako pripravljene s tem, nimajo teh načrtov, razvojnih programov,
               nimajo predvidenih sredstev pripravljenih, lokacijskih in drugih dokumentacij in jaz
               upam, da je to pač na našem koncu, na štajerskem koncu v Sloveniji ni hiba, ampak da
               je to nekaj kar bomo s tem večjim veseljem lahko podprli.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp27">

               <speaker>PREDSEDNIK MAG. BRANKO GRIMS:</speaker>

               <p>Hvala. Samo še eno pojasnilo pa dajmo se prosim poslušati. Še enkrat povem, da je
               bilo vabilo točno isto, kot pri prejšnji odločitvi. Tudi gospod Petek s katerim sva
               se zdaj pogovorila se spominja tega. V glavnem, mogoče je kdo v zmoti zaradi tega,
               ker je gospod predsednik Slovenske univerzitetno športne zveze na tisto prejšnjo
               obravnavo sabo pripeljal še dva kolega in je mogoče zato nastalo tisto, da je bilo
               takrat neko širše vabilo kot je tokrat. Ampak tukaj, glede na to, da je o tem itak
               popolno soglasje, kot vidim, najbrž res ni potrebno za to izgubljati besed ali pa še
               izgovarjati kakšnih obdolžitev. Kar se pa tiče jutrišnje seje pa opozarjam, da je
               vabljenje na samo sejo v pristojnosti predsednika Državnega zbora. Mi ne moremo tukaj
               odločati kdo je ali pa kdo ne sme biti vabljen na sejo Državnega zbora. Jaz sam
               osebno zdaj javno naslovim na vse, ki to želijo, naj se udeležijo jutri seje. Morate
               pa vedeti, da to seveda ne pomeni, celo če bi jim predsednik Državnega zbora poslal
               uradno vabilo, avtomatično tudi pravice do besede. Kajti o tem, skladno s Poslovnikom
               lahko odloči samo Državni zbor. Ne moremo ne mi in glede na veljaven Poslovnik tudi
               predsednik Državnega zbora lahko odloči o čem takem samo s pooblastilom, ki mu ga
               daje Državni zbor. Tako da upam, da ne bomo o tem še naprej razpravljali. Gospod
               Rezman, prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp28">

               <speaker>VILI REZMAN:</speaker>

               <p>Ne zameriti, ampak ni čisto tako. Jaz sem govoril o tem, da bi bilo prav, da bi
               povabljeni bili tisti, ki so nosilci. Vključno s predstavniki univerz in predstavniki
               občin. Niso bili povabljeni. Če je bila napaka nekoč že narejena, ni nujno, da jo
               ponavljamo v nedogled.</p>
               <p>Kar zadeva jutrišnje seje sem pa predlagal, da vendarle povabimo koga in ta odbor
               nima kompetenc, da bi skliceval sejo Državnega zbora in da bi vabil. Ima pa to
               možnost, da predlaga. Kakor marsikaj drugega na odborih predlagamo bodisi Vladi,
               bodisi Državnemu zboru. In temu lahko pritegnete, ali pa se temu izognete. In potem
               pač jutri nikogar od tistih,
               ki bodo naslednjih pet let trdo delali in prelivali krvavi pot na seji ne bo. Splošna
               vabila lahko objavimo v Delu pa bomo rekli: "Aha. Kdor bo prišel, bo prišel in kdor
               ni bil vabljen, je pač sam kriv."</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp29">

               <speaker>PREDSEDNIK MAG. BRANKO GRIMS:</speaker>

               <p>Še enkrat povem, da karkoli v tej smeri itak ne zavezuje nikogar. Vabila so bila že
               poslana. Kar se pa tiče udeležbe pa še enkrat povem. Jaz osebno jih z veseljem
               povabim, ampak to ni uradno vabilo. Je pa to, samo glede na to, da se še vedno izraža
               dvom. Tukaj imam zdaj obe vabili. Prejšnje in tokratno in se lahko na lastne oči
               prepričate, da si je vabilo popolnoma enako glede tistih, ki so bili posebej vabljeni
               pri tej točki dnevnega reda. Tako da upam ...</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp30">

               <speaker>VILI REZMAN:</speaker>

               <p>...<stage>/Ni vključen./</stage>... Jaz lanskega vabila nisem omenjal.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp31">

               <speaker>PREDSEDNIK MAG. BRANKO GRIMS:</speaker>

               <p>V začetni razpravi ste tudi o tem govoril. Dobro, toliko. Še gospod
               ...<stage>/Nerazumljivo./</stage>... Želite repliko? Prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp32">

               <speaker>MAG. MAJDA POTRATA:</speaker>

               <p>Gospod predsednik, mi imamo na tem odboru pogoste težave z vabljenjem in tako kot
               sem jaz gospoda poslanca Rezmana poslušala na začetku, on je imel pripombo na to, da
               kot predlagatelj sklica seje ni bil vabljen. In to kar ste vi pojasnjevali ne pojasni
               tega umanjkanja. Tudi če se izgovarjate na to kdo je bil leta 2006 vabljen. Jaz
               razumem, da je vabljenje na sejo Državnega zbora v pristojnostih predsednika
               Državnega zbora. Ampak javnost seje ne more biti izgovor za to, da nekateri, ki bi
               lahko bili povabljeni, povabljeni niso bili, zaradi tega, ker se z umanjkanjem vabila
               spremeni tudi njihov status na seji. In če je javna seja, vi dobro veste, da lahko
               sedijo samo na galeriji, ne morejo pa sodelovati v razpravi. V našem odboru bi pa
               verjetno že bilo prav, da bi tisti, ki bodo ta program izvajali, dobili priložnost za
               razpravo. V tem upam, da ste ugotovili, se v polni meri strinjam s tistim kar je
               povedal gospod župan Rezman in moj poslanski kolega Vili Rezman.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp33">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospod Kugovnik, vi ste želeli besedo.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp34">

               <speaker>PROF. DR. OTMAR KUGOVNIK:</speaker>

               <p>Gospod predsednik, samo mogoče par razjasnitev, ki so bile pač izpostavljene. Če
               dovolite, da grem po vrsti. To kar je gospod Petek rekel okoli sprememb procedure
               določanja organizatorjev univerzijade. Natanko to je res. Gospa Potrata in gospa
               Širca, kar se celostne podobe tiče in pravzaprav angleškega izraza tud, seveda mi
               bomo maksimalno pozorni, da bomo v slovenski jezik primerno in dejansko povsem in
               nasploh, kako bi rekel, spravili v tisto pozicijo, ki mu gre. Vendar prejšnje leto in
               tudi letošnje leto zaradi dejansko omejenega časa, predvsem pa pomanjkanja sredstev
               smo morali pač narediti en kompromis in začeti z eno globalno predstavitvijo in vsa
               koncentracija te globalne predstavitve projekta je pravzaprav samo v sloganu. Vendar
               bomo te stvari seveda v naprej adaptirali.</p>
               <p>Za gospo Širco. Organizacijske pravice se plačajo šele po pridobitvi. To pomeni, da
                  pravzaprav trenutni strošek
               je strošek vložitve kandidature, ki pa je 10.000 evrov, to je pa rizik tega procesa.
               Kar se ti pa tiče gospe Uhan in skepse ali je ta denar dobro naložen ali ne, to lahko
               pravzaprav pogledamo samo preko tega kaj se je zgodilo v preteklosti s kandidaturo in
               izpeljavo v Innsbrucku in v Trbižu, ki sta nam najbolj podobni, tu so dolgoročni
               efekti in kratkoročni bili tako eminentni in pozitivni, da z največjo gotovostjo
               lahko zagotavljamo, da ta denar bo še kako dobro naložen. In če želimo dosegati te
               efekte, ki so bili izpostavljeni, mislim, da je to idealna investicija, je pa rizična
               toliko, ker ne vemo ali bomo to uspeli pridobiti ali ne. Toliko, predsednik.
               Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp35">

               <speaker>PREDSEDNIK MAG. BRANKO GRIMS:</speaker>

               <p>Hvala. Mogoče še procesno pojasnilo, upam, da res zadnje. Po Zakonu o športu je
               kvalificiran predlagatelj za to točko dnevnega reda Slovensko-univerzitetno športna
               zveza, ki jo zastopa njen predsednik, prof. dr. Otmar Kugovnik . S tem, da to se zdaj
               ves čas meša z zahtevo za izredno sejo, ampak to je bila zahteva za izredno sejo
               Državnega zbora, mi pa sklicujemo sejo po dodelitvi Kolegija in smo sem povabili
               predlagatelja gradiv, kvalificiranega predlagatelja gradiv in druge, ki so predvideni
               po Poslovniku, medtem ko predlagatelji sklic izredne seje Državnega zbora tukaj
               nimajo nobene posebne vloge, jaz upam, da sem bil dovolj jasen, ker niso oni
               predlagatelji gradiv kvalificirani po Zakonu o športu, ampak Slovenska-univerzitetno
               športna zveza. Toliko. Jaz upam, da bo zdaj tej razpravi res konec. Gospod Rezman,
               prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp36">

               <speaker>VILI REZMAN:</speaker>

               <p>Hvala lepa. Gospod minister me je opozoril, tako kot je bilo že prej omenjeno, na
               razlike v številkah, o potrebnih sredstvih za izvedbo vsega tega o čemer danes
               govorimo in da ne bi bilo nejasnosti, naj še enkrat ponovim. Mi imamo tri sklope, ki
               jih moramo financirati. O dveh sklopih govori gradivo, ki smo ga dobili in ki ga
               podpira tudi Vlada, o tretjem sklopu, o katerem sem jaz govoril in ki je težek tako
               zelo aproksimativno 200 milijonov evrov, sem pa tudi vmes skušal povedati za kaj gre
               in ker vidim da najbrž nisem znal tega narediti bom ponovil. Gre za sredstva, ki jih
               vlagajo lokalne skupnosti in zasebna podjetja. Država, Vlada ne bo gradila hotelov,
               ki so pa nujni, 4000 obiskovalcev je predvidenih in mi imamo sedaj na našem koncu
               premalo kapacitet. Država ne bo gradila komunalne infrastrukture cest in vsega
               ostalega kar je potrebno, da bomo do teh novih objektov sploh lahko dostopali, da ne
               bi kdo imel napačne predstave o tem o čemer govorimo, govorimo v enem delu o tem kaj
               je predlagala Vlada, jaz sem pa govoril o tem kakšne investicije nam to omogoča in en
                  del teh investicij je že v
               teku in en del teh investicij je financiranih z evropskimi sredstvi, s sredstvi, ki
               jih je razpisalo Ministrstvo za gospodarstvo, direktorat za turizem in tako naprej.
               Nekaj teh investicij sem jaz prej tudi omenil. Zdaj bom pa res zadnjič, ker nima
               smisla vidim, ker bodisi da nočemo ali pa res ne razumemo. Izredna seja je izredna
               seja, po Poslovniku je bila zahtevana, zahtevana je bila zato, ker sicer univerzijade
               ne bi bilo, ker je rok 15 marec in je naslednja redna seja predvidena šele konec
               marca, zato smo zahtevali izredno sejo in pred vsako sejo Državnega zbora morajo
               matična delovna telesa zasedati, tako da naj se, upam, na tej točki sprenevedanje le
               preneha.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp37">

               <speaker>PREDSEDNIK MAG. BRANKO GRIMS:</speaker>

               <p>... Želi kdo razpravljati? Ugotavljam, da nihče. Potem prehajamo na odločanje, in
               sicer v danem primeru mi odločamo o soglasju k sofinanciranju. Predlog sklepa ste
               prejeli na klop. Želi kdo obrazložiti svoj glas? Gospod Rezman, prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp38">

               <speaker>VILI REZMAN:</speaker>

               <p>Jaz sicer ne bom ga podprl, seveda. Jaz sem prej predlagal, da razmislite o tem ali
               ne manjka še 3. točka pri tem sklepu, ker Vlada je zapisala, da naj Državni zbor
               odloči o tem ali prepušča imenovanje organizacijskega odbora Vladi ali ne in mi
               moramo o tem najbrž nekaj reči, reči ali se strinjamo s tem njenim stališčem ali ne.
               Če kdo to zdaj išče, poglejte kje je vladno mnenje, zadnji stavek spodaj nekje je
               zapisan v vladnem mnenju, ker Vlada predlaga Državnemu zboru, da odloči o tem, to je
               na strani, ni numerirano, to je na tej strani kjer so tudi tabele spodaj. Jaz
               predlagam, da predsednik formulira predlog sklepa, ki bo govoril o tem. Lahko glasi
               ta sklep tako: predlagamo Državnemu zboru, da pooblasti Vlado, da imenuje
               predstavnike v organizacijski odbor. Ste našli? Torej, gradivo Vlade, če štejem od
               prve strani ima 6 strani.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp39">

               <speaker>PREDSEDNIK MAG. BRANKO GRIMS:</speaker>

               <p>Saj je jasno za kaj gre.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp40">

               <speaker>VILI REZMAN:</speaker>

               <p>Ja, potem pa predlagaj sklep, gospod predsednik.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp41">

               <speaker>PREDSEDNIK MAG. BRANKO GRIMS:</speaker>

               <p>Saj ste ga vi predlagal. Samo vprašam kolege, če se strinjajo s tem, da se tudi na
               ta način? V redu. Ali lahko o vseh sklepih odločimo kar skupaj? V redu. Potem samo še
               vprašam, če želi kdo dodatno obrazložiti svoj glas? Ne. Potem glasujem.</p>
               <p>Kdo je za potrditev teh sklepov? <stage>(13 članov.)</stage> Je kdo proti? <stage>(Nihče.)</stage></p>
               <p>Vsi sklepi so soglasno sprejeti. S tem je ta točka dnevnega reda zaključena.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp42">

               <speaker>VILI REZMAN:</speaker>

               <p>Pardon, gospod predsednik. Jaz imam še en predlog, če ga smem ponoviti. Jaz
               predlagam, da mi pozovemo predsednika Državnega zbora, da vendarle omogoči nastop na Državnem zboru, ne
               sedenje na galeriji, aktiven nastop rektorjev univerze recimo v Mariboru in županov
               recimo mestne občine, kjer se to dogaja, kakor je bilo omogočeno tudi pri pretekli
               obravnavi.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp43">

               <speaker>PREDSEDNIK MAG. BRANKO GRIMS:</speaker>

               <p>Jaz domnevam, da bo tako in tako postopek enak. Sicer pa glede na vsebino vašega
               predloga, pa glede na to, da je bila to že enkrat praksa, predlagam, če že vztrajate,
               da o tem odločamo, predlagamo, da se pri predstavitvi ravna enako kot se je v
               prejšnji, ampak osebno mislim, da je tak sklep nepotreben, res. Vprašam ostale
               kolegice in kolege, če menijo, da je o tem treba posebej odločati? ...<stage>/oglašanje iz
               klopi./</stage>.. ja, dobro, če vztrajate dam tak sklep na glasovanje, da predlagamo vodstvu
               Državnega zbora, da na seji ravna pri predstavitvi mnenj enako kot je ravnalo pri
               prvi obravnavi, se pravi prejšnjega predloga za organizacijo univerzijade v Mariboru.
               Želi kdo obrazložiti svoj glas o takšnem predlogu sklepa? Da imajo tudi oni možnost
               predstavitvi svoje mnenje, saj to nek precedens, ki je bil že narejen in jaz osebno
               mislim, če je bil en precedens narejen se bo tudi tokrat ravnalo enako, ne vidim
               nobenega razloga, da bi morali o tem odločati, itak pa naš sklep ne zavezuje nikogar,
               to moramo vedeti. Prosim, gospod Ljubeljšek.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp44">

               <speaker>MITJA LJUBELJŠEK:</speaker>

               <p>Jaz ne bom podprl tega predloga, ker menim, da je Kolegij predsednika Državnega
               zbora tisti, ki odloči o dnevnem redu, o tem koga se vabi in prepustimo to Kolegiju
               Državnega zbora. DeSUS pa ima svojega predstavnika v tem Kolegiju.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp45">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospod Rezman, obrazložitev glasu.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp46">

               <speaker>VILI REZMAN:</speaker>

               <p>Jaz bom ta svoj predlog podprl, in sicer iz zelo enostavnega razloga, zato, ker ni
               splošno vabilo in javnost seje ni enako kot vabilo k aktivnemu nastopu. In ker se to
               v tem sklicu ni zgodilo sem preprosto predlagal, da na, eventualno rečemo temu zgolj
               slabost sklica, ne bom rekel napaka, opozorimo predsednika, ki lahko omogoči, da
               tisti, ki so tukaj nosilci celega projekta na tej seji aktivno sodelujejo. Jaz
               mislim, da to ni nič posebnega, da je takšen predlog z moje strani bil predlagan.
               Mislim, da je to prav in mislim, da je izmikanje od tega in omenjanje kakršnekoli
               stranke tukaj zdaj popolnoma nepotrebno, ker sem jaz to predlagal kot Vili Rezman kot
               recimo župan občine Ruše, kjer se bo do dogajalo in nisem želel jaz govoriti, ampak
               predlagam, da je to rektor mariborske univerze in župan Mestne občine Maribor.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp47">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospod Gaber.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp48">

               <speaker>DR. SLAVKO GABER:</speaker>

               <p>Sam bom podprl ta predlog. Obrazložitev se mi zdi razumna in za izjeme sploh velja
               tako, da kadar so enkrat na delu, potem jih je drugič potrebno prav tako potrditi in
               mislim,  da bi bilo prav
               smiselno, da se vabila pošljejo in da se vse uredi tako kot se za Državni zbor
               spodobi. Jaz bom podprl ta dodaten sklep.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp49">

               <speaker>PREDSEDNIK MAG. BRANKO GRIMS:</speaker>

               <p>Prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp50">

               <speaker>LJUBO GERMIČ:</speaker>

               <p>Hvala lepa gospod predsednik. Lep pozdrav. Tudi sam bom podprl ta predlog iz
               preprostega razloga, ker smo danes slišali iz vseh poslanskih skupin podporo temu
               projektu in zdi se mi, da je o podpori temu projektu treba slišati tudi v uvodnem
               nastopu pred odločanjem v Državnem zboru tiste ključne akterje, ki bodo v vseh teh
               letih do same izvedbe, vključno tudi prispevali, zato, da bo ta priprava in potem
               izvedba tega velikega dogodka čim bolj kvalitetna. In glede na to, da danes nismo
               imeli možnosti slišati njihovega glasu se mi zdi smiselno, da na to smo pozorni in
               jutri, glede na to, da je ta seja jutri smo na to pozorni in jim omogočimo, da v
               uvodu predstavijo tudi svoj pogled, ki bo pomembno vplival pri odnosu v podpori do
               tega projekta.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp51">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospa Potrata še.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp52">

               <speaker>MAG. MAJDA POTRATA:</speaker>

               <p>Hvala. Že iz tistega, kar sem poprej v repliki omenjala, glede javnosti in
               sodelovanja je mogoče posneti, da bom podprla predlagani sklep. Mislim, da je
               odločanje o univerzijadi posebnost, ker to ni redni del zakonodajnega postopka in je
               prav, da tisti, ki bodo glavnino dejavnosti pri realizaciji tega projekta nosili,
               dobijo priložnost ne samo praktično, ampak tudi na simbolni ravni se predstavi tukaj
               Državnemu zboru. Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp53">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospa Širca. <stage>(Ne.)</stage> Prosim, gospod Prijatelj.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp54">

               <speaker>SREČKO PRIJATELJ:</speaker>

               <p>Jaz sem že prej podprl razmišljanje in mišljenje, da ni prav, da nismo v kompletu
               danes tukaj, ampak prav bi bilo, da to na nek način omogočimo v bistvu vsaj na
               plenarnem zasedanju Državnega zbora, ker vemo, da v bistvu je to velik dogodek. Če se
               bo zgodil, bo imela Slovenija svojevrstno priložnost, da v bistvu na nek način tudi
               opozori nase in če se bo to zgodilo, bom sam osebno zelo vesel, ob tej priliki pa bi
               bilo prav in povsem normalno, da diskusije ne omejujemo, damo možnost tudi, da pove
               tako v bistvu župan mestne občine, kakor tudi vodstvo Univerze v Mariboru nekaj
               besede poslancem in poslankam. Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp55">

               <speaker>PREDSEDNIK MAG. BRANKO GRIMS:</speaker>

               <p>Gospa Širca.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp56">

               <speaker>MAJDA ŠIRCA:</speaker>

               <p>Jaz nimam problemov s tem. Moram pa opozoriti, da se bo lahko zgodila v prihodnosti
               analogija tudi v drugih primerih, ko bomo obravnavali nacionalni kulturni program.
               Potem pričakujem, da bo tudi, bi lahko pričakovala, da bo nosilka prestolnice mesta
               kultura v letu 2012 bila tudi tukaj prisotna ali pa ob kakšnih drugih vprašanjih.</p>
               <p>Ne razumem, zakaj, nevarne so take odločitve, ko se lahko raztezajo v velike širine.
           </p>
            </sp>
            <sp xml:id="SDT4-OZKŠIŠ-Nujna-018-2008-03-04.sp57">

               <speaker>PREDSEDNIK MAG. BRANKO GRIMS:</speaker>

               <p>Hvala za opozorilo. Še enkrat povem, kar se nas tiče, so bila vabila točno enaka in
               smo bili vsi tukaj kompletni in kdor je pač razpravljal drugače, je grobo zavajal. Iz
               tega razloga tudi sam osebno pri tem sklepu ne bom glasoval, ker osebno, še enkrat
               povem, da je nepotreben, zaradi
               tega, kaj mi v bistvu zdaj s tem sklepom sprejemamo, pravimo vodstvu Državnega zbora,
               da mu priporočamo naj ohrani tisto pravno prakso, ki jo je že sam vzpostavil ob
               obravnavi te vsebinske točno enake točke pred tremi leti, to je v resnici vsebina
               takega sklepa. Jaz ne trdim, da je sklep proti poslovniku je pa očitno nesmiseln in
               nepotreben, ampak če vztrajate bom pač dal tak sklep na glasovanje. In to je to. To
               je bila obrazložitev glasu, gospod Rezman. Sem tudi povedal, da jaz pri tem ne bom
               glasoval. Prosim, potem pa še postopkovno.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp58">

               <speaker>VILI REZMAN:</speaker>

               <p>Proceduralno bi rad predlagal, da vendarle le predlagate predsedniku Državnega zbora,
               da povabi, ker ni povabil nikogar od teh, ki sem jih imenoval, na seji. Seja je jutri
               zjutraj ob 9. uri in nihče nima vabila, domnevam, da po polnoči ne bo pošiljal vabil.
           </p>
            </sp>
            <sp xml:id="SDT4-OZKŠIŠ-Nujna-018-2008-03-04.sp59">

               <speaker>PREDSEDNIK MAG. BRANKO GRIMS:</speaker>

               <p>Gospod Rezman. Prej sem definiral predlog sklepa. Povzel sem ga točno po vaših
               besedah. O tem sklepu bomo zdaj glasovali in s tem bo ta točka dnevnega reda
               zaključena. Želi še kdo obrazložiti svoj glas? Ugotavljam, da nihče. Dajem takšen
               procesni sklep na glasovanje.</p>
               <p>Kdo je za? <stage>(6 članov.)</stage> Kdo je proti? <stage>(5 članov.)</stage></p>
               <p>Sklep je sprejet.</p>
               <p>Dali smo priporočilo, da se ohrani pravna praksa, takšna, kot je bila že
               vzpostavljena.</p>
               <p>S tem je ta točka dnevnega reda zaključena.</p>
               <p>Prehajamo na naslednjo <title>TOČKO DNEVNEGA REDA - TO JE PREDLOG ZA SPREJEM AVTENTIČNE RAZLAGE 5.A ČLENA
               ZAKONA O PLAČAH DELAVCEV V JAVNIH VZGOJNO IZOBRAŽEVALNIH ZAVODIH.</title>
               </p>
               <p>Predlagatelj je Vlada Republike Slovenije in vprašam predstavnika Vlade, če želi
               besedo? Prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp60">

               <speaker>DR. MILAN ZVER:</speaker>

               <p>Hvala za besedo, spoštovani gospod predsednik. Člani in članice odbora.</p>
               <p>Jaz bi želel samo uvodoma pojasniti, da smo od prvotnega predloga besedila
               avtentične razlage danes predlagali eno spremembo. Na podlagi mnenja
               Zakonodajno-pravne službe Državnega zbora in sicer smo v nadaljevanju besedila črtali
               zadnji del tega besedila, ki bi naj presegel okvire avtentične razlage. Tako, da
               pravo besedilo sedaj glasi tako: v skladu s 5.a členom zakona o plačah delavcev v
               javnih vzgojno izobraževalnih zavodih, se delavcem, ki so ob uveljavitvi zakona o
               organizaciji in financiranju vzgojnega izobraževanja prejemali plačo na podlagi tega
               člena, plača še naprej izračunava na podlagi tega člena. In tukaj pika in konec
               besedila. Ostali del in sicer dokler ne pridobi izobrazbe, ki jo določa ta in ta člen
               oziroma do pričetka izplačevanja plač na podlagi zakona o sistemu plač v javnem
               sektorju. To smo dali ven iz predloga, gospod predsednik, upam, da si slišal za ta
               naš amandma.</p>
               <p>Če mi dovolite, bi samo povedal naslednji. Gre za formalni in pa vsebinski del
               problematike, ki je pa resna. S formalnega vidika se postavlja vprašanje ali velja
               5.a člen tudi po letu 1996? Formalno veliko problema je ali velja 5.a člen Zakona o
               plačah učiteljev.  Mi mislimo
               da, in sicer zato imamo vsaj dva tipa argumentov. Prvi, formalni zagotovo že mnenje
               sodišča iz enega izmed kolektivnih sporov iz leta 2002, kjer je eksplicitno s strani
               sodišča ugotovljeno, da 5.a člen še vedno velja. Drugi je tudi dejstvo, da ZOFVI tega
               člena ni ukinil, ga tudi ni mogel ukiniti. Ne nazadnje, tudi praksa je ves ta čas
               uveljavljala, ta člen se je uveljavljal v praksi. Če vas zanimajo razmerja učiteljev,
               ki niso imeli srednje izobrazbe: okoli točno 4.670 je bilo plačanih iz tega naslova
               in samo 71 iz 14. člena. Torej, imamo realen problem, realno prakso in pa tudi
               formalna dokazila, da ta člen ni ne valjal v tem času. Vsebinski problem povezan z
               obvezno razlago, zakaj smo dali. Zagotovo je največji ta, da teh 40 milijonov, ki bi
               jih ob izgubi na sodišču, tega denarja ni. Gre torej, prvič, za velik finančni
               znesek. Drugi problem, ki je vezan, vsebinski, bi bil povezan z velikimi zapleti na
               sodišču. In pa seveda kot tisti, ki skrbimo za obči interes in igramo vlogo
               delodajalca v tem primeru bi morali tudi kakšen povratni ukrep sprožiti. Dejstvo je,
               da so ti, ki so bili plačani manj, torej minus 15% in ki zahtevajo sedaj več, lahko
               napredovali v tem času v plačilne razrede. Tisti iz 14. člena tega napredovanja, pa
               so bili plačani minus 10 niso imeli možnosti. Sedaj bi, če bi korektno pravno ravnali
               bi morali terjati od vseh tistih 4.670, da vrnejo ves dodatek, ki so ga dobili k
               osnovni plači iz naslova napredovanj v plačilne razrede. Slabša situacija za teh
               4.670 delavec, ki sedaj tožijo, slabša in tudi dolgoročno naprej jim vzamemo pravico
               do napredovanja. Morda bi bilo ...<stage>/Nerazumljivo./</stage> in podobno, vendar ne gre. Jaz se
               čudim tudi sindikatu, da je pristopil k tej akciji spodbujanja delavcev, da poskušajo
               iztožiti ta del upravičenja, ki po našem mnenju ni upravičenje. Jaz mislim, da bi
               nastala nova krivična razmerja in zato predlagamo, v izogib velikim težavam, ki bi v
               praksi nastale, to avtentično razlago. Povabil bi k besedi tudi svoje kolege in vse
               tiste, ki ste v tem času tako ali drugače vpeti v to dejstvo, da bi potrdili, da je
               ta 5.a člen zakona živel ves čas, bil uveljavljen in ni mogoče trditi, da ta člen od
               leta 1996, ko smo sprejeli ta ZOFVI, da je kakorkoli anoliral ali potisnil v
               neveljavo. Jaz vas prosim, da odločate o  spremenjenem predlogu besedila, da amandma, ki smo ga predlagali
               upoštevate, tudi na predlog vaše pravne službe, in sicer še enkrat, da se črta iz
               besedila zadnji dve vrstici od besedice "in sicer" naprej in sprejmete to novo
               besedilo predloga avtentične razlage.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp61">

               <speaker>PREDSEDNIK MAG. BRANKO GRIMS:</speaker>

               <p>Glede na vmesno vprašanje gospe Širce kje se nahaja ta amandma, formalno ga bom sam
               predlagal, zato da ne bo potem poslovniških problemov. Bo se pa razmnožil in ga boste
               vsi dobili na klop. Predlagam, da ta čas izkoristimo za nadaljnjo razpravo. Želi
               besedo predstavnica pravne službe?</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp62">

               <speaker>MARTA BRIŠKI:</speaker>

               <p>Hvala lepa za besedo. Jaz bi mogoče uvodoma ob tej priliki vendarle izpostavila
               nalogo Zakonodajno-pravne službe. Naloga Zakonodajno-pravne službe Državnega zbora
               dejansko je za predlagano avtentično razlago proučila tako z vidika skladnosti z
               ustavo, s pravnim sistemom in zakonodajno-tehničnega vidika. Naša naloga pa seveda
               ni, da tako, kot je minister uvodoma pojasnil vsebinske razloge za predlagano
               avtentično razlago, moramo pa jih seveda upoštevati v kontekstu prej navedenih
               vidikov. Teh vidikov smo mi predlagano avtentično razlago, seveda, tudi proučili. Že
               skoraj na začetku smo opozorili na dvom oziroma izpostavili vprašanje dopustnosti
               sprejemanja te navedene predlagane avtentične razlage. Avtentična razlaga se predlaga
               na besedilo norme, ki po našem mnenju pravzaprav ne velja več. Zakon o sistemu plač v
               javnem sektorju je namreč zelo eno tako splošno določbo razveljavi vse določbe, ki se
               nanašajo na plače zaposlenih v javnem sektorju. Podaljšal pa je njihovo uporabo.
               Moram reči, da ni takšnega primera, ko bi se predlagal sprejem avtentične razlage na
               določbe, ki ne veljajo več, se pa še uporabljajo, pač, nismo še imeli, vsaj našli
               nismo takšnega primera. Zato smo na tem mestu zgolj izpostavili vprašanje dopustnosti
               sprejemanja takšne avtentične razlage. Pri tem pa seveda moram opozoriti na posebno
               moč, ki jo ima avtentična razlaga. S sprejemom namreč postane sestavni del zakona in
               velja od dneva, ko je začel veljati zakon. V tem danem primeru bi to polenilo, da je
               bilo v bistvu pravzaprav že prej razveljavljena, kot je začela veljati. Ampak toliko
               le pomislek v zvezi s tem. Z naše strani neke pravne prakse v zvezi s tem še nismo
               našli.</p>
               <p>Naslednje, kar bi rada izpostavila na tem mestu je dejansko inštitut avtentične
               razlage. Mi smo predlagano avtentično razlago dejansko proučili zlasti z vidika
               njenega namena, to se pravi namena, ki naj bi ga avtentična razlaga sama po sebi
               sploh zasledovala, to pa pomeni, da razloži oziroma precezira posamezne določbe
               zakona zaradi premalo jasnega zapisa zakonodajalca ob upoštevanju siceršnjega
               prvotnega namena. V zvezi s tem smo dejansko izpostavili, da prvotni namen norme 5.a
               člena pravzaprav ni sporen bil od prvega dne naprej, niti danes tudi pri današnji
               ureditvi ni sporen, kar bom mogoče malo kasneje tudi povedala. Bil je v zakonsko
               besedilo vgrajen oziroma z novelo je bil uveljavljen. Vgrajen je bil pa na podlagi
               predlaganega amandmaja z obrazložitvijo, da naj bi nekako rešil problematiko
               vrednotenja dela pedagoških in drugih delavcev na področju vzgoje in izobraževanja,
               ki imajo VI. stopnjo izobrazbe, pa so razporejeni na delovna mesta, za katera je
               izobrazba predvidena alternativno.  Se pravi šesta ali sedma. Obrazložitev je zelo podrobno bila tudi
               napisana čemu, pravzaprav, da ti ljudje opravljajo ista zahtevna dela, kot ljudje s
               sedmo izobrazbo in s tem naj bi se pač njihov gmotni položaj nekoliko izboljšal. Ni
               pa nobenega dvoma, da ti zaposleni, ta skupina zaposlenih pravzaprav je izpolnjevala
               pogoje za opravljanje dela na področju vzgoje in izobraževanja, ki so veljali do
               uveljavitve zakona o organizaciji in financiranju vzgoje in izobraževanja. To se
               pravi, tudi iz tega vidika, kar je navsezadnje pa tudi naš zaključek pa je, da
               predlagana avtentična razlaga po našem mnenju pravzaprav ni potrebna. Potrebna pa
               navsezadnje ni niti iz drugega vidika in sicer. Mi smo avtentično razlago preučili,
               tudi upoštevajoč pri tem ...<stage>/Nerazumljivo./</stage>... logično razlago norme v povezavi z
               novo ureditvijo, to se pravi z zakonom o organizaciji in financiranju vzgoje in
               izobraževanja.</p>
               <p>Namen te norme 5.a člena, zakona o plačah v javnem sektorju, mislim, da se tako
               uradno imenuje, sem že malo prej povedala. Dejansko pa je zakon organizacije in
               financiranju vzgoje in izobraževanja, ki je bil sprejet oziroma začel veljati tri
               leta kasneje, to se pravi leta 1996, neposredno sicer v plačni sistem, se strinjamo s
               predlagateljem avtentične razlage, ni posegel. Posegel pa je dejansko posredno.
               Posredno po našem mnenju seveda. Po našem mnenju posegel posredno zaradi tega, ker je
               izobrazbene pogoje uredil drugače. Uredil jih je tako, da alternativno izobrazbeni
               pogoji pravzaprav sploh niso več določeni. Zahteval je visoko izobrazbo in s tem ko
               je na takšen način uredil, se nam pravzaprav zastavlja vprašanje, resnično tako kot
               je minister že uvodoma povedal, ali ta norma 5.a člena po uveljavitvi zakona
               organizacije in financiranju vzgoje in izobraževanja navsezadnje sploh še v praksi
               izvršljiva. Ali se jo sploh še da izvajati ali ne, upoštevajoč seveda navedeno.
               Menimo namreč, da v kolikor bi zakonodajalec želel za določeno skupino ljudi urediti
               drugačen način izračunavanja plač, kot za vse, ki izpolnjujejo pogoje pa zakon o
               organizaciji in financiranju vzgoje in izobraževanja bi to namreč uredil v prehodnih
               določbah. Menimo, da predlagana avtentična razlaga pomeni pravzaprav določitev neke
               nove ureditve. In sicer na način, da bi pač vzpostavil staro ureditev. To se pravi
               ureditev, ki je nekako veljala pred uveljavitvijo zakona o organizaciji in
               financiranju vzgoje in izobraževanja. S tem pa seveda po našem mnenju tudi dobi, pač
               ne več vlogo avtentične razlage, ampak dejansko novele zakona. S tem seveda, ker bi
               na takšen način se šlo spreminjati zakon pa smo izpostavili tudi, v kolikor bi bila v
               predlaganem besedilu sprejeta, smo izpostavili, da bi navsezadnje bila lahko pa tudi,
               pomenila kršitev nekaj členov Ustave. To je 89. člena Ustave, kjer je določeno, da se
               zakoni sprejemajo po določenem zakonodajnem postopku in seveda tudi njihove spremembe
               in potem iz njih izpeljane še druge pravice Državnega sveta, do veta in navsezadnje
               pravica predsednika, da razglasi zakone.</p>
               <p>Kar se tiče pa tistega dela, na katerega zdaj nekako opirate amandma te avtentične
               razlage. Seveda smo ob tem pa prav gotovo še posebej opozorili pa na to, da ZOFI v
               bistvu nima določb kakor koli, nekoga zavezovale, da si po njegovi uveljavitvi
               pridobi visoko izobrazbo, ampak so v delu teh pravic, pravica opravljanja dela
               izenačile tiste, ki so imeli to pravico pred njegovo uveljavitvijo tudi po
               uveljaviti. Tako da iz vsega navedenega pač menimo, da je norma 5.a člena popolnoma
               jasna iz tega  pomenskega
               vidika in avtentična razlaga pač za to ni potrebna. Bi pa mogoče ob tej priliki
               vendarle še izpostavila, da je bilo pravnomočno en delavni spor, v bistvu na delovnem
               sodišču pravnomočno že vendarle končan in je zdaj vložena revizija in vas v zvezi s
               tem nekako skušalo opozoriti na previdnost pri sprejemanju te predlagane avtentične
               razlage. Iz tega vidika, ker je skoraj, ker obstaja velika verjetnost, da bo v
               primeru, da bo sprejeta pa vendarle sprožena pobuda za njeno oceno. Vemo pa da se,
               ker deli sodo zakona, je možno tudi na Ustavnem sodišču pobudo sprožiti. Hvala
               lepa.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp63">

               <speaker>PREDSEDNIK MAG. BRANKO GRIMS:</speaker>

               <p>Hvala. Zdaj povprašam, če želi besedo kdo od ostalih vabljenih na sejo. Prosim,
               gospod ...<stage>/Nerazumljivo./</stage>...</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp64">

               <speaker>BRANIMIR ŠTRUKELJ:</speaker>

               <p>Hvala lepa gospod predsednik za besedo. Spoštovani gospod minister s sodelavci,
               gospe poslanke in poslanci. Najprej to kar je gospa iz Zakonodajno-pravne službe
               rekla. Seveda, revizija je že bila opravljena decembra 2007 na Vrhovnem sodišču in
               imamo odločbo vrhovnega sodišča, ki natančno pove kako je razumeti ta 5.a člen. Ta
               razlaga, avtentična razlaga gre diametralno sproti odločitvi vrha sodne veje oblasti.
               Je v diametralnem nasprotju s tistim kar je odločilo Vrhovno sodišče in to ni edina
               pravnomočna odločitev v tej zvezi. Imamo vsaj dve taki. Januarja je bila končana še
               ena, ker ni bilo ugovora že na prvi stopnji. Ampak morda ni povsem jasno o čem
               govorimo. Naše stališče je, da gre tu za izrazito zlorabo instituta avtentične
               razlage, ki želi na nek nevtralizirati odločitev Vrhovnega sodišča in za nazaj
               vzpostaviti drugačno stanje kot so ga pričakovali učitelji in učiteljice, ki so po
               odločitvi Vrhovnega sodišča, torej judikata<stage>(?)</stage> vložili na sodišče tožbe. Teh pa je
               zdaj preko 2.000, ki so vložene in seveda na podlagi vsem tem tožbam je priložena
               odločitev Vrhovnega sodišča. Zdaj, da gre za zlorabo avtentične razlage, seveda se
               sklicujem na preliminarno mnenje Inštituta za primerjalno pravo pri Pravni fakulteti,
               ki natančno tako opredeli ta poskus za nazaj vzpostaviti to stanje in s tem na nek
               način iti proti odločitvi Vrhovnega sodišča in pa seveda na nek način odvzeti
               pričakovano pravno varnost vsem 2.000 in toliko zaposlenim, ki so vložili tožbe. Naj
               tu opozorim, da SVIZ ni vložil nobene tožbe, kar je sicer minister na nek način je
               bilo razumeti, to so individualne tožbe, ki jih vlagajo učitelji in učiteljice in vsi
               niso člani SVIZ-a. Nekaj sto jih sploh ni članov nobenega sindikata, ampak to za
               lasten denar so vložili na sodišče te tožbe, še enkrat ponavljam, na podlagi
               odločitve Vrhovnega sodišča. Res pa je, da seveda naši člani dobijo to, da jim to
               financiramo, ker gre za velike stroške. Samo za to leto je SVIZ rezerviral 150.000
               evrov, da bo sprocesiral te tožbe.</p>
               <p>Opozoril bi na  trditev, ki
               jo je izrekel minister. To je, da gre za 40 milijonov evrov. Meni dajte dokazati
               ...</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp65">

               <speaker>BRANIMIR ŠTRUKELJ:</speaker>

               <p>Tudi 32 kot ...<stage>/Nerazumljivo./</stage>... po naših ocenah ta trenutek, kjer je povprečje tega
               zahtevka nekaj čez 3.000 evrov ne more biti pri vloženih tožbah več kot 10 milijonov
               evrov. Zdaj kako bi to, ste prišli do 40. Bi pa opozoril, da je bila prva številka,
               ko jo je ministrstvo dalo v javnost 60 milijonov, potem ste znižali na 50, zdaj se
               prvič slišal 40 milijonov. Ko boste prišli v bližino 10, se bomo pogovarjali o
               realnih številkah.</p>
               <p>Zdaj bi pa, dovolite mi, da opozorim na neko nekonsistentnost pri stališčih, ki jih
               ministrstvo zagovarja. Namreč v obrazložitvi avtentične razlage je na drugi strani
               zapisalo, da za te delavce, namreč vmes je bil še en ustavni spor, za delavce iz 146.
               člena se zakon, jim je zakon opredelil ustreznost, torej tudi izobrazbo. Pazite, to
               piše v obrazložitvi Vlade. Da jim je s 146. členom bila dodeljena tudi ustreznost
               izobrazbe. V mnenju, ki so ga dali na zahtevo Ustavnega sodišča pa piše, da jim je
               146. člen dal pravico, da opravljajo to delo. Vendar pa jim ne daje, dvopičje,
               statusa ustreznih v skladu z navedenim zakonom. Torej jih ne izenačuje s tistimi, ki
               izpolnjujemo z zakonom in drugimi predpisi določene pogoje. Odločba Ustavnega sodišča
               zelo natančno pravi, da je ob tej spremembi zakonodaje, uveljavitvi ZOFI niso več
               izpolnjevali pogojev za opravljanje dela, vendar jim zakon priznava kontinuiteto
               zaposlitve pod enakimi pogoji. Za to je seveda trditev, da lahko izgubijo nazive ali
               plačne razrede, privlečena za lase. To so končne upravne odločbe in to trditi, pomeni
               zavajati tiste, ki so pač vlagali te tožbe. Ne drži, da je SVIZ spodbujal zaposlene.
               Prav nasprotno. Kar se da dokazati z našimi obvestili. SVIZ je opozoril, da naj ne
               vlagajo zaposlenih teh tožb, dokler ne bomo imeli revizije postopka pred Vrhovnih
               sodiščem. Ko je bila revizija postopka pred Vrhovnih sodiščem opravljena, smo mi na
               podlagi statuta, ki nas obvezuje, da nudimo zastonj pravno pomoč pozvali tiste, ki so
               v enakem položaju, da to storijo.</p>
               <p>In zdaj če opozorim še na pravno mnenje tega Inštituta za primerjalno pravo.
               Opozarja, da avtentična razlaga 5.a člena je ustavno sporna tudi iz vidika načela o
               prepovedi povratne veljavnosti pravnih aktov. To je 155. člen Ustave in seveda
               izpelje enako kot Vrhovno sodišče povsem razumen in logični sklep, da če v tem členu
               piše, da ta člen velja, če ni za njih ugodneje kaj drugega, da seveda je povsem
               jasno, da lahko uporabljajo 14. člen.</p>
               <p>In tu končam na točki, na katero je pa opozorila gospa predstavnica, se opravičuje,
               ker si nisem zapomnil priimka, Zakonodajno-pravne komisije. 52. člen zakona o sistemu
               plač v javnem sektorju razveljavlja vse določbe prejšnjih zakonov, ki veljajo za
               plače in jih z inštitutom, ki je zelo vprašljiv, da se lahko zgolj uporabljajo do
               novega sistema. Seveda nastopi vprašanje na koga se ta avtentična razlaga nanaša.
               Posebej še do točke, ki je bilo zdaj spremenjeno, tu so predlagatelji uvideli, da se
               pri avtentični razlagi ne morejo sklicevati na kasnejše zakone, ki jih takrat, ko je
               ta zakon bil sprejet, to je bilo leto 1993, sploh še ni bilo. Zato vas spoštovane
               poslanke in poslanci prosim, da pač zavrnete to avtentično razlago. SVIZ bo storil
               vse, uporabil vsa pravna sredstva, da bo nevtraliziral to razlago. Kjer gre za očitno zlorabo in pa za, bom
               rekel, na nek način verjetno tudi poseg v odločitev Vrhovnega sodišča. Hvala
               lepa.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp66">

               <speaker>PREDSEDNIK MAG. BRANKO GRIMS:</speaker>

               <p>Prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp67">

               <speaker>BOJAN HRIBAR:</speaker>

               <p>Hvala za besedo. Bojan Hribar, sekretar sindikata VIR. Mi smo ravno tako kot kolega
               iz SVIZ-a na podlagi razsodbe Vrhovnega sodišča glede revizije sodbe delovnega in
               socialnega sodišča, potem ko je bila ta stvar, zahtevek za revizijo zavrnjeno, ravno
               tako nas je ...<stage>/Nerazumljivo./</stage>... določbe nekje prisilile v to, da smo naše članstvo
               pozvali, da lahko tisti, ki so pač v enaki situaciji vložijo tožbene zahtevke in da
               jim pri tem mi nudimo brezplačno pravno pomoč in zastopanje. Ker smo to, kot sem že
               povedal, dolžni, sodimo, da so, tudi naše pravne službe sodijo, da so zadeve pravno
               stojijo in da v bistvu tovrstni zahtevki oziroma predlogi, ki so in utemeljitve, ki
               jih pač ministrstvo navaja tudi v tem predlogu za ...<stage>/Nerazumljivo./</stage>... avtentične
               razlage pač nimajo ustrezne pravne podlage oziroma teže. Strinjamo se, tudi naša
               pravna služba se strinja s stališči, ki jih v svojem mnenju navedla
               Zakonodajno-pravna služba Državnega zbora in se pridružujemo predlogu poslankam in
               poslancem, da ne sprejmejo predlagane avtentične razlage oziroma da jo zavrnejo.
               Hvala lepa.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp68">

               <speaker>PREDSEDNIK MAG. BRANKO GRIMS:</speaker>

               <p>Hvala. Zdaj pa odpiram razpravo članic in članov obora. Za besedo je že prosil
               gospod Prijatelj. Prosim, če še kdo želi. Gospod Prijatelj, prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp69">

               <speaker>SREČKO PRIJATELJ:</speaker>

               <p>Hvala lepa predsednik. Vlada poskuša z avtentično razlago spremeniti zakon, kar je
               nedopustno. Jaz moram reči, da v Slovenski nacionalni stranki najostreje nasprotujemo
               takemu načinu, ki je tudi v neskladju z Ustavo. Poglejte, ali je ta člen po letu
               1996, govorim za 5.a člen še veljaven ali ne, to ne more presojati minister in s
               spoštovanjem minister, prej ste rekel: "Mislim, da še velja." Vrhovno sodišče in
               sodna praksa je pokazala drugo in če smo živeči v pravni državi, potem moramo to
               ...</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp70">

               <speaker>SREČKO PRIJATELJ:</speaker>

               <p>Poglejte, jaz imam pred sabo, 4. januar, sodišče je torej menilo, 5.a člen ni
               ustrezna podlaga za izplačilo plač strokovnim delavcem z visokošolsko izobrazbo, ki
               zasedajo delavna mesta, za katera je predvidena visokošolska izobrazba, zato je za
               izplačilo plač treba uporabiti drugi odstavek 14. člena istega zakona. To je odločilo
               Vrhovno sodišče. Spoštovani minister. Mi si ne moremo izmišljevati in navajati
               razlog, da je 32 milijonov plus 10, ali 10 milijonov razlog zato, da samovoljno
               spreminjamo neko zakonodajo, ki pa ni, tudi po besedah Zakonodajno-pravne službe, v
               bistvu pravilna pot, ki ni ustavna pot in seveda, ki ni tudi dovoljena pot. In zato
               vam predlagam spoštovani minister, da to kar imamo danes tu pred sabo, da vi kot
               predlagatelj to seveda umaknete iz procedure in da tudi jutri v Državnem zboru na
               plenarnem zasedanju o tem sploh ne razpravljamo. Ker to bo ena velika sramota za
               Vlado in tudi za vas če bomo o tem razpravljali. Ker je enostavno nedopustno, da o
               tem razpravljamo. Nedopustno je, da o tem razpravljamo. In konec koncev še socialno
               plat. Sistem pa zdaj ta Vlada ali pa prejšnja Vlada je ogoljufala te ljudi.  Mi smo dolžni tem osebam
               izplačati to, kar jim pripada, pa če je to 32 plus 10 ali pa samo 10 milijonov, to
               mene popolnoma nič ne zanima.</p>
               <p>In ne nazadnje v kolikor bomo to naredili sedaj in to sprejeli je potrebno
               prisluhniti tudi besedam, jaz sem prisluhnil, besedam Zakonodajno-pravne službe, da
               avtentična razlaga postane obvezna sestavina zakona in se bo v bodoče uporabljala
               tudi v drugih razsodbah, ki pa bodo takšne kot jih želite vi. Jaz k temu ne morem
               dati svojega "da". Oprostite, minister, z vsem spoštovanjem temu nasprotujem in
               premislite o tem, ali bomo to danes umaknili ali ne, ker bo sicer sramota za vlado in
               vas zelo velika, če to sploh obravnavamo.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp71">

               <speaker>PREDSEDNIK MAG. BRANKO GRIMS:</speaker>

               <p>Hvala. K besedi se javlja še gospa Tavš, potem gospod Gaber in gospod minister.
               Gospa Tavš, prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp72">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Spoštovane kolegice in kolegi, spoštovani minister! Rešitev,
               ki jo danes predlaga minister s svojimi strokovnjaki, tistimi, ki so podpisani pod
               zakon oziroma pod avtentično razlago je, kot smo lahko danes slišali, v direktnem
               nasprotju za Ustavo Republike Slovenije. Jaz verjamem, da če so izrečeni resni
               pomisleki, da je neka predlagana rešitev protiustavna, v nasprotju z Ustavo Republike
               Slovenije, potem je to, bom rekla, dovolj velik razlog, da minister potegne
               predlagano rešitev nazaj. Avtentična razlaga ni samo zaradi vsebine v nasprotju z
               ustavo, kot sem lahko razbrala iz predhodnih obrazložitev oziroma opozoril tudi
               Zakonodajno-pravne službe, ki je tisti inštitut v Državnem zboru, ki, po moji oceni,
               ima določeno težo in bi morali mnenja jemati z vso resnostjo. Ampak je v nasprotju
               tudi s postopkom, kajti, kot je bilo rečeno, vsebina ali predlagana rešitev pomeni
               novelo zakona. Novelo zakona, ki vzpostavlja neko pravno stanje, novo pravno stanje
               za nazaj, kar je nedopustno. Jaz predlagam, spoštovane kolegice in kolegi, glede na
               to, da nima glasovalne pravice, ker nisem član tega odbora, da predlagate negativni
               sklep, da se torej avtentična razlaga umakne iz procedure. Poleg tega se minister s
               predlagano rešitvijo postavlja tudi nad sodišče. Vrhovno sodišče je jasno in glasno
               povedalo, ne nazadnje sodišče je odločilo, da je potrebno tistim, ki so se že
               odločili in vložili tožbo na sodišče poravnati stroške za nazaj, ker so bili v
               državnem sistemu oškodovani. Jaz se sprašujem ali se minister zaveda kaj s to
               predlagano rešitvijo počne. In ko je minister v eni izmed predhodnih izjav dejal, da
               je odločitev sodišča škodljiva za učitelje, ker lahko privede do dodatne obremenitve
               državnega proračuna. To jaz berem. Minister to je bilo povzeto 22. januarja na
               slovenski tiskovni agenciji, vaše besede. Če so se na STA zmotili ali pa namerno
               napak povzeli vaše besede, potem svetujem, da razčistite z njimi. To je bila
               informacija, ki je bila podana v javnost, da je sodba Vrhovnega sodišča škodljiva za
               učitelje in lahko privede do dodatne obremenitve državnega proračuna, so sporočili iz
               Ministrstva za šolstvo. To je sramota minister. Sramota, da oseba, ki bi morala
                   delovati tudi v interesu
               učiteljev izjavi kaj takega. Učitelji so bili oškodovani. Sodišče je črno na belem
               odločilo, da so bili učitelji oškodovani in jim je potrebno za nazaj povrniti
               finančna sredstva. Po drugi strani se sprašujem, minister, zakaj niste pristali na
               predlog izven sodne poravnave, ko je bilo vprašanje izvensodne poravnave, pa bom
               rekla, za en subjekt v naši državi, ki je od države terjal 8 milijonov evrov, pa
               verjamem, da veste za koga govorim. Takrat ste pristali z lahkoto na izvensodno
               poravnavo. 8 milijonov evrov se je poravnalo temu subjektu v naši državi. Ko je
               vprašaj posameznikov, ki so bili v sistemu oškodovani, takrat ne pristanete niti na
               izvensodno poravnavo, še več. V Državni zbor pridete celo z rešitvami, ki so v
               nasprotju z Ustavo Republike Slovenije, ker bodo oškodovani posamezni učitelji. Ne se
               hecat! Zato, ker bo oškodovan vaš ponos minister in to je nepošteno do tistih, ki so
               bili, še enkrat poudarjam, zaradi napake, ki se je zgodila, pa naj bo na strani
               prejšnje vlade ali pa sedanje vlade, oškodovani v sistemu. Ni pomembno, storjena je
               bila napaka in to napako je dobro popraviti. Sodišče je jasno in glasno povedalo. Ali
               boste sedaj povzročili nove stroške s tem, ko boste zaradi trmastega vztrajanja na
               avtentični razlagi prisilili nekatere celo, da bodo sprožili ustavni spor. Imate
               možnost, da potegnete rešitev nazaj in poravnate ljudem tisto, kar jim je bilo
               storjeno napak.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp73">

               <speaker>PREDSEDNIK MAG. BRANKO GRIMS:</speaker>

               <p>Hvala. Za repliko se je javil gospod minister.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp74">

               <speaker>DR. MILAN ZVER:</speaker>

               <p>Poglejte, jaz mislim, da kdo popravlja zadevo za nazaj pravno in pa realno
               situacijo. Tako stališče kot ga je dala Zakonodajno-pravna komisija. Jaz sem na
               začetku povedal, 5.a člen je veljal, je živel. Šole so ga uveljavljale v skoraj 5.000
               primerih, pa manj kot v 100 primerih ne. In sedaj z vašim tolmačenjem vi spreminjate
               situacijo pravno nazaj. In gospod Prijatelj, sodišče nam je leta 2002, bom sedaj
               citiral, napisalo, ko smo bili v sporu s SVIZ-om: "Med strankama je nesporno
               ugotovljeno, da še velja 5.a člen Zakona o spremembah in dopolnitvah zakona o plačah
               delavcev v javno vzgojnih izobraževalnih zavodih." Torej, imamo dvojno stališče
               sodišča. Torej dve različni. Če bi meni bila tako situacija jasna, kot je vama gospod
               Prijatelj in gospa Tavš, potem bi se tudi odločil tako, kot mi predlagata, ampak mi
               ni. Zato, ker imamo različna stališča. Prakso imamo takšno, kot je bila in še
               podkrepljeno s sodiščem iz leta 2002. Vem, da je bilo sedaj drugačno stališče
               sodišča. Ampak zakaj pa mislite, da smo prosili za avtentično razlago. Da si pridemo
               na jasno, da imamo tudi mi nek pravno podlago kako delati za naprej. In doslej smo
               delali tako, da smo upoštevali 5.a člen, so delali in še sodišče nam je dalo prav.
               Jaz predlagam, da se v razpravo vključi tudi direktorica in kakšno besedo iz prakse
               lahko pove in še moj sodelavec, ki bo poskušal še pravne vidike, ki vas najbolj
               matrajo, nekoliko z naše strani obelodaniti. Jaz sem vesel te razprave, da vidim še
               nasprotna stališča. Mogoče bom pa videl še kakšno boljše skupno stališče, mogoče bomo prišli do kakšne
               skupnega boljšega stališča ampak obstaja dvom kaj je ta hip prav zato ker je enkrat
               sodišče reklo tako, drugič je reklo drugače, praksa je bila takšna kot jaz govorim,
               da je bila in vem, da se bo ta zadeva nehala za novi zakonom o plačnem sistemu. Ampak
               s tem stališčem kot ga imate vi in pa, če upoštevamo zadnjo pravno normo bomo
               spremenili situacijo za nazaj in s tem prevzeli veliko odgovornost nase. Tudi vi, ki
               ste pisali ta svoja mnenja prevzemate nase veliko odgovornost. Ta odgovornost se
               šteje v milijonih evrih, jaz se bojim takšne odgovornosti, da bi sprejel napačno
               odločitev vi pa kar z rokava stresate pravno stališče in svoj prav.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp75">

               <speaker>PREDSEDNIK MAG. BRANKO GRIMS:</speaker>

               <p>Hvala. Poglejte, samo dovolite to je bila replika, še pet je bilo že prej
               prijavljenih, jaz predlagam, da ta krog odpravimo pote boste dobili besedo in
               odgovorili na vse. ...<stage>/medsebojno pogovarjanje/</stage>... Jaz predlagam, da gremo rajši
               naprej. Gospod Gaber ima besedo pa gospa Potrata.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp76">

               <speaker>DR. SLAVKO GABER:</speaker>

               <p>Gospod predsednik jaz sam nimam nobene težave s tem, če daste besedo posebej
               pravniku, ki najverjetneje mora imeti argumente ministrstva za to kar imamo pred
               seboj. Meni bi se zdelo celo smiselno to slišati prej preden mi nadaljujemo z našimi
               pogledi na to vprašanje, ki tudi v mojih očeh ni enostavno. Ampak kakor boste vi
               odločili.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp77">

               <speaker>PREDSEDNIK MAG. BRANKO GRIMS:</speaker>

               <p>Bilo je nekaj ugovorov, zdaj če se ostali strinjate potem dajem besedo ministrstvu pa
               prosim, da res obširno obrazložitev, ker tukaj je le nekaj dilem. Tudi to je bilo
               zelo poučno glede dvojne sodbe o isti zadevi.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp78">

               <speaker>BOJAN BONCELJ:</speaker>

               <p>Ja, mogoče najprej odgovori na pomisleke Zakonodajno-pravne službe državnega
               zbora.</p>
               <p>Zakonodajno-pravna služba je v bistvu podala tri ključne pomisleke. Prvo je bilo
               vprašanje ali je možna avtentična razlaga za zakon, ki ne velja več?
               Zakonodajno-pravna služba dvomi ali je to možno, to se pravni se izjasnila da ni
               možno. V nasprotju s to službo je Služba Vlade za zakonodajo v svojem mnenju nima
               dvomov. Skratka Služba Vlade za zakonodajo meni, da je možna ker je edino logično,
               ker sicer bi v nasprotnem primeru bilo ogromno število zakonov ne bilo mogoče
               avtentično tolmačiti medtem, ko sodišča jih razlagajo, ker se jih še vedno uporablja
               in po našem mnenju ni dvoma da je možno takšen zakon še vedno tolmačiti. Seveda se pa
               strinjamo s tem, da mogoče doslej v praksi tega primera še ni bilo ampak to ni
               argument, da to ni mogoče.</p>
               <p>Drug pomislek Zakonodajno-pravne službe je bil ta, da je 5.a člen jasen, da ni
               sporen in da zato razlage ne potrebuje. Verjetno je jasno, da če imamo sodbe, ki se
               razlikujejo med se bojo in sodbo, ki jo je omenjal minister iz leta 2002, gre za
               kolektivni spor, ki ga je sprožil SVIZ. Tudi ta sodba je šla do vrhovnega sodišča, do
               revizije in je obstala. In v tisti sodbi so tako kot je tudi gospod minister že
               povedal navedene stvari, ki jih z našo avtentično razlago povzemamo. Skratka, gre za
               to, da še vedno velja 5.a člen, da se tudi po uveljavitvi ZOFVI uporablja zakon o
               plačah, da je stališče SVIZ-a, da ni več mogoče uporabljati in to ste tudi vi
               zapisali v svojem mnenju, da zaradi spremembe ZOFVI-ja 5.a člena ni več mogoče
               uporabiti, da je to stališče napačno. Skratka treba je ugotoviti, da sodna praksa
               daleč od tega da bi bila enotna, imamo eno sodbo vrhovnega sodišča, ki pa ni sploh
               presojalo vseh vprašanj, ki jih poraja uporaba 14. člena, to je ministrstvo že
               večkrat poudarilo, na primer vprašanje napredovanj. Mi se zavedamo da je težko za
               nazaj vzemati neka napredovanja ampak veste, če se v tožbah izračunava  plača, koliko bi bila neka
               hipotetična plača, če bi bil tožnik obravnavan v skladu s 14. členom je treba
               povedati ali se plača po 14. členu računa od osnove kjer so že všteta napredovanja
               ali gre dejansko za osnovo kjer napredovanj ni.</p>
               <p>Kot je gospod minister že povedal, mi imamo 4.600 ljudi, ki so bili plačani v
               preteklih dvanajstih letih po 5.a členu in imamo trenutno okrog 70 ljudi, ki so
               plačani po 14. členu. In kakšen je status teh ljudi, ki so plačani po 14. členu? To
               so ljudje, ki so zaposleni samo zato, ker v določenem trenutku šola ni dobila na trgu
               ustreznega kadra. Ti ljudje so zaposleni za določen čas in ne napredujejo. Skratka iz
               dolgoletne prakse, ki do sedaj ni bila sporna je jasno kako se tolmači 14. in 5.a
               člen.</p>
               <p>Mogoče še to, na podlagi te odločbe sodišča, ki je zdaj v decembru postala
               pravnomočna, ne morejo nova sodišča avtomatično po tej sodbi odločati. Priv razlog
               je, da nimamo precedenčnega sistema v Republiki Sloveniji, drugi razlog je pa to, kot
               sem že prej povedal, da uporaba 14. člena poraja mnoga vprašanja, ki jih sodišče v
               tem prvem sporu ni razrešilo. To je vprašanje kako se izračunava plača po 14. členu
               in ki se po našem mnenju izračunava brez upoštevanja napredovanj, ker ti po 14. členu
               ne moreš napredovati in dokaz za to je dolgoletna praksa.</p>
               <p>Skratka, stališče Zakonodajno-pravne službe da je 5.a člen nesporen je po našem
               mnenju napačen in v tem delu je mnenje Zakonodajno-pravne službe tudi protislovno,
               ker sama služba se na večih mestih sprašuje in uporablja besede "se izpostavlja
               vprašanje", "se zastavlja vprašanje" in v bistvu na ta vprašanja ne odgovarja, na
               koncu pa zaključuje, da je vse nesporno.</p>
               <p>Zdaj naprej, vaš glavni očitek je bil, da se s to avtentično razlago presega namen
               avtentične razlage. Po našem mnenju sta dokaza za to, da ne gre za novelo zakona
               ampak dejansko za tolmačenje zakona, da to dokazujeta vsaj dve dejstvi. Prvo dejstvo
               je, da je to razlago sprejelo že tudi sodišče, to se pravi v tem že omenjenem
               kolektivnem sporu in dejansko zakon razlagalo in ne spreminjalo na isti način kot mi
               zdaj predlagamo. Drugo dejstvo, ki dokazuje, da imamo prav je pa to, da se dejansko
               to tolmačenje že uporablja, tudi v tem trenutku ko tukaj sedimo se uporablja v
               praksi, tako kot že dvanajst let. In ne gre za spreminjanje prakse za nazaj. Tako kot
               je gospod minister rekel, dejansko če bi mi sledili te zadnji odločitvi vrhovnega
               sodišča in ne tisti prejšnji bi dejansko spreminjali dejstva za nazaj in bi s tem
               ljudi, ki so bili recimo dvanajst let plačani po 5.a členu bi zdaj samo za pet let
               nazaj, ker je drugače že vse ostalo zastarano jih plačevali drugače. To se pravi
               ljudi, ki so šli že prej v pokoj nikoli ne bodo plačani po 14. členu, tisti ki imajo
               pa srečo in bodo zdaj lahko vložili tožbo in so jo pravočasno vložili in ni še
               zastarano bodo pa plačani po 14. členu seveda pod predpostavko, da se pri tem
               upošteva tudi napredovanje. In takšni pristopom pa dejansko povzročamo neenakost med
                  zaposlenimi. Mogoče še to,
               služba za zakonodajo je v državnem zboru jasno povedala kateri del po njenem mnenju
               presega avtentično razlago. Na ministrstvu se strinjamo, da se ta del, ki je za
               zakonodajo najbolj sporen in ki v bistvu je res največji očitek te avtentične razlage
               to, da prisega avtentično razlago in dejansko novelira zakon z amandmajem predlagamo,
               da se črta in s tem menimo da je ključna pripomba zakonodaje upoštevana in da služba
               v načelu ne bi smela imeti več bistvenih pripomb na to razlago.</p>
               <p>Nek argument Zakonodajno-pravne službe je tudi ta, da ZOFVI ni podaljšal uporabe 5.a
               člena, ZOFVI tudi ni podaljšal uporabe, ne vem zakona o policiji pa še vedno velja.
               ZOFVI ni posegal v plačna razmerja in odločbo ustnatega sodišča, ki jo je prej
               citiral gospod Štrukelj, je sodišče odločalo in presojalo 146. člen ZOFVI-ja, ustavni
               spor je bil sprožen na pobudo SVIZ-a, SVIZ je ta postopek izgubil. Kot je rekel
               gospod Štrukelj je ustavno sodišče povedalo, da je 146. člen ZOFVI-ja zagotovil
               kontinuiteto zaposlitve v vzgoji in izobraževanju pod nespremenjenimi pogoji za
               nedoločen čas. Skratka tudi ustavno sodišče, to se pravi zdaj nimamo samo več dveh
               različnih odločitev vrhovnega sodišča ampak imamo tudi odločitev ustavnega sodišča.
               Torej ta odločitev pravi, da ZOFVI omogoča in da rečem nalaga zaposlovanje teh
               delavcev pod nespremenjenimi pogoji. Skratka delavec, ki je bil leta 1996 plačan po
               5.a členu se ga enostavno ne sme plačevati drugače, Tako kot vi pravite, namen 5.a
               člena, ko je bil sprejet je bil ureditev položaja delavcev s šesto stopnjo izobrazbe.
               Ja tudi po sprejemu ZOFVI-ja so to še vedno delavci s šesto stopnjo izobrazbe katerih
               položaj je treba urediti in je urejen. In čisto iz nomotehničnega vidika je
               nesmiselna trditev, da bi moral ZOFVI navesti v svojih prihodnjih določbah vse člene
               plačnega zakona, ki ga je ohranjal v veljavi, popoln nesmisel.</p>
               <p>Mogoče še kar je gospod Štrukelj navajal, da je razlaga v nasprotju z določitvijo
               vrhovnega sodišča, samo z eno, ki se nanaša na konkretno osebo in ne na vse osebe.
               Zloraba avtentične razlage popravljanje nekaj za nazaj ne tako kot je gospod minister
               povedal, ravno upoštevanje te ene odločitve vrhovnega sodišča je spreminjala ureditev
               za nazaj. Pa še nekaj, tožb je vložilo 2.000 ljudi ja ampak potencialno je štiri
               tisoč, petsto, šeststo tožb. Rekli ste tudi, da ste zaprosili za mnenje inštitut za
               primerjalno pravo, veste vsako mnenje se pripravlja na podlagi dejstev, ki se
               tistemu, ki pripravlja mnenje, pač iz katerih izhaja. Jaz sem prepričan, da ste mi vi
               dali dejstva, ki gredo vam v prid in to vam ne očitam ampak je treba povedati tudi
               drugo plat ...<stage>/nerazumljivo/</stage>... da tako rečem.</p>
               <p>Načelo povratne veljavnosti predpisov velja isto. Ravno, če bi šli v tisto smer, ki
               jo vi predlagate bi dejansko povzročili  povratno veljavnost predpisov. Skratka tudi vi ste se obregnili ob to,
               da ni mogoče razlagati zakona, ki formalno je razveljavljen ampak vsi vemo, da se
               uporablja, ker zakon o sistemu plač v javnem sektorju še ni zaživel. Po tej logiki
               potem tudi sodišča ne morejo razlagati več takšnih zakonov in dejansko potem takšnih
               sporov ne moremo rešiti.</p>
               <p>Pa mogoče še to kar je gospod Prijatelj rekel, da smo goljufali ljudi in tako
               naprej. Po našem mnenju je dejansko uporaba 5.a člena bila v korist delavcev in so
               oni prejemali več kot bi prejemali po 14. členu. Naredili smo tudi izračune in v
               sodnih postopkih, če z avtentično razlago ne bi uspeli bi uveljavili tudi to. Zakaj
               so tožbe vlagali, mogoče je bila pomanjkljivost v enem sporu, ki ga ministrstvo
               zgubilo, da je ministrstvo bilo tolik prepričano, da bo vrhovno sodišče sledilo
               dosedanji praksi to se pravi vrhovnega sodišča in pa tudi praks ministrstva, da se
               sploh ni spuščalo v dodatne argumentacije zakaj 14. člen ni uporabljiv. Skratka da
               dejansko nismo mi sodišču navedli vseh argumentov, ki gredo v to smer da 14 ni
               uporabljiv in je sodišče dejansko potem razsojalo v bistvu v nekem ožjem krogu
               vprašanj, ki jih je treba v primeru, da bi se uporabljal 14. člen
               ...<stage>/Nerazumljivo./</stage>... In delavci so na podlagi poziva SVIZ-a da naj ne vlagajo tožbe
               pač trumoma šli vlagati tožbe brez da bi bilo pred tem tudi na vrhovnem sodišču
               razčiščena vsa pravna vprašanja, ki se porajajo ne samo tisto, ki je bilo razčiščeno
               v tistem slavnem sporu, ki ga je šola izgubila. Toliko zaenkrat.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp79">

               <speaker>PREDSEDNIK MAG. BRANKO GRIMS:</speaker>

               <p>Prosim, če še dopolnite tako da... Boste takoj dobili repliko samo Vlada naj pove do
               konca. Prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp80">

               <speaker>MOJCA ŠKRINJAR:</speaker>

               <p>Hvala za besedo. Tukaj sem zato, da potrdim podatke, ki jih je že povedal gospod
               pravnik glede števila teh ljudi, povem pa tudi, da sem bila petnajst let ravnateljica
               od leta 1991 do leta 2005, do sredine leta in lahko zatrdim, da smo v času še pred
               ZOFVI-jem in po ZOFVI-ju vse čas uporabljali ta 5.a člen za učitelje s šeseto
               stopnjo, v 14. člen smo razporedili samo ljudi, ki so bili neustrezni.  Zaposlovali pa smo v preteklosti
               kar nekaj v osnovnih šolah ljudi z neustrezno izobrazbo, nismo imeli zborovodji,
               nismo imeli učiteljev tehnike in tukaj so učili pravzaprav gimnazijski maturanti in
               ti ljudje so bili v 14. členu, bili so vedno zaposleni za določen čas dokler nismo
               dobili ustrezne zaposlitve kadra in nikoli nikdar niso napredovali v nič ne v
               plačilne razrede, ne v nazive, ker tega niso mogli. In ne glede na to, da, če je bil
               določen količnik izhodiščni učitelju s šesto stopnjo 2.76 je on lahko po 5.a členu
               prišel tudi do količnika 5, če je prišel do naziva svetnik, medtem ko človek, ki je
               bil v 14. členu je ostal v 2.93. Če to pomnožite še s ceno, s tisto osnovno ceno,
               takrat, recimo, če rečemo, da je to nekje 55.000 tolarjev, lahko vidite, da gre za
               enormno razliko in da če bi ti ljudje, vse ljudi ob uveljavitvi ZOFVI-ja uvrstili v
               14. člen bi bila povzročena gmotna škoda tem ljudem in teh ljudi je danes še 4000,
               veliko teh ljudi je pa že odšlo v pokoj in večina ljudi do leta 1996 dejansko je
               imela šesto stopnjo.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp81">

               <speaker>PREDSEDNIK MAG. BRANKO GRIMS:</speaker>

               <p>Hvala. Replika, gospod Štrukelj. Potem je na vrsti gospod Gaber.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp82">

               <speaker>BRANIMIR ŠTRUKELJ:</speaker>

               <p>Hvala lepa, gospod predsednik. Najprej moram reči, da me je nekoliko pretresla ta
               logika, ki jo je gospod pravnik izvajal ta trenutek, v smislu imamo samo eno odločbo
               Vrhovnega sodišča, sicer smo pa ravnali čisto v redu. Ali živimo v pravni državi ali
               ne živimo v pravni državi? Ta logika se mi zdi zelo dekadentna, če sem čisto odkrit
               in to, da jo izvaja pravnik z neko argumentacijo, ki je zelo približna. Zakon o
               sistemu plač v javnem sektorju velja, gospod Boncelj, in se uporablja, uporablja se
               za vašega šefa, gospoda ministra in za vse direktorje v javnih zavodih in ni nobenega
               dvoma, da se uporablja. Zato so ti približki preveč lahkotni za nekoga, ki hočejo
               resno razpravljati o tej zadevi. Drugo. Ne drži, da je tista odločitev v kolektivnem
               sporu prišla do Vrhovnega sodišča. Kje ste to pobrali? Prvostopenjska. In še naprej.
               Kar se tiče avtentične razlage, tu se za nazaj spreminjajo neka pričakovanja do
               katerih so bili upravičeni tisti, ki so na podlagi odločitev Vrhovnega sodišča to
               vložili. Mimogrede naj vas spomnim od kje prihaja avtentična razlaga zakona, iz
               ustave Sovjetske zveze iz leta 1936, ko je bila prvič uporabljena in potem v vseh
               sovjetskih ustavah do leta 1977, imele so jo vse ustave Jugoslavije federativne 53,
               46 in 74 in prevzele so jo vse republike potem Srbija, Makedonija, Hrvaška in
               Slovenija, potem, ko so postale samostojne države. Hvala lepa.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp83">

               <speaker>PREDSEDNIK MAG. BRANKO GRIMS:</speaker>

               <p>Replike na repliko ni. Jaz predlagam, da arhiviramo, pa ko bomo še enkrat razpravljali. Zdaj je na vrsti
               gospod Gaber. Prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp84">

               <speaker>DR. SLAVKO GABER:</speaker>

               <p>Precej zapletena, kot smo se že pogovarjali, je ta problematika. Jaz mislim, da ta
               združba niti ni najbolj prava za to, da bi prišla do konca tem vprašajem. Mi tukaj
               lahko predstavljamo samo določene aspekte tega o čemer teče diskusija in za kar tukaj
               v tem sporu gre. Jaz, tako kot še kdo tu prisoten, poznam to problematiko dolga leta.
               In za začetek bom povedal, da se strinjam z ministrstvom, ko govori o tem, da kar
               zadeva pravičnost te ureditve je ureditev takšna kot je v veljavi, v prid učiteljstvu
               in je s pozicije pravičnosti, pa to teorijo lahko obračate na levo ali ne desno, bila
               boljša med obema o katerih danes govorimo. Okrog tega posebej velikega spora biti ne
               more. Dilema leta 1993, ne šele 1996, dilema pravzaprav že pred letom 1993, takrat je
               samo v zakon bila neka rešitev zapisana, je bila zelo preprosta, na kakšen način in
               kolikšna naj bo plača učiteljice, učitelja, ki ima šesto stopnjo izobrazbe, ob tem,
               ko se začenjajo pojavljati v šolah učitelji, učiteljice s sedmo stopnjo izobrazbe. In
               osnovna logika tudi takratne vlade, če že hočete, večine ljudi takrat je bila zelo
               preprosta, vsi, ki imajo šesto stopnjo izobrazbe v tej državi naj imajo tej stopnji
               izobrazbe primerne plače, torej v skladu s šesto stopnjo. Naša logika je bila
               drugačna, naša logika je bila zavedajoč se, da ti ljudje opravljajo poklic,
               opravljajo delo v razredu, ki se na ravni zahteve same, ne pravim pa, da na ravni
               izvrševanja, ne loči glede na stopnjo izobrazbe, smo se s sindikati takrat dogovorili
               in v vladi precej mukoma doseli drugačen tip plačevanja, ki je od zgornje plače
               odšteval 15% od tiste z visoko stopnjo izobrazbe, to je med drugim državni proračun
               skozi leta stalo povsem preverljive količine denarja in te niso majhne. Torej, slabše
               bi bilo, če bi še posebej leta 1996 ali pa že leta 1993 rekli za učiteljstvo slabše,
               da velja, da ti ljudje nimajo več ustrezne izobrazbe, bilo bi neverjetno krivično do
               njih, če bi to naredili, zato nikomur takrat na um ni prišlo, da bi kaj takšnega
               naredil, ker če bi mi rekli, da ta  izobrazba ni več ustrezna, ne bi rekli samo to, da ne morejo
               napredovati, ne bi rekli samo to, da ne morejo napredovati v nazive in razrede, ker
               je kasneje bilo razdelano v brezštevilnih pogajanjih. Mi bi rekli še več. Rekli bi,
               da se ta delovna mesta razpisujejo. Morala bi se razpisati vsako leto. Ker bi bilo to
               ne umno, torej ne bi bilo v skladu z zdravo pametjo niti ne, se za kaj takega nismo
               odločili. S sindikati smo se takrat pogodili in to je mogoče dokumentirano videti, ne
               enkrat, ampak večkrat podpisano, med drugim v kolektivnih pogodbah, za ureditev, ki
               je v tej državi v veljavi tudi še ta trenutek. Zdaj. Seveda je tukaj cel kup vprašanj
               te vrste: kaj kdaj še velja in kaj se kdaj še uporablja. To so resna pravna
               vprašanja, jaz v njih ne bom zahajal. Ampak na ravni pravičnosti, na ravni tudi, po
               mojem prepričanju, odločbe sodišča, ki bi upoštevala vsa dejstva, ki jih je treba
               upoštevati, bi lahko bila odločitev samo ena, in sicer ta, da je ureditev minus 15
               boljša za učitelje in da je tudi, kar zadeva pravičnosti, bolj pravična. Ampak do tu
               si jaz upam argumentirati, lahko gremo v brezštevilne argumentacije na to temo na en
               način. Od tu naprej pa zame nastopi cel kup pravnih vprašanj. Ko se za nazaj
               sprašujem kje bi morda bilo mogoče to ustaviti, lociram točko ustavljanja tega
               zapleta v isto točko, kot sta jo prej, mislim, da minister in njegov pravnik
               locirala. V neki točki, ko je šla sodba v primeru ene šole in nekega povsem
               konkretnega primera naprej, takrat je verjetno bilo preveč optimistično verjetje, da
               bo razsodba takšna, kot so jo na ministrstvu službe vseskozi pričakovale in so jo
               tudi zagovarjale. Niso bile edine, ki so bile takrat tovrstnega prepričanja. Jaz sem
               ga takrat delil in delim to prepričanje tudi danes. Ampak, takrat bi očitno bilo
               treba pristopiti v to sodbo. Ne vem na kakšen način točno, jaz pač nisem pravnik,
               znati razložiti za kaj je šlo in verjetnost bi bila bistveno večja, da tovrstne sodbe
               ne bi imeli. Ampak sedaj pa jo imamo. In če jaz prav razumem, na tem temelji marsikaj
               kar je danes problematično.</p>
               <p>Drži to kar vi pravite. Vsaj jaz to tako razumem, da se ti zakoni danes uporabljamo,
               danes očitno veljajo, zaradi tega, ker drugače ne vem na osnovi česa se plače
               izplačujejo. Še huje. Ta parlament, ko so se zakoni popravljali; niso se enkrat v teh
               letih od leta 1993, ampak X-krat;  ni bil opozorjen, da karkoli v tej točki manjka, da za karkoli ni
               podlag. Ne vem kje so potem bile na primer proračunske inšpekcije bi bile morale že
               zdavnaj ugotoviti, da ni podlage za izplačevanje plač v tej državi. Ta se meni zdi
               bosa. Torej, zelo očitno se zaplet začne nekje drugje. Ko je sodišče razsodilo kot
               je, jaz mislim, da pri tisti konkretni razsodbi se ni o čem pogovarjati, tisto je
               treba pač plačati. Ko bo razsodilo vsakič drugič tako, kot je, bo tudi tisto treba
               plačati in o tem ni, vsaj v mojih očeh, nobene diskusije, ne glede na to ali je to
               pravično ali ne. To nima nič s tem, ima s pravnim redom te države.</p>
               <p>Jaz osebno, sem se dal rahlo podučiti pri pravnikih, ki stojijo na kakšni višji
               stopnici po teh nazivih in bi morali kaj več vedeti, kot vemo mi sami, in jaz ne vem
               kako je govoril sindikat z njimi. En del je bil podobnih ljudi, z univerze so torej.
               Jaz nisem stal na stališču, da je prav in edino logično, kar je naredilo sodišče. Jaz
               obrnjeno mislim, da s pravičnostjo to nima prav nič posebej skupnega. Ima pa marsikaj
               s pravom, zelo veliko. In meni so ti isti pravniki rekli, da je zelo sporno iti z
               avtentično razlago. Razlogi pa so bili podobni. Avtentična razlaga je nekaj česar v
               evropskih sistemi bojda ne poznajo, v teh zahodnih in severnih. In drugič. Tudi pri
               nas smo jo do zdaj zelo redko uporabljali in meni so rekli, priznam in zato težko
               podprem takšno avtentično razlago, da posega prepozno po tem, ko je sodišče v tej
               točki nekaj že reklo, ne more poseči v te odločitve, morda lahko kaj naredi za kakšne
               druge značaje, ampak zna biti, meni je bilo eksplicitno rečeno, da bo to pred
               Ustavnim sodiščem padlo. Da bo padel institut sam, tovrstnega odločanja. Priznam, da
               sem vedel za institut, bil sem sicer napačno prepričan, da ga imamo utemeljenega v
               Ustavi. Imamo pa ga v Poslovniku, to mi je zdaj jasno, zdaj tudi vem v katerih členih
               ga imamo in to je najverjetneje prešibka osnova.</p>
               <p>Za to, da sklenem ta del. Jaz mislim, da je zadeva zelo zapletena, da enostavne
               rešitve te zadeve v resnici ni. V osnovi je moje stališče takšno - glede na to, da
               imamo odločitev sodišča, in to Vrhovnega, je v tistih točkah kjer Vrhovno sodišče to
               odločitev pokriva, to potrebno plačati. Zdaj plača se to, bodisi tako za v
               nadaljevanje, da bo šla vsaka tožba posebej skozi, in bojim se da bodo, ker sta dve v
               zelo kratkem času, kolikor razumem že kar potrdili. Šole tudi niso odreagirale in ne
               vem ali bodo odreagirale na njih, potem bi bilo verjetno zelo dobro, če bi se
               poskušali pogoditi v zvezi s tem. Pogoditi zato, kaj se tukaj izplačuje, pogoditi o tem koliko se plača;
               govorim za tisto, kar se bo šele zgodilo, ker nekaj tisoč teh sodb se bo očitno še
               zgodilo. Sodišča bodo ponovno popolnoma zablokirana s tovrstnimi razsojanji, in to bo
               verjetno cel sistem stalo manj, če pride do tega, da se pogodite. In tu bi se meni
               zdelo pametno, da bi sindikat in ministrstvo ne stala pretirano vsak k sebi, ampak bi
               se poskušala domeniti in pogledati do kod je mogoče s tem dogovorom priti. To ni
               prvič, da se bo kdo pogodil. Ni prvič, da se bo to ministrstvo pogodilo, če se bo. To
               ministrstvo se je že pogodilo, pa celo to se je zgodilo, da ko se je pogodilo s
               sindikati, to ni vzdržalo prav do zadnjega, do zadnjega zaposlenega, ampak sistem je
               preživel, je šel z dogovori skozi tako, da jaz vidim možnost samo v to smer. Torej,
               ne mislim, da naj bi mi danes potrdili to kar je pred nami. Mislim, da tudi
               parlament, ne bi bilo pametno, da bi to naredil, čeprav se ne strinjam z nekaterimi
               vsebinskimi poudarki. Morda zato ne, ker vem nekaj preveč o tej zgodbi. Mislim, da bi
               znala biti zelo slaba, če bi res bilo tako, za zaposlene, kot bi se kdaj na prvi
               pogled zdelo.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp85">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima gospa Potrata, za njo je gospod Germič.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp86">

               <speaker>MAG. MAJDA POTRATA:</speaker>

               <p>Hvala za besedo.</p>
               <p>Začela bom pri tistem, kar je moje pričakovanje. Moje pričakovanje je, da bi bila
               smotrna odločitev tega odbora, da bi predlagano avtentično razlago, tudi s
               predlaganim popravkom, odbor zavrnil. Še bolje pa bi bilo, da bi predlagal umik in da
               ne bi te šlamastike zganjali na seji Državnega zbora.</p>
               <p>Meni stvari pač niso tako jasne v vsaki tančini, kot so mogoče gospodu pravniku z
               Ministrstva za šolstvo in šport, da se škandalizira ob tem da si kdo zastavlja
               vprašanje. Meni je čisto jasno, da dva pravnika o stvareh nimata vedno enakega
               mnenja. Sem pa zelo zadovoljna, če se vsaj eden od tistih dveh sprašuje o zadevah. In
               ko sem včeraj prebrala mnenje Zakonodajno-pravne službe, ki je decidirano, na koncu
               po zastavljenih vprašanjih v tekstu pa vendarle povedalo kaj si misli v zvezi s
               predlagano avtentično razlago, sem pričakovala, da bo predlagatelj avtentično razlago
               umaknil. Pa bom povedala tudi zakaj. Mi smo danes na nujni seji odbora. Poslovniško
               sem imela sama nekajkrat možnosti zelo, zelo veliko razmišljati o tem kaj naj se
               uvrsti na nujno sejo, kateri pogoji morajo biti izpolnjeni in tudi za uvrstitev na
               nujno sejo bi človek pričakoval, da so neke utemeljitve. Jaz, oprostite, za to
               avtentično razlago ne vidim vsebinskih razlogov za opravičilo da silimo z njo na to
               sejo, ko je v zvezi z njo več vprašanj, kot pa odgovorov, da ne rečem, da je sporna v številnih
               segmentih. To se pravi, da vidim tu že čisto po Poslovniku sporno uvrstitev. In bolj
               kot vas poslušam, še manj mi je jasno kako je mogoče nekatere stvari na tako zelo
               različne načine interpretirati. Ker, kaj pa je drugega avtentična razlaga, kot
               interpretacija nekega pravnega določila?! Poslušala sem gospo direktorice.
               Alternativa je bila ali VI. ali VII. stopnja izobrazbe. Ona je kar na enkrat govorila
               o gimnazijskih maturantih. Jaz se iz 90-ih let spomnim, da je v nekem določenem
               trenutku, zaradi spremenjenih izobrazbenih pogojev učilo vsaj troje tipov učiteljev:
               tisti, ki so imeli učiteljišče, tisti, ki so imeli višješolsko izobrazbo in tisti, ki
               so imeli fakultetno izobrazbo. In velika večina tistih, ki so imeli učiteljišče se je
               hote ali nehote, če so hoteli zadržati službo, sprijaznila s tem, da so bili iz
               razreda umaknjeni v podaljšano bivanje, čeprav jim je...</p>
               <p>Gospa Škrinjar ne odkimavajte, ker poznam konkretne primere, pa vam jih ne bom z
               imenom in priimkom zdaj citirala, ampak so šli zato, da so na šoli zadržali delo, ker
               so imeli delovno razmerje sklenjeno za nedoločen čas, šli v podaljšano bivanje,
               dokler je podaljšano bivanje bilo v takem obsegu. Zdaj smo ga pa tako ali tako malo
               skrajšali. Ampak, kot rečeno. V 90-ih letih se je v šoli marsikaj dogajalo. Tudi
               glede sklepanja delovnih razmerij za nedoločen in določen čas v Zakonu o delovnih
               razmerjih kaj piše. In če bi vse skupaj premešali in pogledali kako je kaj bi do
               kakšne zelo zanimive stvari prišli, kaj se po zakonodaji v šolstvu dogaja. Ampak, to
               ni predmet današnje avtentične razlage. Ta je zame, kot rečeno, sporna, predvsem
               zaradi tistega, kar sem prebrala v mnenju Zakonodajno-pravne službe. Rečeno je bilo,
               da je od zastavljenega vprašanja odvisen odgovor. Vedno je od zastavljenega vprašanja
               odvisen odgovor. In marsikdaj vprašanje definira pričakovani odgovor. Tu bi se dalo
               vprašati: Ali tudi ministrstvo ne sprašuje in si ne zastavlja vprašanj tako, da dobi
               pričakovani odgovor?! Jaz se v vse pravne finese razlaganj ne bom spuščala.  Tisto kar hočem povedati je samo
               to, da če bi ministrstvo menilo, da je vse v njegovi avtentični razlagi čisto zlato,
               potem ne bi, ali pa suho zlato, kakor hočete, potem ne bi samo predlagalo popravka.
               Ja, potem ste pa vendarle našli, gospod minister, nekaj v mnenju Zakonodajno-pravne
               službe takega, kar je bilo uporabno in ni bilo tako neuporabno, kot je bilo prej
               mogoče slišati v neki razpravi, precej dolgi, ki je zelo poučevala kaj kdo sme pa
               česa kdo ne sme.</p>
               <p>Jaz si vseh preračunov kaj je komu v prid in kaj komu ni v prid, kaj mu je celo v
               škodo, ne upam delati. Zaradi tega, ker nekateri imajo raje varnost pred plačilom.
               Kar pa zadeva pravičnost v pravu. Potem bi pa takole rekla. Zdaj že četrtega leta
               dela v komisiji, ki ji predsedujem, sem ugotovila, da po logiki stvari odločitve
               nimajo velikokrat vedno temeljnost upravičenosti, ampak je treba pravne argumente
               spoštovati in odločitve sodišča v taki obliki, kakršne so bile sprejete tudi
               spoštovati. Toliko kar zadeva pravičnosti. In da se odločitve, potem ko so bili vsi
               pravni inštrumenti izkoriščeni, več ne morejo spreminjati. Verjemite, da prihajajo
               mesečno na Komisijo za peticije, človekove pravice in enake možnosti ljudje, ki niso
               zadovoljni z odločbami sodišč pa nič ne moremo v zvezi s tistim narediti. Ampak tu je
               odločba Vrhovnega sodišča in če jaz zdaj iz prakse, ki jo poznam izhajam, potem je to
               nekaj kar je uvaževanja<stage>(?)</stage> vredno v pravni državi. Jaz bi res rada slišala katere za
               državo nepopravljive posledice bi nastopile, če ta hip te avtentične razlage ne
               sprejmemo. Proračunske posledice? Ampak bi morala država tudi razmišljati o koristih
               za posameznike, ki to tožbe vlagajo in so tožbe dobili. Hvala. Jaz seveda ne bom
               podprla avtentične razlage. Zato ker imam preveč vprašanj pa premalo odgovorov pa
               vsaj dve pravni mnenji, ki sta zame zelo relevantni, zelo resni in sprejemu
               avtentične razlage nasprotujejo. Bom pač tvegala in sledila temu. Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp87">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Germič, za njim je gospa Širca. Gospod Germič, prosim.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp88">

               <speaker>LJUBO GERMIČ:</speaker>

               <p>Hvala lepa gospod predsednik za besedo. Jaz bi seveda želel komentirati najprej
               razpravo ali očitek poslancem
               s strani ministrstva, da seveda ni korektno, da kar tako iz rokava stresamo svoj
               prav. Vi veste, da smo v situaciji ko obravnavamo to pomembno vprašanje v zelo
               kratkem časovnem obdobju. V zelo kratkem časovnem obdobju smo bili pravzaprav s
               predlogom za uvrstitev te točke na nujno sejo seznanjeni z, pravzaprav globino in
               vsebino tega problema. Vsi, ki smo delali v šolstvu in jaz sem v devetdesetih letih
               vrsto let prebil v šolstvu, smo bili soočeni s temi problemi. Smo bili soočeni, glede
               na to, da se je dvigoval nivo izobrazbe kot zahtevek za zasedbo določenega delovnega
               mesta. Seveda smo bili zelo močno soočeni z vprašanjem na kakšen način urediti status
               tistih, ki so že bili v vzgoji, izobraževanju v odnosu do novih zahtev, ki jih pa
               takrat, glede na nove zahteve, naj ne bi izpolnjevali. ...<stage>/Nerazumljivo./</stage>... je dr.
               Gaber dovolj dobro govoril, zato mislim, da nam jo je tudi zelo korektno predstavil.
               Seveda, ko pa sedaj se soočamo z različnimi mnenji in tukaj pač morate vedeti, da
               imamo na eni strani odločbe sodišča, na drugi strani imamo mnenje Zakonodajno-pravne
               službe parlamenta in na tretji strani imamo seveda vaš predlog o potrebnosti o
               avtentični razlagi. Seveda tukaj je pa treba zdaj tehtati na kakšen način rešiti
               navedeni zaplet.</p>
               <p>Kolegica Potrata je že omenila, da seveda je verodostojnost predloga ministrstva
               omajana že s tem ko popravlja svoj predlog. Na eni strani poskušate iz pravnega
               vidika razveljaviti verodostojnost mnenja Zakonodajno-pravne službe in korigirate
               svoj predlog. Seveda to v poslancih vzbuja pravzaprav dodaten dvom o tem ali ravnate
               prav. Dodaten dvom vnašate tudi v to, ko govorite, da je seveda sodišče odločalo na
               podlagi določenih okoliščin, pri čemer pa jih ni v celoti upoštevalo. Torej določene
               vidike sodišče ni v celoti upoštevalo. Mislim da je bilo tako približno rečeno.
               Seveda se tukaj postavlja vprašanje. Zakaj sodišču ni bilo možno predstaviti vsebino perečega problema na način,
               da bi lahko upoštevalo vse okoliščine, vse vidike, ki bi lahko pripeljali tudi do
               drugačne odločitve? Seveda tukaj se pojavlja, bi rekel, zelo velik dvom, zakaj danes
               izpostavljate, da sodišču niso bila znana vsa dejstva, na osnovi katerih bi pa lahko
               potem tudi odločilo drugače. Tukaj omenjate tudi eno drugačno odločitev sodišča iz
               leta 2002. Jaz se, ne vem, ali mislimo enako, ampak ko smo brali odločitev višjega
               delavnega in socialnega sodišča in potrjuje prvostopenjsko odločitev navaja dva
               primera. Navaja, da jih je preučilo, preden je dokončno odločilo o, torej na višji
               instanci. In ne vem. Ali mislite enako kot je tukaj? Ampak ...<stage>/Nerazumljivo./</stage>... nek
               spor, ki ga je, torej o predlogu sindikata vzgoje, izobraževanja in znanosti iz leta
               2002, pri čemer je pa Vrhovno sodišče revizijo udeleženke zavrglo iz razloga, ker je
               predloga za ...<stage>/Nerazumljivo./</stage>... vložila udeleženka sama. Torej, vsaj tako kot jaz
               to razumem. Ampak če prav citiram, boste me lahko korigirali če prav citiram. Seveda
               v tem primeru ni prišlo do te vsebinske zadeve, tako kot jaz razumem. Ampak iz nekega
               drugega pravnega vidika se je odločilo Vrhovno sodišče v okviru revizije. Tako kot
               jaz to razumem. Glede na to, da ste z ministrstva imeli kar nekaj razprav v smislu
               predstavnika SVIZ-a. Če je temu tako, potem seveda ne obravnavamo obe odločitvi
               sodišča v isti vsebini. Torej gre za dve ločeni vsebini in ni mogoče tako enostavno
               interpretirati zgodbe, da je primer leta 2002 pomenil eno odločitev v eno smer in da
               je odločitev Vrhovnega sodišča sedaj diametralna in imamo na mizi pravzaprav dve
               ekvivalentni odločitvi, ki pomenita seveda med sabo pa nasprotje v vsebini.</p>
               <p>Torej jaz bom prosil, če mi bo lahko kdo razjasnil te dvome, ali razmišljam prav. Iz
               preprostega razloga. Ker ob upoštevanju vseh teh elementov je seveda pred nas
               postavljena zelo težka naloga v smislu tega kar nam govori Zakonodajno-pravna služba.
               Torej mi z avtentično razlago zakona posegamo v vsebino zakona. In smiselna pripomba,
               ki je bila tukaj dana je, zakaj predlagatelj, tudi v dobri veri, da bo imel prav in
               da bo sodišče odločilo na koncu v njegov prid, ni posegal v zakonsko spremembo
               takrat, če bi lahko to naredil bolj eksplicitno kot je potrebno zdaj z zakonsko,
               torej z obrazložitvijo, avtentično razlago to naredil. Saj boste lahko to razložili.
                   Zato se mi zdi še enkrat
               smiselno podpreti tiste predloge, ki ne govorijo samo o tem, da naj ne podremo te
               avtentične razlage, ampak smiselno razmisliti kot predlagatelj je najbolj smiselna
               odločitev, da se umakne ta predlog za avtentično razlago. Kajti zelo slaba usluga bo
               narejena, da bomo mi jutri, ko bomo razpravljali o tej vsebini, imeli na mizi zelo
               različne odnose do teh vprašanj, pri čemer imamo pa vsi skupaj pred seboj en in isti
               problem. Na kakšen način odgovoriti na pričakovanja tistih, ki vlagajo in bodo še
               vlagali tožbe. Jaz mislim, da tega na terenu več ni možno ustaviti. Zdi se mi še
               najmanj korektno, da bi za nastalo situacijo potem krivili sindikat. Tudi, če
               sindikat ne bi pozval ljudi ali jih informiral o tem, kako naj ravnajo, se bi ta glas
               zelo hitro razširil in bi ljudje uveljavljali to pravico, glede na splošno prakso, če
               je pozitivna rešitev ene odločbe, da jo vložijo tudi tisti, ki mislijo, da lahko na
               podlagi takšne odločbe uveljavljajo tudi svoj prav. Zato se mi zdi res smiselno s
               strani predlagatelja, da razmisli še enkrat, da vse povedano kar je danes tukaj že
               bilo slišano, da razmislite o tem, ali ne bi bilo bolje umakniti ta predlog za
               avtentično razlago in iskati v obravnavi individualnih primerov, kar je bilo tudi že
               danes rečeno v razlagi na sodišču to o čemer ste danes govorili. Torej, da v fazi
               tega primera, ki je pravnomočen, niste uspeli prepričati sodišča o vseh vidikih. O
               vseh vidikih, ki bi lahko pripeljali tudi do drugačne odločitev. Zato se mi zdi ta
               predlog smiseln, tudi v izogib očitku, da bi želeli kar takole iz rokava stresati
               predlog za svoj prav. Zato, ker imamo dvome, ki se nam pojavljajo na osnovi različnih
               mnenj, sem prepričan, da bi bila takšna odločitev najbolj smiselna. Hvala lepa.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp89">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospa Širca. Za njo je gospod Prijatelj.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp90">

               <speaker>MAJDA ŠIRCA:</speaker>

               <p>Hvala lepa. Moj razmislek je, da tudi ta amandma, ki je bil predlagan, najbrž že
               razpravljamo tudi o amandmajih, čeprav je problematika očitno za vse zelo široka, ne
               rešuje ali pa ne odpravlja dvomov, s katerimi se več ali manj vsi srečujemo danes. Ne glede na to ali je
               materija komplicirana ali ne, ni smiselno, da tudi mi podpremo by pass, ki se ga je
               pač poslužilo ministrstvo, da bi saniralo, ne rečem, da enostaven problem, tudi težak
               problem, tudi finančno težak problem, ampak sama menim, da tudi orodje ni pravo.
               Recimo, ko smo se zadnjič ali ko se jaz sama spomnim zadnje avtentične razlage v
               Državnem zboru je bilo vprašanje zakona, ki je razlagal, ne pa odločal ali pa
               odgovarjal na to, kaj je prav in kaj ni, ampak poglabljal definicijo neke teme, ki je
               ločevala erotiko in pornografijo, šlo je za zakon o medijih, kjer je prišlo tudi do
               dilem. Ampak dilem, ki so razjasnjevale tekst, ne pa iz katerih posledic tega
               razjasnjevanja bi prišlo do novega teksta. Poglabljale so ga. Tukaj pa prihaja ne
               glede na ta amandma do tako rekoč, nove interpretacije in takšen sistem, tako orodje
               pomeni lahko uvajanje neke prakse, ki ima lahko daljnosežne posledice. Ne vem, če
               pretiravam, lahko tudi v kompliciranih vprašanjih, ki jih imamo ob spominskem tednu
               na mizi, se lahko tudi kakšne zakon v primeru pri interpretaciji o izbrisanih recimo
               postavi v drugačen kontekst.</p>
               <p>Zato ni pametno, ni smiselno ne biti<stage>(?)</stage> načelen in se poslužiti kot pravim pomoči
               enega postopka avtentične razlage, zato, da se naredi sila tudi nad sodno vejo
               oblasti. Kajti recimo v primeru, da boste zdaj podprli in da v teh primerih, kjer je
               Vrhovno sodišče že odločalo se ponovno odpre in zgodi krivica oziroma nasilje nad eno
               drugo odločitvijo, kjer bo že spet potrebna, kaj - avtentična razlaga, da se
               sprašujemo ali nekaj za nazaj ruši neodvisno vejo dejavnosti, se pravi sodno oblast.</p>
               <p>Nismo mi tukaj, da bi vam dajali napotke, kako boste reševali to komplicirano
               situacijo oziroma zagato s temi morebitnimi novimi vlogami oziroma tožbami. Zagotovo
               pa ne moremo in ne smemo se posluževati nepravnih sistemov, zato ker bi lahko
               sprožali nove krivice, uvajali nove prakse, predvsem pa se izogibali  tistim orodjem, ki jih ima
               Poslovnik in bi delali nasilje tudi nad sodno prakso. Rešitev, ki je bila danes na
               začetku dana, da se v izogib vsemu kar se lahko na takšen način sprejemanja
               avtentične razlage lahko zgodi, to se pravi da jo umaknete se mi zdi smiselna, se mi
               zdi konstruktivna in pametna in vam bo, gospod minister, zagotovo koristila.
               Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp91">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Prijatelj najprej.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp92">

               <speaker>SREČKO PRIJATELJ:</speaker>

               <p>Hvala lepa še enkrat za besedo.</p>
               <p>Poglejte, sodni epilogi bodo takšni kot bodo in proti temu v bistvu tudi minister ne
               bo mogel kaj dosti vpliva izvajati ali pa represije, spreminjati to zadevo. In
               verjemite mi, da bodo na koncu te pravnomočne sodbe imele za posledico točno to kar
               hočemo zdaj s to avtentično razlago narediti, v bistvu razveljaviti pravico do
               plačila razlike, ki je bila neupravičeno odvzeta. Sodišče se je postavilo na
               stališče, da delovna mesta, ki jih opredeljuje 5.a člen ne obstajajo več, to je
               dejstvo to v bistvu tudi minister sam ugotavlja. In delavci, ki so v enakem položaju
               lahko sodno uveljavljajo mesečne razlike v plači, ki nastajajo zaradi 5% nižje osnove
               in v bistvu uveljavljajo drugi odstavek 14.a člena. To pomeni posledično 2.000 tožb,
               o tem govorimo danes tako da to hočem povzeti. In ministrstvo za šolstvo in šport
               želi z avtentično razlago 5.a člena prepisati drugačen potem in tako v bistvu
               razširiti odgovornost in v bistvu tudi na nek način anulirati tožbe. Poglejte, tožbe
               kakor imam jaz tukaj zapisano so zahtevki starejši od pet let že zastarali; po petih
               letih zastarajo. Lahko pa uveljavljajo tisti, ki imajo v bistvu petindvajset let
               delovne dobe. S tem velikim številom delavcem že onemogočena izterjava, v bistvu s
               strani ministrstva obstaja že danes. Dejstvo je da je že ogromno teh zahtevkov
               zastaralo in tukaj so že v neenakopravnem položaju, tu se jim že dela krivica.</p>
               <p>In če v bistvu bomo sprejeli pa tole pa absolutno anuliramo vseh dva tisoč tožb.
               Zdaj, zakaj je to za mene nesprejemljivo, neskladje z ustavo je samo eno ste povedal
               spoštovani predstavnik upravne službe ministrstva, ali ni zadosti samo eno? Ali jih
               mora biti pet? Saj vem, da jih je pet zato pa navajam, če jih mora biti pet. Način
               sprejema avtentične razlage 5.a člena pa tako ali tako že  ugotovljeno danes tukaj ni dopusten, prvič ni dopusten
               in v bistvu ni ustavno dovoljen, je ustavno sporen. In če to naredimo, v bistvu smo
               naredili eno zelo veliko napako jaz vsaj pri tem ne bom sodeloval, bom proti
               avtentični razlagi, tudi proti amandmaju in proti vsem tem, ker je danes tukaj na ad
               hoc predlagalo in jaz še enkrat predlagam spoštovani minister tako kot sem že na
               začetku rekel, umaknite to, ker res na to vas opozarjajo eminentni v bistvu pravniki,
               tudi jaz ne vem kakšno pravno svetovanje imate vi ampak tudi pravna stroka, tudi
               Zakonodajno-pravna služba in sodni epilogi vas bodo vsak dan bolj opozarjali na to,
               da nimate prav ker sodišče bo razsojalo tako kot je v sodni praksi že danes prisotno
               in to kar ste pa vi navajali je pa resnično malo, bom rekel izkrivljena resnica, da
               ne rečem kaj drugega, delovno sodišče v Ljubljani je izreklo takšno sodbo kot ste jo
               vi navajali ampak Vrhovno sodišče je pa to sodbo ovrglo, mislim pa da neki nivoji
               sodstva pa v tej državi tudi obstajajo. Imamo delovno in socialno sodišče v Ljubljani
               potem pa imamo tudi Vrhovno pa še kakšno drugo sodišče in na koncu, če bo to pristalo
               na ustavni presoji boste imeli še to floskulo ki bo metala pa celotno slabo luč in
               sramoto na Vlado.</p>
               <p>Jaz bi rekel, da v izogib temu, da ne bo prišlo do tega, res je da imamo v Sloveniji
               ogromno zakonov, ki so v neskladju z ustavo, to mene tudi boli kot parlamentarca in
               se ne morem strinjati s tem, da ti zakoni veljajo pred zakonom in da seveda da se
               razsoja na temelju neustavnih zakonov. To je prisotno in tega je kar nekaj. To je
               sramota za Slovenijo, svojevrstna sramota, ne si dovoliti še ene nove. Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp93">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospod Štrukelj se je javil.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp94">

               <speaker>BRANIMIR ŠTRUKELJ:</speaker>

               <p>Hvala lepa gospod predsednik še enkrat za besedo, zadnjič.</p>
               <p>Torej stališča, ki sem jih povedal v zvezi z zlorabo tega instituta, avtentične
               razlage, ki se je prej do leta 2002 v Poslovniku imenovala obvezna razlaga sem pač
               naslonil na Inštitut za primerjalno pravo pri pravni fakulteti. Včeraj sta mi osebno
               profesor Grad in pa profesor Kavčič to mnenje tudi sama osebno predstavila in ne
               dvomita v zadeve, ki jih vidita tako kot jih vidita. Seveda zgodbe o tem, da smo mi
               predstavili samo svojo stran, lepo vas prosim saj se ne pogovarjamo s krošnjarji in
               vso dokumentacijo sta preučila in to mnenje, ker gre za primerjalno, ko bo podpisano
               bo tudi dostopno javnosti.</p>
               <p>Tisto kar bi jaz rad ministra še enkrat vprašal, ker gre za tako veliko razliko med
               našim in njihovim izračunom, med deset in štirideset milijoni evrov je pa kljub vsemu
               še nekaj razdalje in bi prosil, lepo prosil ministrstvo, da pojasni kako pride do
               izračuna štiridesetih milijonov in na podlagi česa naredi to kalkulacijo glede na to,
               da je ta trenutek vloženih dva tisoč tožb.  Žal, če uporabim besede nekega drugega ministra je minister z SVIZ-om
               praktično prekinil diplomatske odnose tako da težko bi se o čemer koli lahko
               dogovorili. Na dve pismi, ki sta bili poslani osebno ministru iz našega sindikata smo
               dobili in sicer ne odgovore kar je rekel pa nekdo drug v tej državi državne
               sekretarke, kjer ni odgovorjeno na našo pobudo, da se poskušamo dogovoriti o
               izvensodni poravnavi, ki je bila bistveno cenejša tako za učitelje kot za državo in
               celo ob možnosti, da bi mi priporočili tem ki tožijo, da bi morda ob izplačilu bi
               prišlo celo do umika dela zamudnih obresti kar bi bilo še ceneje. Če pa šlo to na
               Ustavno sodišče in bo šlo in v izhod ne dvomimo pa bo to samo zadevo izrazito
               povečalo, podaljšalo, ker se bo podaljšal proces. Mi sicer mislimo, da bi sodniki
               lahko sami že zaprosili za razlago na Ustavnem sodišču kar pa pomeni, da bi se vsi ti
               procesi v tistem trenutku ustavili, ko bi eden od sodnikov to zaprosil za Ustavno
               sodišče in se mi zdi, da je to tudi najboljša pot do tja.</p>
               <p>Kar se tiče tega kar je poslanec dr. Gaber govoril se sicer v enem delu strinjam z
               njim, v drugem ne. Takrat je jasno, da je bila to edina možna rešitev, zgodba o tem,
               da bi bili učitelji s šesto stopnjo plačani tako da ne bi imeli napredovanja nič, bi
               pomenilo da takrat pouka ne bi bilo lepo vas prosim, če pa imate v državni upravi z
               različno stopnjo izobrazbe isto plačo. Samo zaradi tega, ker je to tako ogromen
               strošek v šolstvu je tukaj za isto delo razlika in tu se je kar se tiče navajanja
               sodišč mešale dve stvari in to ne vem ali po pomoti ali ker se je želelo speljati.
               Ena od učiteljic v Sloveniji je ob financiranju SVIZ-a tožila in prišla do revizije
               Vrhovnega sodišča ampak ne zaradi tega. Zaradi tega, ker je trdila, bi morali imeti
               za isto delo v osnovni šoli isto plačilo. To je prišlo do Vrhovnega sodišča in to
               nima s tem 5.a členom popolnoma nobene zveze, tisto kar je pa kolektiven spor se je
               pa končal na prvi stopnji, ki smo ga pa res izgubili vendar tudi z nekaterimi
               pomembnimi razlikami, ki so bile takrat navedene.</p>
               <p>In to kar je dr. Gaber rekel. Res je, mi smo takrat sodelovali pri teh pogovorih
               ampak spoštovani gospe in gospodje, tukaj je Vrhovno sodišče odločilo kako je
                  treba razumeti ta zakon in
               sprožil ga je za časa še ministra dr. Gabra en sam očitek leta 2003 je bilo to
               vloženo, nič proti tej Vladi ali kako drugače in je prišlo do Vrhovnega sodišča. Ko
               je Vrhovno sodišče to reklo, je bila naša dolžnost, da tistim, ki so bili v enakem
               položaju, da jim zagotovimo, zato plačujejo članarino da jim zagotovimo pravno
               varstvo na sodišču za enake zadeve in tukaj se zadeva konča. Zdaj pa samo še
               vprašanje; če bi gospod Boncelj<stage>(?)</stage> verjel v argumente, ki jih je v zvezi z, bom rekel
               zelo na trenutke arogantno kritiko Zakonodajno-pravne službe Državnega zbora izrekel,
               zakaj se je pa potem ministrstvo odločilo za avtentično razlago, če verjame v svoje
               argumente, potem naj pa pelje to naprej na sodišče.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp95">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima Zakonodajno-pravna služba.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp96">

               <speaker>MARTA BRIŠKI:</speaker>

               <p>Hvala lepa.</p>
               <p>V zvezi z izvajanjem pravnika z ministrstva moram ponovno pojasniti, da pri pripravi
               našega mnenja mi nismo upoštevali prakse oziroma nismo upoštevali ali se veljavne
               pravne norme v praksi pravilno uporabljajo oziroma ali se sploh uporabljajo, to se
               pravi ne uporabljajo. To navsezadnje ni v okviru naše pristojnosti, okvir naše
               pristojnosti je zelo točno določen v Poslovniku in je v uvodu mnenja tudi jasno
               zapisan. Očitali ste, da izpostavljamo nekatera vprašanja. Normalno, mi namreč nismo
               tako zelo suvereni pri posameznih odločitvah za katere menimo, da so v pristojnosti
               drugih organov, da bi si upali tako kot vladna služba za zakonodajo vsaj tako
               navajate, jaz moram reči da zraven nisem bila, če so res tako zatrjevali, sprejema
               neke odločitve za katere menim, da so v pristojnosti bodisi sodišč bodisi kakšnih
               drugih organov, dejansko pa ne v naši pristojnosti.</p>
               <p>Naslednje kar želim povedati je sodba za katero ste rekli navsezadnje sodna praksa.
               Sodna praksa se izoblikuje ravno z odločitvami Vrhovnega sodišča tako da v bistvu
               vnemar oziroma popolnoma zanemariti odločitve Vrhovnega sodišča v določenih primerih
               v katerih je razsodilo tudi ne gre.</p>
               <p>In nenazadnje mogoče vsaj glede nečesa kar ste pa pohvalili, to pa je odločba
               Ustavnega sodišča, ki je zavrnilo zahtevo za oceno ustavnosti tega 146. člena ZOFVI
               na zahtevo SVIZ-a, moram reči, da sem tudi v zvezi s tem mnenje pripravljala jaz in
               ga je odbor seveda tudi potem potrdil tako da vsaj nekaj zaslug, ker pa tudi
               Zakonodajni službi vsaj v tem delu. Hvala lepa.</p>
            
            </sp>
            <sp xml:id="SDT4-OZKŠIŠ-Nujna-018-2008-03-04.sp97">

               <speaker>PREDSEDNIK MAG. BRANKO GRIMS:</speaker>

               <p>Hvala. Potem dajem zdaj besedo Vladi.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp98">

               <speaker>DR. MILAN ZVER:</speaker>

               <p>Hvala za besedo gospod predsednik.</p>
               <p>Jaz bo dal svoji strokovni pomoči še kasneje besedo ampak vendarle bi rad povedal,
               meni bi bilo najlažje to kar predlagate. Urediti tako pa plačati pa bi bil mir ampak
               ne morem tega narediti zato ker bi bile lahko prevelike posledice, nisem prepričan
               ali bi imel prav ali ne zato, ker nas demantira dvanajstletna praksa. Dvanajst let je
               bila neka praksa, nek način dela, izplačevanja in bomo z eno tako odločbo vse anulirali, kljub temu, da so
               bila tudi sodišča drugačne odločbe in so nam dali prav. Enostavno ni problem
               enostaven in se ne da tako narediti. Jaz bi lahko ravnal kalkulativno, volitve se
               bližajo, lahko bi se sprejel sklep kot ga mi vi predlagate, pa pač plačamo vse, kar
               izgubimo. Ampak jaz tega ta hip ne morem narediti, mi tega ne dovoli nekatere stvari.
               In bom poskušal priti zadevi do dna, tako da bo odločitev popolnoma jasna. Mislim, da
               je glede na to, da imamo tako prakso, tudi moj predhodnik vidi, da stvari niso tako
               enostavne, da bi lahko kar tako sprejeli neko odločitev, ki bi bistveno spremenila
               zadeve za nazaj, bi ostal kar pri tem stališču kot smo ga predlagali z avtentično
               razlago. Mogoče je ta inštitut res preživet, mogoče bi ga bilo dobro celo odpraviti,
               ampak v tem trenutku je to edina bilka, ki nam pomaga preživeti na ministrstvu za
               šolstvo, ker se bo usul plaz in druge rešitve pač ne vidimo. Jaz še enkrat pravim,
               lahko bi ravnal tako po liniji najmanjšega odpora, ampak ne vem, če bi bilo to
               pravilno.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp99">

               <speaker>BOJAN BONCELJ:</speaker>

               <p>Mogoče na ta vprašanja, ki so bila izpostavljena. Najprej gospod Štrukelj, seveda
               ministrstvo definitivno verjame v pravno varnost in pravno državo, zato je odločitev
               Vrhovnega sodišča nemudoma izvršilo in plačalo, tako kot je bilo naloženo
               posamezniku, ki je pač postopek dobil. V zvezi s tem je treba tudi povedati, da
               izvršitev sodbe pomeni tudi to, da ta posameznik ne bo mogel več napredovati.
               Skratka, njegova napredovanja so končana.</p>
               <p>Mogoče še to, še enkrat poudarjam, imamo odločitev Vrhovnega sodišča, imamo
               odločitev Ustavnega sodišča, ki je povedalo kaj pomeni sprejeti sprejem ZOFVI-ja in
               njegov vpliv na plačni zakon. Res ne moremo govoriti, da so na eni strani odločitev
               sodišč, na drugi strani pa predlog ministrstva. To ne drži.</p>
               <p>Kar se tiče trditve o nekih prekinitvah diplomatskih odnosov in predlogih za
               poravnavo med ministrstvom in sindikatom, ministrstvo je odgovorilo na dopise
               sindikatov in dne 7.2. tega leta smo se tudi dobili na sestanku. Dogovorili smo se s
               sindikatom na njihovo pobudo, da o tem ne bomo obveščali javnosti in v bistvu še bolj
               razburjali ljudi v šolah na to temo. Pač sedaj to povem, ker je pač gospod Štrukelj
               sam, da rečem tako, izzval to informacijo. Trditev, da se ministrstvo ni poskušalo
               poravnavati, da se ni odzivalo na predloge ne držijo. Mi smo se dobili na sestanku,
               pogledali smo kakšne so možnosti za poravnavo, sedaj moramo vedeti predpostavka
               poravnave je, da vsaka stran nekoliko popusti. Te ponudbe o nekem popuščanju ni bilo,
               tako da poravnava že s tega vidika ni bila možna.  Pa mogoče še nekaj. Veliko razpravljavcev je
               predpostavljalo, da bo ministrstvo v novih sodnih postopkih, to se pravi, v primeru,
               da avtentične razlage ne bo, da bo postopke izgubljalo. Mi menimo, da ne bomo
               izgubljali, zato ker v novih postopkih uveljavljamo tiste argumente, ki pač v prvem
               postopku niso bili uveljavljeni. In zakaj niso bili? Že prej smo povedali, glejte, v
               tem novem sodnem postopku mi ne pravimo sodišču, Vrhovno sodišče je odločalo tako,
               ampak mi predlagamo temu konkretnemu sodišču, da odloča drugače. Mi pravimo drugače -
               v redu, Vrhovno sodišče je odločilo tako, dajmo zdaj pogledati, kdaj zdaj to pomeni,
               plača po 14. členu, dajmo zdaj res izračunati, koliko pa dejansko ta plača znese.
               Tako da predpostavka, da bo ministrstvo zdaj kar po vrsti vse tožbe izgubljalo, če ne
               bi bilo avtentične razlage, ne drži.</p>
               <p>Gospod poslanec Gaber, bivši minister za šolstvo, je rekel, da je stvar zelo
               zapletena, da gre za resna pravna vprašanja, in v bistvu to že demantira tudi mnenje
               službe za zakonodajo, da gre za čisto jasna razmerja in določbe. Jaz se strinjam s
               poslancem, da gre za zapletena vprašanja in da verjetno je smotrno, da se jih
               razjasni z avtentično razlago. Gospod poslanec je omenjal tudi kolektivno pogodbo.
               Mogoče še ta podatek. Po sprejemu ZOFVI, to se pravi, po tolmačenju po tem dogodku
               naj se ne bi več 5.a člen uporabljal. To se pravi, po sprejemu ZOFVI je bil sprejet
               aneks h kolektivni pogodbi, ki eksplicitno omenja izplačevanje plač po 5.a členu. To
               se pravi, to je še en argument, ki kaže na to, da med strankami tudi s strani
               sindikata ni bilo sporno, da se ta člen še uporablja po sprejemu ZOFVI-ja.</p>
               <p>Kar se tiče sporne avtentične razlage, kar je gospod poslanec Gaber rekel, lahko
               seveda razpravljamo o tem, da je avtentična razlaga kot institut sporna, ampak to
               zdaj ni stvar te debate. Jaz verjamem, da ko je bil poslovnik sprejeman, da ga je
               tudi Zakonodajno-pravna služba pogledala in verjetno ne bi bil sprejet, če bi rekla,
               da je to protiustavno. Tako da sam institut avtentične razlage kot tak verjetno zdaj
               ni stvar tega odbora, da bi o tem zdaj razpravljal.</p>
               <p>Rečeno je bilo tudi, da sta dve sodbi. Res je, v januarju je bila izdana še ena
               sodba, ampak to pa zamudna sodba, ker se ravnatelj enostavno ni odzval na tožbo. To
               je stvar zdaj odgovornosti ravnatelja in menimo, da tudi odškodninska odgovornost
               ravnatelja, da se niti ne odzove na tožbo.</p>
               <p>Gospa Potrata je tudi potrdila, da stvari niso jasne. Tako da s tega vidika verjetno
               ne osporava, da je avtentična razlaga potrebna. Je pa napačno razumela moje navajanje
               tega, da se spraševati ni ustrezno. Nasprotno, ministrstvo meni ravno to, da se je
               treba spraševati in da se je treba spraševati tudi o pomenu 5.a člena in dati
               odgovore. In zato smo predlagali to avtentično razlago.</p>
               <p>Kar se tiče razlogov za uvrstitev te avtentične razlage na nujno sejo. Mi smo
               poslancem, ki so to predlagali, seveda z ministrstva natančno napisali, zakaj se to
               predlaga. Gre za to, da je situacija na šolah rahlo izredna. Veste, 400 ravnateljev
               in več se ukvarja zdaj s temi tožbami. S temi tožbami se še več ukvarjajo
               računovodje, ki preračunavajo te plače, koliko bi bile, če bi bile po 14. členu.
               Številni delavci se obračajo na ministrstvo z vprašanjem, ali  vlagati tožbo ali ne vlagati tožbe. Razdvojeni
               so tudi med sindikatom in ministrstvom. Da ne omenjam sodišč, ki bodo res zasuta s
               temi tožbami. In to so vsi razlogi, zakaj je smiselno uvrstiti to na dnevni red
               izredne seje in zakaj je nesmiseln predlog, da se ta avtentična razlaga umakne s tega
               odbora. Ker povejte vi potem učiteljem, ravnateljem, računovodjem, šolam, sodiščem,
               da menite, da se naj kar oni s tem ubadajo, da se vi pač s tem ne bi ubadali. Tako da
               menim, da predlog za umik te avtentične razlage z odbora iz tega razloga ni smiseln.</p>
               <p>Potem ste rekli, da neka vprašanja vključujejo tudi odgovore. Prej sem rekel, da je
               dobro, da so jasna vsa dejstva pred odločanjem. In to vam poskušamo danes
               predstaviti.</p>
               <p>Kar se tiče tega, da smo sami predlagali popravek naše avtentične razlage. Poglejte,
               že preden smo vam poslali ta predlog avtentične razlage, smo kontaktirali tudi s
               službo za zakonodajo in prilagodili naše mnenje temu mnenju, čeprav ni bilo uradno
               izdano, to je treba povedati, bili so neuradni pogovori. In smo se prilagodili temu
               mnenju, kljub temu, da smo menili, da je tisti naš prvotni predlog ustreznejši. V tem
               primeru, ko gre za amandma, gre za isto stvar. Pripravljeni smo na kompromis, če
               služba za zakonodajo meni, da nek pasus pomeni prestop črte, ki je predpisana z
               avtentično razlago, smo pripravljeni, da se to črta. Mislim, to ne pomeni zdaj, da
               smo zdaj rekli, aha, naredili smo napako. Ne, mi še zmeraj mislimo, da tista naša
               prvotna dikcija je totalno ustrezna in koncizna. Ampak če pač službo za zakonodajo
               moti ravno ta del, ki sploh v bistvu ni bistven za ta primer, smo pripravljeni tudi
               na to črtanje. In to zdaj ne pomeni, da je bil zdaj prvotni predlog napačen, ampak
               pač to kaže na pripravljenost na kompromis.</p>
               <p>Nepopravljive posledice, sem že povedal, kaj so. Da smo izvedli sodbo Vrhovnega
               sodišča, sem tudi že povedal.</p>
               <p>Gospa Širca je imela še nekaj. Povedala je, da ste imeli avtentično razlago, s
               katero ste dopolnili definicijo. Glejte, če vi dopolnite definicijo, pa... <stage>/Oglašanje
               v ozadju./</stage> Okej, v redu, potem o tem ne bom.</p>
               <p>Gospod Prijatelj, glede ustavne spornosti avtentične razlage kot take smo povedali.
               Ja, to je to. Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp100">

               <speaker>PREDSEDNIK MAG. BRANKO GRIMS:</speaker>

               <p>Gospa Potrata se je javila za repliko. Ostalim bom dajal besedo tako, kot ste se
               javili, ker se vas je že več javilo k repliki.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp101">

               <speaker>MAG. MAJDA POTRATA:</speaker>

               <p>Bila sem direktno omenjena, zato si drznem povedati, da si umišljam, da jasno izražam
               svoja stališča. In moje stališče glede avtentične razlage je bilo popolnoma jasno, da
               je iz dveh pravnih različnih stališč mogoče razbrati neustreznost in neprimernost
               avtentične razlage za razreševanje vprašanja, o katerem zdaj razpravljamo.</p>
               <p>Gospodu pravniku z ministrstva pač moram povedati, da je to še en dokaz več, kako
               vso besedilo določa naše razumevanje stvari. On je pač prepričan v svoj prav in meni
               pripisuje, da se približujem njegovemu stališču. Se ne. Moje stališče do avtentične
               razlage je odklonilno in ga ne bom spremenila. S tem dopolnilom, ki ste ga odboru
               potem takole spretno podali, ali pa brez njega. Ampak dejstvo je, da mi odločamo zdaj
               o nečem, vi nam pa, kar ministrstvo predlaga, kar pravna stroka šteje za vprašljivo,
               če ne zelo sporno, vi pa nam grozite s tem, kako hočemo mi neke stvari sprejemati ali
               pa ne želimo nekaterih stvari sprejemati in kako naj gremo mi pojasnjevat učiteljem,
               kaj smo danes sprejemali in o čem nismo želeli odločati. Oprostite, malo več
               spodobnosti bi pa pričakovala. Sicer sem vajena, da se marsikaj dogaja na tem odboru,
               da se marsikaj izreče, ampak dajte skušati razumeti, da imamo nekateri pač svoje
               stališče, do katerega imamo vso pravico kot poslanke in poslanci. 
               </p>
            </sp>
            <sp xml:id="SDT4-OZKŠIŠ-Nujna-018-2008-03-04.sp102">

               <speaker>PREDSEDNIK MAG. BRANKO GRIMS:</speaker>

               <p>Hvala. Zdaj bom samo prebral, kako imam zabeleženo, pa me popravite, če smo kakšno
               mahanje narobe razumeli. Gospa Potrata in gospod Prijatelj sta se javila za replike,
               za razprave so se pa že vmes javili gospod Štrukelj, predstavnik sindikata VIR in
               Zakonodajno-pravna služba. V redu? Dobro, potem ima besedo gospod Prijatelj.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp103">

               <speaker>SREČKO PRIJATELJ:</speaker>

               <p>Tokrat se bom zadnjič javil, ker resnično nima smisla. Samo nekaj bi pa rad poudaril.
               Če bi bila osebna odgovornost izražena tudi s strani predlagateljev za vsiljene
               rešitve, ki nam jih predlagate, ki so tudi ustavno sporne, kar bo pokazalo, to
               verjamem, da boste sprejeli, ker toliko vojske že imate, da bo to potrdila, pa tudi
               jutri bo to na plenarnem zasedanju šlo mimo, kljub temu, da smo dali tehtna
               opozorila, tudi pravna stroka vam jih je dala. Če bi pa vi nosili osebno odgovornost
               za te finančne posledice, ki bodo sledile, se pa, verjamem, ne bi tako obnašali, kot
               se. In to je pomanjkljivost te naše politike.</p>
               <p>Glede tega, kar ste vehementno tolmačili in razlagali, spoštovani pravni svetovalec
               Vlade, bi pa nekaj rekel. Poglejte si zakon o delovnih razmerjih, če ne drugje, bodo
               tam ti členi padali, ker ta zakon malo poznam, zelo malo, dovoljuje odstopanje za en
               razred od predpisane strokovne izobrazbe in po tem zakonu sledijo vse pravice, ki jih
               mora delodajalec izpolniti do delavca, ki opravlja te naloge s tako odločbo. In če ne
               drugje, vam bo to tam padlo. Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp104">

               <speaker>PREDSEDNIK MAG. BRANKO GRIMS:</speaker>

               <p>Hvala. Zdaj ima najprej besedo gospod Petek, potem gospod Štrukelj, gospod Hribar in
               predstavnica Zakonodajno-pravne službe. Prosim, gospod Petek.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp105">

               <speaker>MILAN PETEK:</speaker>

               <p>Hvala lepa za razumevanje moje roke, ki je bila manj opažena. Saj ne bom dolg.</p>
               <p>Torej, ko sem poslušal gospoda, ki mu žal še zdaj ne vem priimka, mislim, da ni bil
               izrečen ali pa je bil morda, pa sem preslišal, si ustvarja vtis, da je morda dober
               pravnik. Morda je tudi dober javni uslužbenec. Tako zavzeto in tako zagreto kot pač
               nekaj brani, mu je to treba priznati. Ampak pri tem pa ugotavlja, da dosleden pa ni.
               Torej, vsaj jaz sem dobil občutek, da je odgovarjal, komentiral in polemiziral o
               tistih stvareh, ki mu ne pašejo, na katere se je pač moral odzivati iz razloga pravne
               narave ali pa tudi človeške narave. Ko pa govorim o doslednosti, eno izmed vprašanj,
               ki pa je bilo zdaj že dvakrat vprašano in postavil ga je gospod Štrukelj, pa ne
               dobiva odgovora niti od njega niti od gospoda ministra - kakšen je izračun, ki enkrat
               prikazuje 10 milijonov evrov, drugič pa prikazuje 40 milijonov evrov. Prmejduš, da bi
               zelo... Pa 60 je bilo tudi prej izračunano. Torej, to bi pa res radi vedeli, če je to
               zdaj tisti temelj za obrambo interesov te države in proračuna, državnega, ki bi
               zaradi tega bil silno, silno prikrajšan. Potem je to treba povedati. In vas,
               minister, prosim, verjamem, da vi morate kot avtoriteta ministrska oziroma kot
               minister to odgovoriti. Če pač ne odgovorite sindikatu, potem pa odgovorite, in upam,
               da boste odgovorili, poslancu. In vas vljudno prosim kasneje, predsednik, ko boste
               zaključili krog teh vprašanj, da minister dobi možnost, da odgovori jasno na ta
               vprašanja. Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp106">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Štrukelj.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp107">

               <speaker>BRANIMIR ŠTRUKELJ:</speaker>

               <p>Želel bi samo replicirati temu, kar je gospod Boncelj navaja spet zelo površno in v
               enem delu zavajajoče, in samo na to želim odgovoriti. Tu imam prepis sestankov oziroma
               dopisov, ki so šli med ministrstvom in SVIZ-om. Vsakič smo predlagali, da se dajmo
               poravnati, ker bo to ceneje. Pravega odgovora ni bilo na nobenem od teh pisem, niti
               državne sekretarke. In potem je, kot sem že prej omenil, prišlo do sestanka, na
               katerem pa je bilo stališče ministrstva enako - da se v tem trenutku ne želijo
               poravnati, ker želijo počakati na nekaj sto odločb sodišča, za katere so bili
               prepričani, da bodo šle v njihovo korist. Kolikšno je to prepričanje, pa govori danes
               predlog avtentične razlage, ki edina lahko tu pač pomaga, seveda v absolutno škodo
               varnosti državljanov te države.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp108">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Hribar.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp109">

               <speaker>BOJAN HRIBAR:</speaker>

               <p>Hvala lepa. Tudi jaz sem želel replicirati na to razpravo, ki, milo rečeno, v nekaj
               segmentih ni bila točna. Zlasti v točki, ko je gospod Boncelj eksplicitno rekel, da
               ponudbe za poravnavo ni bilo. Tudi naš sindikat je na ministrstvo naslovil pisno
               predlog, da predlagamo dogovor o poravnavi. In lahko samo potrdim besede kolega
               Štruklja, da smo na tem sestanku bili gladko zavrnjeni. Tako da besede, da ponudbe za
               poravnavo ni bilo, ne držijo.</p>
               <p>Zdaj morda lahko komentiram še to, da to spremembo predloga, ki mi nekako ne da
               miru, predloga za avtentično razlago namreč, da so črtali zdaj zadnji del stavka, z
               utemeljitvijo, da naj bi zgolj in samo ta zadnji del presegel okvire avtentične
               razlage. Jaz ne vem zdaj, če jaz res ne znam brati, nisem pravnik, sem samo
               diplomirani sociolog, ampak jaz to stališče oziroma mnenje Zakonodajno-pravne službe
               razumem seveda povsem drugače kot gospod Boncelj. In mislim, da to ni bil ključni
               razlog, zlasti zato, ker je 
               ključna po moji oceni tudi ena izmed ugotovitev, da pomeni ta avtentična razlaga
               določitev nove ureditve. In v nadaljevanju, naslednji stavek, "poleg navedenega
               pa..." in tako naprej, to bi pa presegalo to, kar naj bi ministrstvo spremenilo, no.
               Tako da so te strokovne ocene nekako zelo, bi rekel, zlahka šle iz ust gospoda
               Bonclja. Mislim, da niso v celoti pretehtane. Tako da bi jaz v bistvu ostal pri tem,
               kot sem že rekel, in dejansko predlagal poslankam in poslancem, da ne sprejmejo
               predloga za to avtentično razlago. Hvala.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp110">

               <speaker>PREDSEDNIK MAG. BRANKO GRIMS:</speaker>

               <p>Hvala. Zdaj je pa še na vrsti predstavnica Zakonodajno-pravne službe.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp111">

               <speaker>MARTA BRIŠKI:</speaker>

               <p>Hvala lepa še enkrat za besedo. No, moram reči, da sem ravno v zvezi s tem
               pomislekom, ki ga je predgovornik izpostavil, želela opozoriti, da naše pripombe, ki
               se nanašajo na preseganje okvirov avtentične razlage, je treba v tem delu dejansko
               razlagati oziroma razumeti v kontekstu celotnega odstavka, v katerega je ta del
               vgrajen in v katerem uvodoma napišemo, da predlagana avtentična razlaga po našem
               mnenju pomeni določitev nove ureditve in seveda tudi način, kako, ne pa je izluščiti
               samo iz konteksta celotnega besedila tega odstavka in jo kot takšno potem tudi
               obravnavati. Hvala lepa.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp112">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo zdaj dajem še predstavniku Vlade, če želi odgovoriti.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp113">

               <speaker>DR. MILAN ZVER:</speaker>

               <p>Hvala. Mislim, da glede na vse povedano in na celotno razpravo ministrstvo ne more
               odstopiti od prvotnega predloga. Z amandmajem, ki smo ga predlagali, bi želeli, da
               sprejmete besedilo, kot je predlagano.</p>
               <p>Kar se stroškovnika in ocene tiče, je naša finančna služba izračunala, da bi prišli
               celotni stroški približno 32 milijonov evrov, brez sodnih stroškov... <stage>/Oglašanje v
               ozadju./</stage> Če bi seveda izgubili vse, če bi vsi dobili tožbe proti nam. Takšen je
               znesek in tega denarja enostavno ni. In vas prosim, da razumete, da bom poskušal
               narediti, uporabiti vsa pravna sredstva, ki so na voljo, da do tega ne bi prišlo, še
               zlasti zaradi tega, ker menim, da tudi s pravnega in z vidika pravičnosti ni pošteno,
               da državni proračun plačuje nekomu za nazaj nekaj, kar je bilo nekaj let v redu,
               sedaj pa naenkrat ni. Še enkrat pravim, da je ta sistem, ki je bil uveden daleč,
               daleč pred menoj, pred to Vlado, za delavce konkretno bolj pravičen, bolj ugoden. In
               če ne bi bilo tega, bi oni v celotnem obdobju dobili bistveno manj osebnega dohodka,
               kot so ga dobili po tem sistemu.</p>
               <p>Torej, pravna situacija ni jasna, glede na to, da imamo različne odgovore sodišč.
               Tako da bi predlagal, da sprejmete predlagano besedilo.</p>
            </sp>
            <sp xml:id="SDT4-OZKŠIŠ-Nujna-018-2008-03-04.sp114">

               <speaker>PREDSEDNIK MAG. BRANKO GRIMS:</speaker>

               <p>Hvala. Ugotavljam, da razprave ni več, torej je zaključena.</p>
               <p>Prehajamo na odločanje. In sicer, najprej bomo odločali  o amandmaju, s katerim črtamo vse za besedo "člena".
               Se pravi, črtamo del, in sicer, "dokler ne pridobi izobrazbe, ki jo določa 94. člen
               ZOFVI, oziroma do pričetka izplačevanja plač na podlagi zakona o sistemu plač v
               javnem sektorju". Želi kdo obrazložiti svoj glas? Ugotavljam, da nihče. Torej,
               glasujemo.</p>
               <p>Kdo je za črtanje tega dela predloga avtentične razlage? <stage>(7 članov.)</stage> Kdo je proti?
               <stage>(5 članov.)</stage></p>
               <p>7 za, 5 proti, s tem je amandma izglasovan.</p>
               <p>Zdaj odločamo o tako spremenjenem, torej skrajšanem besedilu avtentične razlage.
               Želi kdo obrazložiti svoj glas? Ugotavljam, da nihče. Torej, glasujemo.</p>
               <p>Kdo je za potrditev tega besedila? <stage>(8 članov.)</stage> Kdo je proti? <stage>(6 članov.)</stage></p>
               <p>8 za, 6 proti, predlog je sprejet.</p>
               <p>S tem je ta točka dnevnega reda zaključena.</p>
               <p>Zaključujem tudi izredno sejo našega odbora. Vsem hvala za udeležbo in na svidenje
               prihodnjič!</p>
               <stage type="time">(Seja je bila končana 4. marca 2008 ob 15.01.)</stage>
            </sp>
         </div>
      </body>
   </text>
</TEI>