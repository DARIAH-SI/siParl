<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-MK-Redna-023-2006-10-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F0CECC33FCAD38E9C12571FD0030FDE0</idno>
               <idno type="custom" subtype="day">05C5460C3C28D339C12572170044F1D1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=05C5460C3C28D339C12572170044F1D1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-MK-Redna-023-2006-10-18.MK" n="023">
               <name>Redna</name>
               <date when="2006-10-18"/>
            </setting>
         </settingDesc>
         <particDesc>
            <listOrg>
               <org xml:id="SDT4-MK-Redna-023-2006-10-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-MK-Redna-023-2006-10-18.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE MANDATNO-VOLILNA KOMISIJA</stage>
            <stage type="session">23. seja</stage>
            <stage type="date">(18. oktober 2006)</stage>
            <stage type="chairman">Sejo je vodil Franc Sušnik, predsednik komisije.</stage>
            <stage type="time">Seja se je pričela ob 9.02 uri. </stage>


            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Lepo pozdravljeni. Pričenjam 23. sejo Mandatno-volilne komisije. Najprej bi vas
               želel obvestiti, da se je opravičila gospa Maria Pozsonec, da se je opravičil gospod
               Ivan Jelen in gospod Rudolf Moge. S pooblastili pa sodelujejo naslednji naši kolegi:
               gospod Jožef Horvat, nadomešča gospoda Alojza Soka, gospod mag. Franc Žnidaršič
               nadomešča Ivana Jelena, in pa gospod Ciril Testen, nadomešča gospoda mag. Franca
               Capudra.</p>
               <p>Na sejo smo povabili predstavnika vlade Republike Slovenije in generalnega
               sekretarja državnega zbora. Pozdravljeni. In predstavnika sodnega sveta, lepo
               pozdravljeni. Prehajam na določitev dnevnega reda seje komisije. Po sklicu sem prejel
               še dva predloga za razširitev in sicer predlog vlade Republike Slovenije za obravnavo
               predloga sprememb proračuna Republike Slovenije za leto 2007 in predlog proračuna
               Republike Slovenije za leto 2008 in pa izjavo poslanca, da odstopa s funkcije
               poslanca državnega zbora. Zato predlagam oziroma da se dnevni red seje komisije
               razširiti še s točkama predlog spremembe proračuna Republike Slovenije za leto 2007
               in predlog proračuna Republike Slovenije za leto 2008. Oblikovanje amandmajev na
               podlagi drugega odstavka 157. člena poslovnika državnega zbora in pa pod drugo
               seznanitev z odstopno izjavo poslanca državnega zbora. Sprašujem, če kdo želi o
               predlogih za razširitev dnevnega reda razpravljati? Ugotavljam, da nihče. In
               predlagam, da o predlaganih razširitvah odločimo. Preidemo na glasovanje.</p>
               <p>Kdo je za predlog, da se dnevni red razširi s točko predlog sprememb proračuna
               Republike Slovenije za leto 2007 in predlog proračuna Republike Slovenije za leto
               2008? Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Komisiji predlagam, da predlog s katerim je dnevni red razširjen obravnavamo pod
               točko 1A dnevnega reda.</p>
               <p>Prehajamo še na glasovanje o predlogu, da se dnevni red razširi s točko seznanitev z
               odstopno izjavo poslanca državnega zbora.</p>
               <p>Kdo je za ta predlog? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Predlagam, da ta predlog, s katerim je dnevni red razširjen obravnavamo kot točko 1B
               dnevnega reda. Na tej podlagi ugotavljam, da je določen naslednji dnevni red seje.
               Pod 1. pregled uresničitve sprejetih sklepov 22. seje mandatno-volilne komisije, pod
               1A predlog sprememb proračuna Republike Slovenije za leto 2007 in predlog proračuna
               Republike Slovenije za leto 2008, oblikovanje amandmajev na podlagi drugega odstavka
               157. člena poslovnika državnega zbora, pod 1B seznanitev z odstopno izjavo poslanca
               državnega zbora, pod 2 predlog sodnega sveta za izvolitev v sodniško funkcijo s
               predlogi sklepov, pod 3 pregled prijavljenih kandidatov na ponovni razpis za zbiranje
               predlogov možnih kandidatov za člane svet za radiodifuzijo, s predlogom odloka o
               spremembah odloka o ustanovitvi sveta za radiodifuzijo in pod 4 administrativne
               zadeve.</p>
               <p>Prehajam kar na <title>1. TOČKO.</title> V računalniški mreži ste lahko preverili zapis
               pregleda poteka 22. seje mandatno-volilne komisije in pregled uresničitve sprejetih
               sklepov. Sprašujem, če ima kdo na to kakšno pripombo? Ugotavljam, da ne. In dajem na glasovanje predlog
               naslednjega sklepa. Potrdi se pregled uresničitve sklepov 22. nujne seje
               mandatno-volilne komisije državnega zbora, ki je bila 20. septembra 2006.
               Glasujemo.</p>
               <p>Kdo je za predlagani sklep? <stage>( članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Zaključujem 1. točko.</p>
               <p>In prehajam na <title>1A. TOČKO DNEVNEGA REDA.</title> Pri tej točki je prisoten še
               gospod Lojze Boh, predstavnik ministrstva za finance in ga lepo pozdravljam. Vlada
               Republike Slovenije je predložila državnemu zboru predlog sprememb proračuna
               Republike Slovenije za leto 2007 in predlog proračuna Republike Slovenije za leto
               2008. Gradivo je na vpogled v Lotus Notes-u in objavljeno v Poročevalcu. Predvsem se
               bomo osredotočili na gradivo, objavljeno v Poročevalcih št. 7 in 108/2006 in ki se
               nanaša na nevladnega proračunskega porabnika 121, državni zbor. Predlog sprememb
               proračuna obravnavamo kot zainteresirano delovno telo, ki v tej fazi obravnave lahko
               oblikuje amandmaje v skladu s poslovnikom. Mandatno-volilna komisija lahko predlaga
               amandmaje k tistemu delu predloga sprememb proračuna za leto 2007 in predloga
               proračuna za leto 2008, ki se nanaša na pogoje za delo državnega zbora. Predlog
               spremembe izdatkov za zagotovitev pogojev za delo državnega zbora pa mora biti
               uravnotežen s predlogom za spremembo izdatkov na enem od drugih področij. Predlagam,
               da obravnavo v obeh dokumentih in nato tudi odločanje o sklepu, ki ga bomo sprejeli
               po opravljeni razpravi, opravimo skupaj. In najprej sprašujem, če obstaja oziroma če
               ima kdo drugačen predlog. Ugotavljam, da ne. In prehajamo na razpravo. Najprej
               sprašujem predstavnika predlagatelja, to je vlada Republike Slovenije, če želi
               besedo?</p>
            </sp>
            <sp who="SDT4:BohAlojzij">

               <speaker>LOJZE BOH:</speaker>

               <p>Lojze Boh, finančno ministrstvo. Jaz bi rad samo dodal, da je proračuna je bil
               predstavljen v državnem zboru, osnove, ki so bile že podane. Poudaril bi pa še, da
               smo z nevladnim proračunskim uporabnikom z državnim zborom sodelovali in v bistvu
               pripravili oziroma je državni zbor pripravil svoj proračun, ki je bil usklajen s
               finančnim ministrstvom in pa da bi predlagal, da bi predstavnik državnega zbora,
               gospod generalni sekretar predstavil proračun. Hvala.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Predvidevam, da želi besedo gospod sekretar, gospod Lončar. Izvolite.</p>
            </sp>
            <sp who="SDT4:LončarLovro">

               <speaker>MAG. LOVRO LONČAR:</speaker>

               <p>Hvala lepa, gospod predsednik. Lep pozdrav tudi vsem navzočim. Kot je že povedal
               predstavnik ministrstva za finance je predlog proračuna oziroma finančnega načrta za
               leto 2007, tukaj govorimo o spremembah in pa predlog proračuna za 2008 usklajen,
               predhodno je bil tudi usklajen znotraj služb državnega zbora in pa v skladu s
               poslovnikom oziroma z odlokom je soglasje k proračunu podal tudi kolegij predsednika
               državnega.  S spremembami
               proračuna oziroma finančnega načrta za 2007 in finančnim načrtom za 2008 sledimo
               ciljem in potrebam za nemoteno delovanje državnega zbora v vseh njegovih funkcijah in
               mi menimo, da so sredstva, ki so zapisana v samem predlogu sprememb in proračunu za
               2008 zadostna za izvedbo vseh teh nalog. Tukaj so bile tudi upoštevane naše želje
               oziroma zahteve pri dodelitvi teh sredstev. Bi pa predvsem poudaril, da v letu 2007
               poleg te redne dejavnosti državnega zbora sledimo še pripravam na predsedovanje in
               potem v letu 2008 tudi samo izvedbo vseh aktivnosti pri predsedovanju, tukaj gre tako
               za stroške prevajanja, organiziranja različnih srečanj in vseh zadev, ki so v zvezi s
               tem povezane in nekatere investicije, predvsem v letu 2007 obnova dvoran na
               Tomšičevi, kjer se sedaj nahajamo in preddverja. Menim, da je predlog, bom rekel,
               primeren za delovanje oziroma za državni zbor v predloženem besedilu. Hvala lepa.
           </p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Hvala lepa. Odpiram razpravo. Gospod Peče, izvolite.</p>
            </sp>
            <sp who="SDT4:PečeSašo">

               <speaker>SAŠO PEČE:</speaker>

               <p>Hvala za besedo. Če pogledamo oceno realizacije za leto 2006, vidimo, da se ta
               nahaja na 24 milijardah in še nekaj, in potem predlog sprememb proračuna za leto 2007
               vidimo, da se povečuje za 3 milijarde slovenskih tolarjev. Torej, v tem rebalansu, ki
               je bilo obljubljeno, da ga ne bo, se je izkazalo, da je državni zbor porabil za 3
               milijarde več sredstev, kot jih je bilo predvidenih. Iz tega naslova me zanima, glede
               na to, da se za leto 2008, koeficient oziroma količnik zmanjšuje, kdaj se bomo
               srečali s proračunom za leto 2008. Dejstvo je, da je indeksacija 2008-2003 ocenjena
               oziroma izračunana na 99,7%. To je prvo vprašanje, torej realnost postavke za leto
               2008. Jaz osebno verjamem, da so rebalansi oziroma popravki proračuna kot osnovno
               finančnega akta. Škodljivi pa ne za državni zbor, ampak škodljivi za vse tiste, ki so
               vezani na proračun Republike Slovenije, zaradi tega, ker ne izražajo neke
               dolgoročnosti. Iz tega naslova je prvo vprašanje.</p>
               <p>Drugo, ki pa verjetno mi ga boste znali povedati, jaz pa si ga osebno ne znam
               razložiti, zato bom vesel za razlago, je izničenje predvidenih sredstev na
               proračunski postavki parlamentarnega nadzora nad javni financami za leto 2008.
               Hvala.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Še kdo od poslancev, članov komisije? Kdo bo odgovoril?</p>
            </sp>
            <sp who="SDT4:LončarLovro">

               <speaker>MAG. LOVRO LONČAR:</speaker>

               <p>Hvala za vprašanje. Kar se tiče realizacije 2006, če prav razumem, je bilo to vaše
               vprašanje. Mi smo še v tekočem proračunskem letu. Velik del vseh teh sredstev se
               porabi tudi v državnem zboru v jesenskem času, ko se, bom rekel, tudi plačujejo vsi
               tisti računi, ki so bili predvideni za investicije. Kot vese glavnina vseh teh
               investicij v državnem zboru se izvaja tekom poletja in na jesen pa se opravljajo vsa
               tista poplačila vseh aktivnosti, ki so bile izvedene. Jaz mislim, da je bilo to vaše
               vprašanje. Tako da to, da bi državni zbor imel 3 milijarde, bom rekel, neporabljenih
               sredstev, ta številka nikakor ne drži.</p>
               <p>Kar pa se tiče parlamentarnega nadzora nad javnimi financami gre pa za tako imenovan
               <q>"twining projekt"</q>, za katerega se je državni zbor odločil, ki ga izvaja komisija za
               nadzor nad proračunom in ta twining projekt bo zaključen predvidoma jeseni naslednje
               leto. In zato leta 2008 na tej postavki ni predvidenih sredstev. Hvala lepa. 
               </p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Peče.</p>
            </sp>
            <sp who="SDT4:PečeSašo">

               <speaker>SAŠO PEČE:</speaker>

               <p>Generalni sekretar jaz ne vem od kje ste vi vzeli, da imamo nerazporejenih tri
               milijarde oziroma da nam je ostalo. Nihče ni o tem govoril. Jaz govorim o slabem
               planiranju hiše državnega zbora, če se iz osnovnega akta, torej proračuna, do
               sprememb rebalansa zmoti za tri milijarde. In kot ste rekli, vsako jesen oziroma
               leto, ste poudarjali, je jesen, ko se morajo plačati računi in iz tega naslova
               potreba po rebalansu. Naj vas iz tega naslova jaz spomnim, da bo tudi leta 2008
               nastopila jesen. In v smislu dolgoročnosti financ državnega zbora vas sprašujem o
               primernosti porabe za leto 2008, da se iz tega naslova ne bomo, tudi leta 2008,
               srečali na področju rebalansa za državni zbor. Jaz osebno bi si želel trde finance
               oziroma stabilne javne finance.</p>
               <p>Drugo, kar se mi zdi pa v povezavi s tem nekoliko čudno, ampak seveda vi ste
               zagotovili, da bo dobolj finančnih sredstev, vi imate strokoven vpogled, jaz imam le
               politično odločitev, je pa to, da se po večini za leto 2008 posameznim ministrstvom
               ali drugim proračunskim uporabnikom dvigujejo finančna sredstva. Mi, ki pa sprejemamo
               proračun se nam pa zmanjšujemo. Ampak dobro, recimo, da je to izključno moja bojazen,
               predvsem pa je to, ocenjujem, ali pa ne bom podal ocene, saj ste povedali vse, ampak
               izpostavil bi tole. Zakaj si edino državni zbor zmanjšuje sredstva, med tem ko si
               vladne službe, vladna ministrstva pa povečujejo? Hvala.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Smatrate, da je potreben še kakšen odgovor? Izvolite.</p>
            </sp>
            <sp who="SDT4:LončarLovro">

               <speaker>MAG. LOVRO LONČAR:</speaker>

               <p>Jaz bi rad poudaril, da glede na sprejet oziroma veljavni proračun za leto 2007 se s
               spremembami proračuna za leto 2007 sredstva za državni zbor povečujejo v višini 105
               milijonov tolarjev, če govorimo še v tolarjih. Glede proračuna za leto 2008 pa se
               sredstva v predlogu glede na predlog oziroma razrez, ki je bil podan s strani vlade
               oziroma ministrstva za finance pa se sredstva povečujejo za 170 milijonov. Jaz moram
               reči, da kar se tiče tega nerealnega planiranja sredstev menim, da dovolj realno
               planiramo, da planiramo v skladu s potrebami državnega zbora. Potrebno je upoštevati
               tudi specifičnost, dejavnosti državnega zbora, kot vseh stvari, vseh aktivnosti, vseh
               postavk pa ni možno detajlno planirati. Za tam kjer pa to je, sem pa prepričan, da so
               sredstva planirana realno. In jaz mislim, da bo tudi zaključni račun za leto 2006, ki
               ga bomo pripravili v začetku naslednjega leta pokazal samo realnost planiranja. Hvala
               lepa.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Peče.</p>
            </sp>
            <sp who="SDT4:PečeSašo">

               <speaker>SAŠO PEČE:</speaker>

               <p>Z moje strani še zadnje kratko vprašanje. Kdo je planiral sredstva državnemu zboru?
               Ali jih je planirala vlada Republike Slovenije? Ali se je državni zbor obnašal v
               skladu z ustavo, kot samostojna veja oblasti? Prosim za kratek odgovor. Hvala.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Izvolite, gospod Lončar.</p>
            </sp>
            <sp who="SDT4:LončarLovro">

               <speaker>MAG. LOVRO LONČAR:</speaker>

               <p>Sam postopek priprave in tudi sprejema proračuna je jasen. Razrez po proračunskih
               porabnikih je pripravila vlada, potem smo pa mi seveda na podlagi tega proračunskega
               razreza pripravili svoj predlog in na podlagi tega svojega predloga so potekala tudi
               usklajevanja z ministrstvom za finance. In rezultat teh usklajevanj in pogajanj so
               tudi nominalno višja sredstva pri spremembi proračuna za 105 milijonov, pri proračunu
               za 2008 pa za 170 milijonov glede na prvotni predlog in razrez, ki je bil
               pripravljen.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Peče mislim, da kot podpredsednik najbrž to razumete in poznate. Izvolite.
           </p>
            </sp>
            <sp who="SDT4:PečeSašo">

               <speaker>SAŠO PEČE:</speaker>

               <p>Hvala. Jaz ne vem zakaj člane komisije toliko moti, če razpravljamo o finančni sliki
               državnega zbora. Po moji oceni to ne bi smela biti ovira za katerega koli poslanca
               državnega zbora. Rad bi izpostavil s strani generalnega sekretarja državnega zbora,
               izvedel samo za koliko je bil okleščen prvotni predlog, ki je prihajal s strani
               državnega zbora na vlado Republike Slovenije, če mi lahko poveste v obliki indeksa
               oziroma koeficienta, torej koliko se je naša slika, gospodje in gospe, govorimo o
               naših financah v okviru te hiše, zmanjšala na predlog oziroma soglasje vlade
               Republike Slovenije. Hvala. 
               </p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Lončar, izvolite.</p>
            </sp>
            <sp who="SDT4:LončarLovro">

               <speaker>MAG. LOVRO LONČAR:</speaker>

               <p>Hvala lepa. Sedaj, seveda mi smo ob pogovorih z ministrstvom za finance in pa tudi,
               ko smo pripravili ta predlog in ko smo imeli ta pogajanja te pogovore seveda ponovno
               pretehtali vse naše potrebe, bom rekel, tudi vso predvideno porabo sredstev in
               mislim, da je razlika med tistim zneskom, s katerim smo se mi kot službe šli pogajati
               pri obeh letih okoli 30 milijonov. Jaz mislim, da je ta znesek, bi pa moralo bolj
               pogledati v to kronologijo priprav tudi znotraj hiše.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Dobro. Še kaj? Želi še kdo razpravljati? Izvolite, gospod.</p>
            </sp>
            <sp who="SDT4:LončarLovro">

               <speaker>MAG. LOVRO LONČAR:</speaker>

               <p>To bi rad še enkrat poudaril, glede na oceno, glede na večkrat pregledane postavke
               menimo, da bodo sredstva, če ne bo nekih nepredvidenih aktivnosti tako kot povsod
               absolutno zadostovala za nemoteno delovanje oziroma poslovanje državnega zbora. Hvala
               lepa.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Hvala. Zaključujem razpravo in dajem na glasovanje predlog naslednjega sklepa:
               "Mandatno-volilna komisija državnega zbora se je seznanila s predlogom sprememb
               proračuna Republike Slovenije za leto 2007 in s predlogom proračuna Republike
               Slovenije za leto 2008 in ga v tistem delu, ki se nanaša na proračunskega uporabnika
               državni zbor podprla. Izvolite, gospod Peče, obrazložitev glasu.</p>
            </sp>
            <sp who="SDT4:PečeSašo">

               <speaker>SAŠO PEČE:</speaker>

               <p>Sam tega predloga sklepa ne bom podprl. Ocenjujem, da je nedopustno, da vlada
               Republike Slovenije pa najsi bo to za 30 milijonov slovenskih tolarjev krajši
               proračun tistemu, ki je v okviru ustave Republike Slovenije samostojen, torej,
               samostojna veja oblasti in tistemu, ki je v isti vlogi tudi sprejema proračuna
               Republike Slovenije. Po moji oceni, če ta državni zbor ne zna poskrbeti za zadostna
               finančna sredstva lastna kako bo šele potem poskrbel za kvaliteten proračun. Hvala.
               Za to bom nasprotoval predlogu sklepa.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Hvala. Še kdo? Ugotavljam, da nihče.</p>
               <p>Kdo je za predlagani sklep? <stage>(9 članov.)</stage> Kdo je proti? <stage>(1 član.)</stage></p>
               <p>Ugotavljam, da je predlog sklepa sprejet.</p>
               <p>Zaključujem 1a. točko.</p>
               <p>Prehajam na <title>1B. TOČKO DNEVNEGA REDA.</title> K tej točki je bil vabljen gospod
               Pavel Rupar. V uvodu bi pa želel povedati naslednje. Hvala lepa, za sodelovanje.
               Prejeli smo obvestilo poslanca Pavla Ruparja državnemu zboru, da odstopa iz funkcije
               poslanca državnega zbora. Zakon o poslancih v šesti alineji prvega odstavka 9. člena
               določa, da poslancu preneha mandat, če odstopi. Tretji odstavek istega člena določa,
               da poslancu preneha mandat z dnem, ko državni zboru ugotovi, da so nastali razlogi za
               prenehanje mandata, ki so navedeni v prvem odstavku 9. člena. Glede na izraženo voljo
               poslanca gospoda Pavla Ruparja mora mandatno-volilna komisija predlagati državnemu
               zboru, da se seznani s tem, da so nastali razlogi po 9. členu zakona o poslancih in
               da mu je prenehal mandat. Odpiram razpravo. Gospod Školč, izvolite.</p>
            </sp>
            <sp who="SDT4:ŠkolčJožef">

               <speaker>JOŽEF ŠKOLČ:</speaker>

               <p>Hvala lepa. Gospod predsednik, spoštovani kolegi. Seveda je pač te vrste odstopu ni
               mogoče nasprotovati. Sam obžalujem, da  kolega Ruparja ni tukaj, ker če pozorno preberemo to odstopno
               izjavo, potem vidimo, da je nekaj hudo narobe. Če bi bil slikovit bi rekel, da nekaj
               tudi hudo zaudarja.</p>
               <p>Kolega Rupar je namreč zapisal, da odstopa, ker želim s tem dejanjem preiskavo o
               dejanjih, ki se mi jih očita razbremeniti političnih dimenzij. Svojo nedolžnost želim
               dokazati kot navaden državljan brez poslanske imunitete. Kolikor sem sam lahko
               spremljal to tudi za državni zbor mučno dogajanje vseeno nisem nikjer zasledil, da bi
               organi pregona bodisi policija, bodisi tožilstvo sprožili kakršenkoli kazenski
               postopek zoper kolega Ruparja. Ravno tako komisija za preprečevanje korupcije zoper
               gospoda Ruparja ni sprožila postopka, ki bi terjal razpravo o imuniteti. Se pravi, da
               se očitno nekaj dogaja, kar je, bom rekel, vsem drugim nam prikrito, gospodu Ruparju
               pa ne. To je relevantno vprašanje, kako gospod Rupar lahko ve, da tečejo neki
               postopki ali pripravljalna dela za take postopke zoper njega, to je problem, ker v
               takem primeru bi se morala sprožiti tudi mandatno-imunitetna komisija, ampak
               kakorkoli, obžalujem, da gospoda Ruparja ni tukaj, da bi lahko to dodatno pojasnil,
               ker pojasnila, ki jih postavljajo vprašanja zagotovo ne prispevajo k temu, kar on
               želi, se pravi, k temu da bi se situacija razbremenila, ampak kvečjemu se zapleta.
               Zato tu, bom rekel, na veliko zaudarja in ta vprašanja bodo ostala pač žal tej
               komisiji nepojasnjena. Treba je namreč vedeti in vsaj člani in članice te komisije
               vemo, da kolega Rupar ni bil tako tankočuten, ko so se zares odpirali postopki proti
               njemu. Mi smo v tej komisiji o imuniteti za Ruparja odločali dvakrat, v enem primeru,
               ko je šlo za obdolžitev za obrekovanju mu jo je žal državni zbor na koncu imuniteto
               celo priznal, v drugem primeru, ko se je na koncu izkazalo, da gre za slavno, bom
               rekel, in za gospoda Ruparja dopustno nevednost pa te imunitete ni dobil. Takrat je
               bil obsojen na vseh instancah, kasneje pa so ga, bom rekel, tudi sodniki, ki so danes
               znani kot tisti, ki se tudi politično angažirajo v korist kandidata iste stranke
               oprostili.  Tako da, gospod
               predsednik, sprašujem, ali obstaja kakšna možnost, da izvemo, kakšni postopki se v
               tem trenutku vodijo zoper gospoda Ruparja, če o njih piše, da zaradi njih odstopa,
               ali gre mogoče samo za interne pritiske v stranki, stvari, ki jih sami med sabo veste
               in za katere pač trdite, da se vseh drugih ne smejo dotikati. Stvar je mučna, ne
               zaradi stvari, ki smo jih videli, ampak zaradi konsekvenc, ki jih prinaša, in je tudi
               ni mogoče kar tako preprosto pomesti pod preprogo. Toliko zaenkrat.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Hvala. Poglejte, gospod Školč, najprej bi vas želel blagohotno opomniti, da ste malo
               izkoristili in prekoračili, ko ste govorili o kazenskih postopkih proti gospodu
               Ruparju. V skladu z duhom obravnave imunitetnih zahtevkov v okviru mandatno-volilne
               komisije in državnega zbora nismo nikoli govorili o predmetu, o naravi kaznivega
               dejanja, ampak samo o načelno o tem, ali se imuniteta podeli ali ne. To vaše
               izvajanje na žalost ni bilo čisto v skladu s tem, kar ste rekli. Mislim, da je tudi v
               duhu poslovnika, da odločimo o pravici, ki je zapisana v 202. členu, ki jo ima vsak
               poslanec in funkcionar državnega zbora, da odstopi. In mislim, da nimamo nobenih
               dodatnih razlogov niti pravice, da zahtevamo podrobnejša obvestila oziroma
               podrobnejšo razlago odstopne izjave našega kolega. Tako da vam na žalost ne morem
               ugoditi oziroma ne morem ugoditi vaši zahtevi. Gospod Kumer.</p>
            </sp>
            <sp who="SDT4:KumerDušan">

               <speaker>DUŠAN KUMER:</speaker>

               <p>Hvala za besedo. Jaz sprejemam na znanje odstop kolega poslanca Ruparja, zavračam in
               ne strinjam pa se z argumentacijo oziroma obrazložitvijo tega odstopa, ki je napisan
               v teh dveh suhoparnih stavkih, ker gre preprosto za še en političen pamflet ali
               floskulo, ki že v uvodnem, začetnem stavku deli ljudi, državljane, na navadne
               državljane in na ne navadne državljane. Namreč, kronski argument, zaradi katerega bi
               naj kolega Rupar odstopil, tako piše v tej obrazložitvi izjave, je, da bi se rad
               zagovarjal kot navaden državljan. Vendar pri tem pozablja, da če je storjeno - in
               tega vnaprej seveda ne vemo - kaj narobe, je to storil kot politik in bo seveda stvar
               razreševal tako ali drugače kot politik, kljub temu, da bo s te funkcije odstopil -
               ker dejanja ali pa če je kaj narobe, tako kot sam piše, ne bo storil v prihodnjem
               času, ampak je to stvar že storil. Zato iz tega razloga ne sprejemam te razlage.</p>
               <p>Kot drugo moram pa reči, da mi je povsem normalno - jaz sem v državnem zboru že
               diskutiral -, da je kolega Rupar pač bil eden od tistih, ki je prihajal na seje
               državnega zbora ob šestih zvečer. In na tej komisiji pa sem imel priložnost se z njim
               neposredno soočati samo preko predlogov o imunitetah, drugače pa neposrednega dialoga
               ali pa diskusije tako v državnem zboru s kolegom Ruparjem nisem imel priložnosti. Še
               enkrat poudarjam, on je eden od redkih poslancev, ki je prihajal na seje državnega
               zbora ob šestih zvečer, ko so glasovanja. Hvala.
               </p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Tanko.</p>
            </sp>
            <sp who="SDT4:TankoJože">

               <speaker>JOŽE TANKO:</speaker>

               <p>Hvala za besedo. Vsem lep pozdrav! Meni je nekako neprijetno, predvsem zaradi tega,
               ker kolega Pavel Rupar ni šel predhodno pokazat gospodu Školču obrazložitve, ki jo je
               napisal za svoj odstop. Mislim, iz te diskusije, ki jo je tu imel gospod Školč, bi to
               nedvomno moral storiti. Mislim, da tudi ni več prepuščeno vabljenim osebam, da se
               seje udeležijo ali se ne udeležijo. Gospod Rupar se je povsem svobodno odločil, ali
               bo na sejo prišel ali ne bo prišel. Mislim pa, da je še posebej moteče predvsem to,
               da se spotikamo v sodne odločbe, da komentiramo sodne odločbe pravzaprav na način, s
               to politično konotacijo. Jaz se lahko z marsikatero sodno odločbo ne strinjam, zaradi
               različnih razlogov, tudi zaradi tega mogoče ne, ker včasih, ko je nekdo podprl
               kogarkoli od kje drugje. Vendar sodne odločbe pač so in izvršiti jih je treba, tudi
               komerkoli drugemu, ne samo poslancem iz Slovenske demokratske stranke.</p>
               <p>Je pa tudi razprava o tem, kakšen je kolega Rupar bil, tudi malo deplasirana.
               Navsezadnje kolega Rupar ni bil obsojen. Imel je več postopkov, vendar v niti enem od
               teh postopkov ni bil obsojen. Se pravi, mu iz takih ali drugačnih razlogov, tudi v
               mandatih, ko ste vi vodili te zadeve, ko ste, ne vem, hoteli voditi igro in tako
               naprej, ko ste mu hoteli dokazovati razne stvari, verjetno, vsaj iz tega tako sledi,
               kar ste povedali, se ni uspelo dokazati popolnoma nič. Rupar Pavel je po tej plati
               pač poslanec, ki kakšnih posebnih težav ni imel s pravosodnimi organi oziroma z
               odločbami teh organov. In moram tudi povedati, ko že komentiramo, kdaj je gospod
               Rupar hodil na seje, bi bilo dobro tudi malo pogledati po svojih vrstah, ne bi bilo
               nič narobe. Mislim, da je zelo veliko poslancev še sedaj, če tam državni zbor deluje
               na nekaj več kot nekaj procentov nad kvorumom, potem je jasno, da manjka veliko
               poslancev v državnem zboru ali pa predvsem poslancev iz opozicije, tudi odjaviti se
               ne pridejo. In mi v koaliciji oziroma v Slovenski demokratski stranki tega nikoli ne
               problematiziramo.</p>
               <p>In ko se že posipamo z vsemi temi stvarmi in moraliziramo na dolgo in široko, bi se
               bilo mogoče dobro spomniti tudi kakšne zgodbe iz vaših dvorov. Vaš cenjeni predsednik
               stranke je napadel poslanca v državnem zboru, fizično napadel, pa ni zmogel ne
               opravičila, ni zmogel niti izjave, niti razmišljal ni o tem, da bi odstopil. In zdaj
               je on tisti, ki deli velike moralne nauke. Tudi vaš predsednik stranke je bil vpleten
               v neko zgodbo o ograjah, takrat ko je bil minister, pa ni razmišljal popolnoma o
               ničemer. In ta isti vaš predsednik stranke je bil vpleten v neko zgodbo na nekem
               gorenjskem klancu, kjer je
               prišlo do oškodovanja, velike nesreče, hudih poškodb, pa se tudi ni zgodilo popolnoma
               nič. In nobene moralne sodbe ni potegnil takrat nihče, niti, mislim, da tedanji
               predsednik državnega zbora ne.</p>
               <p>Pač, Pavel Rupar se je odločil, da bo odstopil. Napisal je obrazložitev, kot meni,
               da je primerna, in mislim, da s to njegovo obrazložitvijo nima popolnoma nobenega
               smisla, da polemiziramo, dramatiziramo in moraliziramo. To je pač njegova pravica.
               Sami veste, da mu ustava omogoča svobodno odločitev, da tu ni nobenih prisilnih
               sredstev, in jaz cenim to potezo kolega Ruparja. Ne glede na to, ali so bile zadeve
               sprožene ali niso bile še sprožene; dejstvo je, da so se neke prijave zgodile v
               tistem postopku, sicer ne bi prišlo do intervencije organov reda. In mislim, da je
               primerno, da opravimo to seznanitev, več kot to, mislim, da niti ni kaj posebej
               potrebno. Če pa je tako nujno potrebno, se odpre široka razprava, potem pa je
               register dogodkov, dejanj, osebnosti, tudi tistih, ki še zdaj sedijo v državnem
               zboru, kar zadosti dolg, širok, in bi tudi tem stvarem kazalo posvetiti kakšno
               pozornost, če se že tako s tem želi.</p>
               <p>Zato mislim, da je seznanitev pač tisto dejanje, ki ga je po postopku treba
               izpeljati. Mislim pa, da stvari zapletati in zavijati niti ni posebej potrebno. Pavel
               Rupar je pač pokazal, da si upa potegniti potezo in se odločiti tako, kot on meni, da
               je za njega primerno. In mislim, da je prav, da tudi vsi njegovi kolegi, ki sedimo v
               državnem zboru, to njegovo potezo tudi spoštujemo. Hvala.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Peče, imate besedo.</p>
            </sp>
            <sp who="SDT4:PečeSašo">

               <speaker>SAŠO PEČE:</speaker>

               <p>Hvala. Nisem se mislil oglašati. Predlagam vsem članom komisije, da sprejmemo
               informacijo, ki nam jo podaja kolega Pavel Rupar. Jaz ne bi želel, da danes
               nadaljujemo s to razpravo, kaj je delal gospod Kacin z ograjami na klancu in podobne
               stvari, ker ne bomo prišli nikamor naprej. Predmet današnje točke je vsebina dopisa,
               ki ga je posredoval kolega Rupar. Ne zdi se mi pa korektno, in zato se oglašam, da se
               sedaj vsa kopja lomijo na njemu, od tega, kdaj je hodil v službo in podobne stvari.
               Kolegice in kolegi, ki vas toliko skrbi po skoraj štirih letih, odkar imamo ta
               poslovnik, ki to dopušča, sprožite to debato o kakšnem izmed tistih poslancev - in
               verjemite mi, ogromno jih je, sam sem praviloma na sejah vedno ob devetih in desetih
               -, ki je seveda aktualen in ne v odstopu. Ne zdi se mi korektno, da se zdaj na strani
               tistega, ki je dal odstopno izjavo, kopja lomijo na njemu na vseh področjih.</p>
               <p>Torej, še enkrat predlagam, vas pa, gospod predsednik, prosim, vem, da poskušate, da
               gre smer razprave, morebitne, izključno o dopisu in seznanitvi z odločitvijo kolega
               Ruparja. Hvala.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Preden dam besedo naprej, bi rad samo še seznanil komisijo, da gospa Majda Širca
               nadomešča gospoda Rudolfa Mogeta. Gospod Školč, upam, da boste diskutirali v smislu,
               ki je bil ravnokar nakazan. Imate besedo.</p>
            </sp>
            <sp who="SDT4:ŠkolčJožef">

               <speaker>JOŽEF ŠKOLČ:</speaker>

               <p>Gospod predsednik, zagotovo se bom držal tega, kar je bilo zdaj rečeno in kar je
               sprožil gospod Rupar s svojo pobudo. Zato obžalujem, da svojega kolega, gospoda
                  Tanka, niste opozorili, da
               ne govorimo o stvareh, ki so se zgodile v drugih mandatih, ki so jih povzročili drugi
               ljudje, ki niti niso bili tako kot gospod Rupar na to sejo vabljeni in tako naprej.</p>
               <p>Menim, da se je res treba osredotočiti na to. In tu je zagotovo dilema, ali molče
               sprejmemo obrazložitev ali imamo o njej lahko kakšen pomislek. Da ne bo nesporazuma,
               jaz menim, da bi moral gospod Rupar mogoče odstopiti že kdaj prej. Mogoče bi moral
               odstopiti že zaradi verbalnega nasilja, ki ga je izvajal nad kolegicami v državnem
               zboru. Ampak ker takrat ni zmogel tega poguma, ki mu ga zdaj pripisujete, so ga druge
               okoliščine prisilile v to, da je to storil. Tudi prav.</p>
               <p>Tisto, kar sem tu spraševal, je, ali obstajajo kakršnikoli postopki, ker kolega
               Rupar se sklicuje, da se mu nekaj očita in da bi to rad razbremenil političnih
               dimenzij in da bi nedolžnost dokazoval kot navaden državljan, brez poslanske
               imunitete. To pomeni, da se očitno pripravljajo neki postopki zoper njega. To je bilo
               vprašanje, in on o tem govori. Nisem pa zasledil, seveda, v sredstvih javnega
               obveščanja, ki so na široko in mestoma, bom rekel, tudi neokusno poročala o vseh
               stvareh, ki so se z gospodom Ruparjem dogajale, da bi bilo kaj takega že sproženo.
               Zasledil sem pa, da je bil nek zelo srečen sestanek, neko kosilo, prebrali smo tudi,
               kaj vse se je na tem kosilu pojedlo. In po tem kosilu je gospod Rupar, ki je bil prej
               vidno razrvan, dan prej, nasmejan prišel do pogumne odločitve. Postal je tako rekoč
               najbolj časten član parlamenta, ki je zmogel pogum, predsednik vlade je bil srečen,
               da sta skupaj jedla kosilo in da se je to zgodilo. Dobili pa smo izjavo, ki žal
               odpira več vprašanj, kot jih zapira. In če je gospod Tanko že hotel kaj povedati,
               potem bi bilo bolj primerno, če bi povedal, kaj so se in zakaj so se tako z gospodom
               Ruparjem menili, kot da se spominja našega cenjenega predsednica, pa se bo v
               naslednjem trenutku mogoče spomnil še koga drugega.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Potrč, imate besedo.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Izjava o odstopu spoštovanega poslanca, gospoda Ruparja, ima dva
               odstavka. Če bi imela samo prvega, ne bi razpravljal, ker moramo spoštovati njegovo
               voljo, kakorkoli je do nje prišlo, in on je tu osebno napisal, podpisal; jaz
               verjamem, da se je odločil in je nepreklicno odstopil. Ker pa morda ne bom imel
               priložnosti kakšnega mnenja povedati o vsebini drugega odstavka, do katerega ima
               gospod Rupar pravico, odpira pa nekatera vprašanja, bom samo nekaj kratkih misli o
               tem povedal.</p>
               <p>Prvič, kar zadeva svobodno voljo, ki se zdaj tako zelo, zelo poudarja - prav, res
               je, nihče poslanca v nič ne more prisiliti, razen, da mu seveda sporoči, da ga kot
               stranka na naslednjih volitvah ne bo kandidirala za novo možnost županstva ali
               poslanstva. In govoriti in pretirano poudarjati, kako je to samo osebna odločitev,
               brez vpliva stranke, je brez potrebe in je neresnično.  In meni se to poudarjanje zdaj v javnosti zdi odveč.
               Ne trdim, da je bilo tako ali drugače, ampak govoriti, da stranka in poslanec nima v
               postopku kandidiranja nobene povezave pa nobenega vpliva, je enostavno neresnica, in
               kdor to govori, govori neresnico tudi javnosti.</p>
               <p>Drugo, kar zadeva nedolžnost in dokazati kot navaden državljan, brez poslanske
               imunitete. Ja, ampak to je mogoče narediti kot poslanec ali pa potem, ko si odstopil.
               Ker marsikdaj je že kakšen poslanec želel, da se ugotavlja njegova morebitna
               odgovornost normalno in se imuniteti ni odpovedal. Tako da to posebej poudarjati na
               ta način, se mi ne zdi ustrezno, sploh zaradi tega ne, ker se gospod kolega Rupar
               vedno te možnosti, da se odpove imuniteti, ni poslužil. Obratno, kdaj pa kdaj je imel
               trditve, da je vse, karkoli je bilo z njim povezano, povezano s političnimi procesi,
               da bo sodišče politično odločalo, da je komisija kakšna napačna, skratka, zelo
               tenkočuten do zakonitosti ni bil.</p>
               <p>In tretje. Pravi, <q>"s tem dejanjem želim preiskavo o dejanjih, ki se mi jih očita,
               razbremeniti političnih dimenzij."</q> Soglašam, ampak kako jaz razumem te politične
               dimenzije - da se več v to ne vpleta stranka. Ker sicer dejanje v času, ko je bilo
               storjeno, če je bilo, je seveda storjeno s strani poslanca, ki je tudi politik. Od
               zdaj naprej naj bi se na to pozabilo, to pa ima vezo ne samo s poslancem, ki je
               odstopil, ampak predvsem z njegovo stranko. In jaz verjamem, da si gospod Rupar želi,
               da se stranke v to ne bi vpletalo in da ne bi bilo več teh političnih dimenzij. Na ta
               način razumem to njegovo izjavo in jo sprejemam kot iskreno željo zaščititi stranko,
               on bo pa v postopkih, kakršni pač bodo, če bodo, jaz mu jih ne želim, moral
               odgovarjati. Hvala.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Hvala. Gospod Bajc.</p>
            </sp>
            <sp who="SDT4:BajcJosip">

               <speaker>JOSIP BAJC:</speaker>

               <p>Hvala, gospod predsednik. Razen kolega Pečeta vsi razpravljavci, vsaj tako bi lahko
               rekel, so popolnoma pozabili, na kateri komisiji smo, da smo danes na
               mandatno-volilni komisiji državnega zbora in ne na preiskovalni komisiji. Ugotavljati
               na podlagi dveh odstavkov ali pa dveh stavkov utemeljitve kolega Ruparja, da odstopa,
               se mi zdi, da, ne vem, za lase potegnjena marsikakšna ugotovitev, ki so jo kolegi ob
               razpravi njegovih razlogov za odstop. Kaj pa, če bi napisal v odstopni izjavi,
               odstopam zaradi tega, ker so mi čevlji državnega zbora premajhni, kaj bi govorili
               potem?</p>
               <p>Drugo. Zelo presenečen sem nad razpravo kolega Školča, glede na to, da je tudi po
               tem poslovniku bil predsednik te komisije državnega zbora v preteklem mandatu in da
               ne pozna pristojnosti dejansko te komisije. Komisija se dejansko samo seznani z
               odstopom. Kakšni razlogi so pa vodili kolega Ruparja, da odstopi, to je pa, mislim,
               popolnoma njegova ocena. In upam, da ne bo ta komisija postala preiskovalna komisija,
               ki bo ugotavljala razloge kolega Ruparja. Predvsem pa ne to, ko je kolega Školč
               rekel, da pričakuje, da bo dobil še kakšne zapisnike ali ne vem kaj vse, kateri in če
               kakšni postopki zaradi kolega Ruparja tečejo oziroma jih vodijo posamezni organi.
               Mene to prav nič ne briga, mislim, da to briga predvsem kolega Ruparja, glede na to,
               da nikoli nisem bil zraven. Mogoče, gospod Školč, se bojite, da ste bili kdaj zraven,
               pa da bo to seznanjeno.</p>
               <p>In še enkrat ponavljam, tako kot ste, predsednik, sami ugotovili, da mi danes
               ugotovimo, o tem seznanimo državni zbor, državni zbor pa tudi ne more reči, da ne
               sprejema njegovega odstopa. Če se je karkoli zgodilo, so za to organi v tej državi,
               ki bodo, vsaj pričakujem in upam, opravili svoje delo.  In govoriti danes o nekomu se govori, kolega Školč, ko
               ste tudi očitali kolegu Tanku, da uporablja zadeve za nazaj, iz tekočega mandata,
               mislim, da ni nobene sodbe bilo zoper kolega Ruparja, pa ga ne branim. Ampak so
               nekateri dogodki, ki jih je ali pa ni storil v preteklem mandatu, je komentiral, in
               mislim, da se je potem kolega Tanko navezal na to vašo razpravo, ko ste uporabljali
               tudi za nazaj, glede na to, da je kolega Rupar, mislim, da od leta 1996 poslanec v
               tem državnem zboru. Pa ne zagovarjam niti enega njegovega dejanja, ki je bilo
               očrnjeno, bom rekel, v raznih postopkih, ampak govorim - če govorimo o hruškah, dajmo
               govoriti tudi o jabolkah in včasih se dajmo tudi posuti s pepelom. Očitali ste mu, da
               hodi na glasovanja. Vsaj na to je hodil! Jaz si upam trditi, da nekateri kolegi, če
               bi šli gledat, v tem državnem zboru niso presedeli 5% delovnega časa, za katerega so
               bili plačani, kolega Školč, in eden takih je tudi v vaši poslanski skupini. In dajmo
               prepustiti točko točki dnevnega reda, seznaniti se z odstopom kolega Ruparja in
               preiti na ostale pomembne točke, ki so, in verjetno tudi delo v drugih komisijah in
               odborih, ki tečejo danes v državnem zboru.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Kumer, imate besedo.</p>
            </sp>
            <sp who="SDT4:KumerDušan">

               <speaker>DUŠAN KUMER:</speaker>

               <p>Hvala lepa za besedo. Še enkrat v pojasnilo. Jaz sem na začetku povedal, da se
               strinjam z izraženo svobodno voljo poslanca Ruparja, da odstopi. Imam pa po mojem
               pravico in te pravice mi preprosto nobeden od vas ne more vzeti, da dam svoje mnenje
               ali pa komentar na drugi del obrazložitve te odstopne izjave. Če bi tu pisalo,
               odstopam iz osebnih razlogov, preprosto nimam o čem govoriti. Zdaj pa lahko govorim,
               ker v drugem odstavku ne gre za osebne razloge, ampak če ga preberemo trezno in
               racionalno, vidimo, da ne gre samo za osebne razloge.</p>
               <p>In še drugo, glede na tisto, ko sem rekel, da je prihajal na glasovanje ob šestih
               vsak dan, ko je glasovanje. Ja, jaz sem pričakoval, zato ker opravlja dve funkciji,
               da bo ugotovil, da ne zmore obeh. In zaradi tega, ker je županska funkcija očitno
               preobremenjujoča, ni mogel prihajati v državni zbor. Zato sem večkrat že povedal v
               državnem zboru, da se ne strinjam z opravljanjem teh dveh funkcij hkrati. Kolega
               Rupar je pa očitno ilustracija tega, kako težko je to, zato ni mogel biti prisoten;
               jaz nisem drugih razlogov niti razlagal, niti se ne spuščam. Ampak mislim, da je
               očitno razlog v tem, ker je opravljal obe funkciji in ni mogel drugače priti. Tako da
               samo v pojasnilo tistim, ki mislite, da govorim o čem drugem.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Testen. Pardon, gospod Horvat. Se opravičujem.</p>
            </sp>
            <sp who="SDT4:HorvatJožef">

               <speaker>JOŽEF HORVAT:</speaker>

               <p>Hvala lepa, gospod predsednik. Se bom poskušal držati natančno točke dnevnega reda,
               ki jo imamo odprto, zato bo besed zelo malo.</p>
               <p>Gospod Pavel Rupar je bil izvoljen v državni zbor celo trikrat, preko demokratičnih,
               svobodnih volitev. To mi razumemo v Novi Sloveniji kot svetinjo demokracije. Prav
               tako njegovo svobodno odločitev, da vrne mandat, razumemo kot svetinjo človekovega
               dostojanstva. Zato, kolegice in kolegi, mislim, da je čas, da zaključimo nepotrebno
               razpravo; lahko bi to kost glodali ne vem kako dolgo. Vrnimo temu državnemu zboru
               dostojanstvo in ne spuščajmo se na nivo glodavcev kosti. Hvala lepa.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Školč.</p>
            </sp>
            <sp who="SDT4:ŠkolčJožef">

               <speaker>JOŽEF ŠKOLČ:</speaker>

               <p>Hvala lepa. Dve stvari bi repliciral.</p>
               <p>Gospod Bajc bi zagotovo manj govoril, če bi več poslušal.  Tako da moram reči, da sam nisem šel nič stran
               od tega, kar je zapisano v tej odstopni izjavi, in sem pač špekuliral iz tega naslova
               in tudi povedal, da - gospod Bajc, špekuliral sem zato, ker pač ni pojasnil, za
               kakšne vrste preiskave gre. Nisem bil tisti, ki je komentiral, koliko hodi gospod
               Rupar na seje. Očitali ste meni, da se v to vtikam in da je v stranki, ki ji
               pripadam, tudi nekdo, ki ne hodi. Čisto verjetno, mogoče je tudi v vaši, v to sploh
               ne zahajam. Ampak tisto, kar sem že prej rekel kolegu Tanku, je, da se dajmo
               posvetiti temu, kar imamo tu zapisano. Sam sem tudi povedal in ponavljam, jaz
               sprejemam to na znanje, da gospod Rupar odstopi. Tu se pa midva, gospod Bajc,
               razlikujeva. Jaz menim, da kot član komisije, pa tudi če bi bil predsednik in tudi
               ker sem bil predsednik, vem, da lahko to komentiram. Komentiram pa lahko - to je, bom
               rekel, tista stvar, ki poslancem pripada. In verjamem, da je vsakemu po malem mučno o
               teh stvareh razpravljati. Zato se jaz držim tistih formalnih stvari, ne pa tistih, ki
               jih rumeni časopisi obravnavajo v povezavi s peripetijami našega nekdanjega kolega.
               Mene zanimajo spoštovanje zakona, razkorak med tistim, kar je gospod Rupar govoril,
               in tistim, kar je dela, razkorak med tistim, kar pač stranka SDS počne in kar dopušča
               v svojih vrstah. To se mi zdi pomembno za neko razpravo v državnem zboru, o čem pa
               naj se politiki pogovarjajo. In seveda tudi ta večna diskusija, da če se najde
               nekoga, ki je nekaj naredil v SDS, potem mi o tem ne moremo razpravljati, ampak takoj
               najdemo 16 drugih, ki so nekje drugje nekaj narobe naredili. To pa je velik problem.
               Gospod Tanko je šel prej celo tako daleč, in sem to preslišal, zdaj pa bom vseeno
               povedal, da je rekel <q>"vi ste vodili igro in postopke zoper Pavla Ruparja"</q>. Jaz tega
               nisem počel in ne verjamem, tudi da je stranka to počela. Če je zdaj to prišlo v
               navado, bom rekel, stranki, ki zdaj precej obvladuje oblastne vzvode, potem je to
               zelo nevarno. Potem smo se vrnili ne samo korake, ampak desetletja nazaj. Ampak spet
               nisem jaz te diskusije začel, ampak jo je začel vodja poslanske skupine, najmočnejše
               v tem državnem zboru. Seveda boste meni očitali, da ne vem kaj vse iz tega pletem. Na
               take obtožbe je zagotovo treba odgovoriti in jih zanikati. Ne bom ga spraševal, če
               oni to delajo, ker on ni pripravljen z nami o ničemer razpravljati. Ker tudi
               parlamenta, se mi zdi, da marsikdaj ne razumemo kot prostora, kjer se razpravlja,
               ampak kot prostor, kjer se opoziciji besedo jemlje, če jo že ima. In to je
               problem.</p>
               <p>Ampak vrnimo se nazaj k temu. Mi lahko to sprejmemo na znanje, ampak vi pa
               komentarjem o tem ne morete uiti. In tu ne gre za vprašanje, ali kdo hoče glodati
               kosti in ali je na tej kosti dovolj mesa. Jaz se spomnim stvari, ki so bile še manj
               primerne za glodanje, pa se mi zdi, da jih ljudje niso spustili iz ust in niso
               izpustili prilike, da ne bi o njih govorili. In tudi, gospod Bajc, ni res, da v tem
               mandatu ne bi bila nobena sodba  izrečena v povezavi z gospodom Ruparjem. Če že tako
               obračunavate z mano, potem morate vsaj to vedeti - bila je izrečena. Zdaj moram
               ponoviti, da je bila izrečena v zvezi s tistim kaznivim dejanjem zlorabe uradnega
               položaja in uradnih pravic. In tu v ničemer ne kršim te diskusije, ki se vodi o
               imuniteti, ker sodba je bila javna, gospod predsednik, to, kar ste prej rekli, sodba
               je bila javna. In tudi obvestila, ki gredo v javnost, kadar se pač nek postopek vodi,
               so obvestila, ki dopuščajo to informacijo o kvalifikaciji kaznivega dejanja. Je pa
               res, da se to delovno telo ne sme spuščati v razpravo o tem, kako je to bilo, ampak
               samo, ali se nekomu podeli imuniteta ali ne. Sicer ne bi bilo potrebno, da sodišče
               ali pa kakršenkoli drug organ, ki prosi za to, da se opredelimo do imunitete, podaja,
               kaj se komu očita. Tako da verjamem, da je to mučno. In zmeraj, kadar se poslanci
               znajdejo v taki situaciji, je to lahko zoprno. Ampak tu, gospod predsednik, nisem jaz
               prekršil nobenega pravila.</p>
               <p>Je pa zagotovo res, da tudi kar je bilo prej - da še to pokomentiram, češ, kdo
               sprejema sodbe, in ne gre na gospoda Tanka. Tudi, kar se izrečene sodbe tiče,
               vrhovnega sodišča, jo sam sprejemam - gospod Rupar je nedolžen oziroma ni kriv, zato
               ker ni vedel, da nečesa ne sme početi. Ampak od tu naprej pa ni nič skregano s tem,
               če mi polemiziramo s to odločitvijo vrhovnega sodišča. Nenazadnje so tudi trije od
               petih, se mi zdi, teh vrhovnih sodnikov povedali, da kadar je pa nujno potrebno, da
               izrazijo kakšno politično stališče, da ga pa tudi izrazijo, da poenostavim. In so ga
               in so pač podprli to listo, in tu ne vidim jaz zdaj neke direktne povezave. Je pa
               zelo zanimivo in bo za vsakega, ki bo od zdaj naprej prišel pred sodišče, bodo imeli
               odvetniki zagotovo vprašanje sodnikom, in to bo zelo mučno za sodnike, da jih
               vprašajo, kakšne politične provinience ste vi, da lahko meni sodite.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Školč, glede na to, kar zdaj razvlačite, bi vas pa želel opozoriti, da<gap n="..."/></p>
            </sp>
            <sp who="SDT4:ŠkolčJožef">

               <speaker>JOŽEF ŠKOLČ:</speaker>

               <p>To mi je gospod Tanko položil v usta<gap n="..."/></p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p><gap n="..."/> da se zelo odmikate od same točke dnevnega reda.</p>
            </sp>
            <sp who="SDT4:ŠkolčJožef">

               <speaker>JOŽEF ŠKOLČ:</speaker>

               <p>Se strinjam, ampak gospodu Tanku<gap n="..."/> Sam bom odnehal, hočem vam pa povedati, da ste
               zelo pristranski, gospodu Tanku niste vzeli besede, meni jo pa jemljete, zmeraj in
               redno. Hvala lepa.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Školč, tega si ne dovolim reči, da vam jo jemljem. Jaz sem vas samo opozoril,
               drugače ste pa razpravljali že petič. Replika.</p>
            </sp>
            <sp who="SDT4:BajcJosip">

               <speaker>JOSIP BAJC:</speaker>

               <p>Kratka replika. Najprej, kolega Školč, se opravičujem, jaz sem zelo dobro poslušal.
               Opravičujem se, da sem uporabil tisto navedbo v zvezi z udeležbami na sejah državnega
               zbora, ker je kolega Kumer izrekel, in mislim, da je potem tudi komentiral po moji
               izjavi.</p>
               <p>Drugo, jaz v svoji razpravi nisem rekel, da ne razpravljati, ampak sem rekel,
               razpravljati o točki dnevnega reda. Ne vi, in potem posledično, vsaj mislim, tudi
               kolega Tanko, pa še kdo drug, niso razpravljali o točki dnevnega reda. To je moja<gap n="..."/>
               In, kolega Školč, ker sem vas pa zdajle prav pozorno poslušal, vi ste govorili o
               kaznivih dejanjih, ki naj bi jih kolega Rupar storil<gap n="..."/> <stage>/Oglašanje iz ozadja./</stage> Ne,
               ne, bova pogledala stenogram, ste rekli. Potem na koncu ste rekli, da pa priznavate
               sodbo, ki je taka  oziroma
               drugačna. Jaz mislim, da glede na sodbo je šlo za dejanje, vsaj mislim, zato sem jaz
               prej komentiral, da je verjetno dovoljeno, če pa že razpravljamo o dejanjih za nazaj
               ne pa tekočih, mislim, da je šlo za dejanje dveh, če ne celo prvega mandata se pravi
               izpred treh mandatom in potem je verjetno ta vaša razprava navzela tudi ostale
               razprave in smo začeli govoriti o vsemu drugemu ne pa o temu, kar je predlog te točke
               dnevnega reda tudi z menoj v red.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Presečnik, imate besedo.</p>
            </sp>
            <sp who="SDT4:PresečnikJakob">

               <speaker>JAKOB PRESEČNIK:</speaker>

               <p>Hvala lepa. Jaz bi nekaj povedal. Če mi zagotovi komisija, da mi bo namenila vsaj del
               te politične reklame, ki so jo danes namenili kolegi Ruparju, potem bom jaz tudi malo
               pred koncem tega mandata odstopil, ker mislim, da bi mi bilo to koristno, če bo res
               komisija tudi takrat tako razpravlja, člani komisije. Predlagam, da sprejmemo sklep,
               ki ga mora komisija sprejeti.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Rugelj.</p>
            </sp>
            <sp who="SDT4:RugeljBojan">

               <speaker>BOJAN RUGELJ:</speaker>

               <p>Hvala lepa. Jaz mislim, da je kolega Tanko želel samo nekaj povedati, če bi na kratko
               povedal, bi jaz povedal takole.</p>
               <p>On je hotel povedati, "da preden začneš izlivati gnojnico pokom še posebej, če ga
               <gap n=".."/><stage>/Nerazumljivo./</stage><gap n=".."/> je prav, da pogledaš po lastni hiši." Jaz drugače pravim, da je
               gospod Rupel ravnal zelo odgovorno. To, kar je on naredil je nekje v zahodni Evropi
               ali pa tudi mogoče v razvitih demokracijah čisto navadna stvar. Lahko pa rečemo, da
               ti kolegi, ki imajo večino teh razprav in če bi pogledali pri sebi, če bi se samo
               malo spomnili za nazaj bi se lahko spomnili koga, ki je tudi delal skrajno moralne
               take čudne zadeve pa ni nihče takrat razpravljal o tem, zakaj pa ni odstopil ali pa
               je, pa kar bi bili povsem normalno res v nekaterih drugih državah.</p>
               <p>Jaz bi še enkrat povedal, da bi poslušali tudi gospoda Pečeta v tem primeru, ki je
               predlagal, da res gremo pa to potrdimo, kar je gospod Rupar želel. Na koncu koncev je
               to njegova osebna odločitev, ker je tudi on osebno podpisan. Če bi bila to odločitev
               nekoga drugega bi bil verjetno podpisan nekdo drugi odspodaj. Hvala lepa.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Zaključujem razpravo. Odločali bomo o predlogu naslednjega sklepa: <q>"Mandatno-volilna
               komisija na podlagi tretje alineje prvega odstavka 36. člena poslovnika državnega
               zbora predlaga državnemu zboru, da se na podlagi 9. člena zakona o poslancih seznani
               z naslednjim sklepom. Državni zbor Republike Slovenije ugotavlja, da je poslanec
               Pavel Rupar dne 12.10.2006 podal izjavo, da odstopa s funkcije poslanca državnega
               zbora, zato mu v skladu s tretjim odstavkom 202. člena poslovnika državnega zbora ter
               šesto alinejo prvega odstavka in drugim odstavkom 9. člena zakona o poslancih preneha
               mandat z današnjim dnem."</q></p>
               <p>Kdo je za predlagani sklep? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Dodal bi še naslednje, še eden predlog sklepa. In sicer: <q>"Da po seznanitvi s
               navedenim sklepom naj predsednik državnega zbora zaprosi republiško volilno komisijo,
               da določi kateri kandidat bo v skladu s 17. členom zakona o volitvah v državni zbor
               postal poslanec za preostanek mandatne dobe namesto poslanca, ki mu je prenehal
               mandat."</q></p>
               <p>Kdo je za predlagani sklep? <stage>(15 članov.)</stage> Kdo je proti? <stage>(Nihče.)</stage>  Ugotavljam, da je predlog sklepa sprejet.</p>
               <p>S tem zaključujem 1b. točko dnevnega reda.</p>
               <p>Prehajamo na <title>2. TOČKO DNEVNEGA REDA.</title> Lepo pozdravljam predstavnico
               sodnega sveta Republike Slovenije. Sodni svet je posredoval v obravnavo predlog za
               izvolitev 10-ih kandidatov v sodniško funkcijo. Predloge ste prejeli. Sprašujem, če
               želi predstavnik predlagatelja predlog dodatno obrazložiti? Odpiram razpravo.
               Zaključujem razpravo. Prehajamo na glasovanje o delovnih besedilih predlaganih
               sklepov in sicer: <q>"Da se izvoli v sodniško funkcijo Romina Jezernik na sodniško mesto
               medokrajne sodnice na okrajnem sodišču v Celju."</q></p>
               <p>Kdo je za predlagani sklep? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p><q>"Da se izvoli v sodniško funkcijo gospa Polona Kidrič na sodniško mesto medokrajne
               sodnice na okrajnem sodišču v Celju."</q></p>
               <p>Kdo je za predlagani sklep? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p><q>"Da se izvoli v sodniško funkcijo gospa Lidija Kralj na sodniško mesto medokrajne
               sodnice na okrajnem sodišču v Celju."</q></p>
               <p>Kdo je za predlagani sklep? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p><q>"Da se izvoli v sodniško funkcijo gospa Alenka Pavič na sodniško mesto medokrajne
               sodnice na okrajnem sodišču v Celju."</q></p>
               <p>Kdo je za predlagani sklep? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p><q>"Da se izvoli v sodniško funkcijo gospa Irena Per na sodniško mesto medokrajne
               sodnice na okrajnem sodišču v Celju."</q></p>
               <p>Kdo je za predlagani sklep? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p><q>"Da se izvoli v sodniško funkcijo gospod Gorazd Tivadar na sodniško mesto
               medokrajnega sodnika na okrajnem sodišču v Ljutomeru."</q></p>
               <p>Kdo je za predlagani sklep? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p><q>"Da se izvoli v sodniško funkcijo gospa Nataša Vižintin Komel na sodniško mesto
               okrožne sodnice na okrajnem sodišču v Novi Gorici."</q></p>
               <p>Kdo je za predlagani sklep? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p><q>"Da se izvoli v sodniško funkcijo gospa Jasmina Obrovnik Gril na sodniško mesto
               medokrajne sodnice na okrajnem sodišču v Mariboru."</q></p>
               <p>Kdo je za predlagani sklep? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p><q>"Da se izvoli v sodniško funkcijo gospa Valerija Pirš na sodniško mesto medokrajne
               sodnice na okrajnem sodišču v Mariboru."</q></p>
               <p>Kdo je za predlagani sklep? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p><q>"Da se izvoli v sodniško funkcijo gospa Bibijana Šilc na sodniško mesto medokrajne
               sodnice na okrajnem sodišču v Mariboru."</q></p>
               <p>Kdo je za predlagani sklep? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Izvolite, gospod Bajc. 
               </p>
            </sp>
            <sp who="SDT4:BajcJosip">

               <speaker>JOSIP BAJC:</speaker>

               <p>Hvala, predsednik. Imam eno čisto kratko vprašanje predstavnici sodnega sveta. Mi smo
               danes dali soglasje državnemu zboru k imenovanju sodnikov na različna sodišča, pa
               samo te dve vprašanji, med njimi tudi petim sodnicam v Celju. Kako je celjsko sodišče
               do sedaj funkcioniralo, glede na to, da zdaj v paketu dajemo soglasje k petim
               sodnikom?</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Izvolite.</p>
            </sp>
            <sp who="SDT4:unknown-F">

               <speaker>GOSPA _________:</speaker>

               <p>Gre pa za medokrajne sodnice. Mislim, da če ste pogledali, gre za sodnice, ki bodo
               dodeljene na celoten okraj in potujejo tja, kjer je največja potreba na tisto
               sodišče, kjer jih bodo najbolj rabili.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Hvala. Zaključujem to točko dnevnega reda.</p>
               <p>Prehajam na <title>3. TOČKO.</title> Najprej bi vas pa želel obvestiti, da bo na seji
               sodeloval namesto gospoda Jožefa Jerovška, gospod mag. Branko Grims. Gospod Školč,
               mislim, da je bila intervencija čisto nepotrebna. Na podlagi sklepa prejšnje seje
               mandatno-volilne komisije je bil ponovno objavljen javni poziv za priglasitev možnih
               kandidatov za člane sveta za telekomunikacije, za radiodifuzijo, pardon. Na današnji
               seji mora mandatno-volilna komisija zmed prispelih prijav za člane sveta za
               radiodifuzijo uskladiti predlog za sedem članov sveta in ga v okviru predloga še
               drugih sprememb o odloku o ustanovitvi sveta za radiodifuzijo, ki so prav tako
               potrebne, zaradi uskladitve z novelo zakona o medijih, posredovati v odločitev
               državnemu zboru. Za današnjo sejo komisije ste prejeli predlog in pregled na ponovni
               javni poziv prispelih prijav možnih kandidatov za člane sveta za radiodifuzijo, ter
               predlog odloka o spremembah odloka o ustanovitvi sveta za radiodifuzijo. Kot ste sami
               lahko ugotovili iz posredovanega gradiva, je prispelo 31 priglasitev možnih
               kandidatov. Priglasitve so prispele v določenem roku in vse izpolnjujejo pogoje, ki
               jih določa zakon in ki so bili navedeni v javnem pozivu. Lahko tudi ugotovimo, da so
               prijavljeni kandidati iz vseh področij, ki jih zakona določa, to se pravi iz področja
               prava, telekomunikacij in informatike, avdiovizualne kulture, ekonomije, novinarstva
               in komunikologije. Prijavljeni so naslednji možni kandidati: Brlek Darko, Katavič
               Mitja, Grašič mag. Valerij, Mencej mag. Rok, Benigar Tošič Leon, Kukavica Jasmin,
               <gap n="..."/><stage>/Nerazumljivo./</stage><gap n="..."/> Alen, Šlamberger mag. Miha, Gerkeš dr. Jožef, Strmšek
               Sebastjan, Starec Iztok, Janžekovič Goran, Ukan Lapornik mag. Maja, Unuk Tomaž, Caf
               Jože, Cajner Jože, Ivanko dr. Šime, Knez Boris, Logar Damjana, Malnar Vesna, Pirc
               Tomaž, Polajnko Aleš, Rozman Č. Božo, Zrimšek mag. Jože, Dolanc mag. Borut, Dačnik
               Tomislav, Jaklič mag. Marko, Jelovac dr. Dejan, Korošec Andrej, Pirkovič Andrej,
               Šinigoj mag. Aleksander. Odpiram razpravo. Gospod Školč, izvolite.</p>
            </sp>
            <sp who="SDT4:ŠkolčJožef">

               <speaker>JOŽEF ŠKOLČ:</speaker>

               <p>Hvala lepa. Mi smo sedaj dobili 31 predlogov. Upam, da koaliciji ne bo izmed njih še
               težje izbrati kot prej, ko smo jih imeli manj, ampak vsi, če prav razumem, formalno
               izpolnjujejo kriterije, tako kot so jih tudi prejšnjič, bi jaz poskušal v tej prvi
               razpravi izzvati kolega gospoda Grimsa, ki  ga sicer v medijih ljubkovalo imenujejo tudi komisar
               Grims, kadar gre za vprašanje medijev, če bi lahko povedal stave, ki jih je koalicija
               sprejela glede teh kandidatov, ki so primerni za opravljanje te regulatorne funkcije.
           </p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Tanko.</p>
            </sp>
            <sp who="SDT4:TankoJože">

               <speaker>JOŽE TANKO:</speaker>

               <p>Hvala lepa. Jaz sicer ne poznam razloga za to razpravo, ki je bila opravljena. Vendar
               mislim, da gre za eno tistih, ki sodijo v kategorijo zelo žaljivih in ponižujočih
               razprav na tej komisiji. In predsednik, predlagam, da kolege opozorite, da poslancev,
               ki imajo pač ime in priimek, ki imajo tudi titulo, <gap n="..."/><stage>/Nerazumljivo./</stage><gap n="..."/> naslov, ne
               etiketira, bi rekel na <gap n="..."/><stage>/Nerazumljivo./</stage><gap n="..."/> način. Mislim, da je glede na to, da se
               ima gospod Školč za velikega intelektualca, in to piše tudi v nekaterih medijih, da
               tak nivo razprave njemu ne pritiče, na to komisijo, pa absolutno ne sodi. In prosim,
               da v nadaljevanju, če bo prihajalo do takih razprav, tudi to, take razprave prekinite
               in tudi ustrezno poslance na to opozorite.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Hvala. Gospod Školč, izvolite, imate besedo.</p>
            </sp>
            <sp who="SDT4:ŠkolčJožef">

               <speaker>JOŽEF ŠKOLČ:</speaker>

               <p>Torej, če se gospod Tanko počuti užaljen, se mu pač opravičujem, bom pa vseeno
               poskušal od koalicije izvedeti drugače, kako so se odločili, to se mi zdi namreč
               pomembno. Našega kolega gospoda mag. Branka Grimsa, lahko označimo, to verjetno ni
               žaljivo, tudi kot očeta, in botra medijske zakonodaje, kot skrbnika razmer na tem
               področju in iz tega naslova ga pač sprašujem, če so sedaj preko poletja in v tem
               ponovljenem razpisu le uspeli priti do nekega predloga, ki ga bomo nedvomno deležni
               čez nekaj časa in da pogumno, tako kot njegov gorenjski kolega, gospod Rupar, tukaj
               pred očmi odbora in ušesi odbora pove tisto, kar so se v koaliciji ali kjerkoli že
               zmenili, glede tega problema.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Preden dam besedo prijavljenemu za razpravo, bi rad povedal gospod Školč, da sem
               vesel, da je kolegij razpravljal o poteku prejšnje seje, prav na temo obravnave
               predmetnega odloka oziroma imenovanje sveta za radiodifuzijo in da je kolegij
               državnega zbora ugotovil, da je bil potek in delo seje, oziroma da smo delali v
               skladu s poslovnikom in zakonom, kar sigurno ne v prid vašim očitkom. Kolegij je pa
               tudi ugotovil, da je nemogoče razsojati o motivih, zakaj poslanci glasujemo tako ali
               drugače. Jaz mislim, da bi vas takšna obrazložitev morala zadovoljiti, še posebej
               zato, ker ste v preteklem obdobju vodili mandatno-volilno komisijo in vam način
               odločanja najbrž ni tuj. Gospod Tanko, izvolite.</p>
            </sp>
            <sp who="SDT4:TankoJože">

               <speaker>JOŽE TANKO:</speaker>

               <p>Hvala lepa. Te razprave v zvezi oziroma te osebne diskvalificije, ki so kar
               ponavljajo, so ponavadi usmerjene proti tistim, ki so sposobni nekaj narediti na teh
               področjih. Zdaj, če ga imate za očeta, nam je tudi prav. Jaz mislim da je kolega Grims veliko pripomogel, da so
               se vse tise anomalije, ki so jih neki drugi očetje in botre, pripeljali v to medijsko
               zakonodajo, nekako le uspele sanirati s svojim poznavanje, s tem, da se je pozanimal,
               tudi kako te druge zadeve funkcionirajo in tako naprej.</p>
               <p>Jaz mislim, da je najmanj, kar je zelo nekredibilno, da se kritizira ljudi, ki se
               upajo zastaviti svoje znanje za - in to javno zastaviti svoje znanje - za stvari, ki
               jih bodo naredili in ki so tudi eventualno sodelovali pri tej pripravi, konkretno
               medijske zakonodaje, tako zakona o RTV-ju, kakor tudi zakona o medijih. Grims je
               sodeloval tudi še pri kakšni drugi stvari, ki vam mogoče ni toliko poznana. Če želite
               vam bomo kakšno referenco posredovali tudi še iz tega mandata. Kar zadeva pa razpravo
               in glasovanje o predlogih, pa mislim, da bo predsednik komisije omogočil, da bo
               glasovanje javno in da bo tisti trenutek povsem jasno, kako bom glasoval sam in kako
               bodo glasovali moji kolegi. Jaz mislim, da ni potrebna nobena široka diskusija in
               polemiziranje s tem, da gremo za govornico tja gor in povemo, kako bomo glasovali,
               pač to je naša odločitev, ki bo javna in boste lahko tudi kasneje komentiral to
               zadevo. In mislim, da taka podtikanja, ki se dogajajo, so značilna za tiste, ki
               zaradi tega, ker niso v preteklosti dovolj naredili, pa tudi, ker zdaj nič drugega ne
               počnejo kot samo jamrajo, pa podtikajo in kažejo svoje žalostne oči, jaz mislim, da
               je prav, da naredimo in zaključimo postopke, kot se spodobi, pač ta koalicija deluje
               na tak način, naša stranka tudi. Vi imate pač svoje metode in sredstva in jaz upam,
               da boste principielni do konca. Hvala.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Potrč, imate besedo.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Če ne bi omenjal kolegija se ne bi oglasil. Samo, gospod predsednik, na
               odločitev kolegija jaz posebej ponosen ne bi bil na vašem mestu. Bila je večinska
               odločitev in formalno imate prav, kolegij je glasoval. Dejstva, ki smo ga mi želeli
               poudariti, da glasovanje 11-ih poslank in poslancev, če je bila kakšna poslanka
               zraven, ne vem, pa mislim, da ni bila takrat, koalicije popolnoma enako dvakrat,
               <gap n="..."/><stage>/Nerazumljivo./</stage><gap n="..."/> ne more biti slučaj, ampak dogovor. In to dogovor, ki je
               mogoče, ne bomo in nismo rekli, da je formalno nemogoč, ki pač pomeni politično gesto
               in željo koalicije, da v danem trenutku ne izbere nikogar, ker vsi niso bili po
               njenem okusu. Tega tudi kolegij ne more spremeniti, kar je bilo nesporno jasno. Kar
               pa zadeva javno glasovanje, gospod Tanko, ja, glasovanje bo javno. Mi smo se izborili
               po dogovoru, tudi mi smo bili predlagatelji, jaz osebno za javno glasovanje, in vsaka
               glasovnica ima ime in priimek in kdor želi to lahko vidi in jaz bi pričakoval, da
               vemo, da so ta glasovanja javna. Tudi zadnjič so bila javna, sicer ne bi mogli
               vedeti, kako jih je 11 glasovalo. Hvala.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Školč, izvolite.</p>
            </sp>
            <sp who="SDT4:ŠkolčJožef">

               <speaker>JOŽEF ŠKOLČ:</speaker>

               <p>Jaz razumem zadrego, ki je pač ob tej razpravi. Tisto, kar izzivam in verjamem, da
               vam bo uspelo pač ostati do konca tiho je, da izzovem to, da vidimo ali ljudje zares
               glasujejo po vesti, kot rad pravi gospod Bajc, pa še kdo v tej dvorani, ko pač noče
               obrazložiti neke odločitve, kar je seveda njegova pravica in ali je, bom rekel, ali
               ni to neobičajno, da vsi, ki glasujejo po vesti, pripadajo koaliciji in glasujejo na
               enak način.  Take vrste
               utelešenje vesti, bom rekel, v meni vzbuja bom rekel neko posebno radovednosti in
               razpravo, ki bi sodila pravzaprav kam drugam ne v to hišo, ampak morate pa razumeti,
               da če je, bom rekel, vest tako pravično naseljena v koalicijo, da to normalno, da
               zbuja radovednost opozicijskih poslancev.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Školč, sami ste ugotovili, da ta razprava sodi nekam drugam, sigurno ne k tej
               točki dnevnega reda. Danes nimamo na dnevnem redu način glasovanja poslancev, ampak
               odločamo o odloku o radiodifuziji in vas prosim, da se držite dnevnega reda in da ne
               kršite poslovnika.</p>
               <p>Zaključujem razpravo. Predlagam, da se dogovorimo, kako bomo določili 7 kandidatov
               in sprašujem, če lahko to naredimo s pomočjo glasovalnih lističev.</p>
               <p>Kdo je za ta predlog? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Predlagam, da trije člani komisije prevzamejo potek tega glasovanja in sicer, da so
               to mag. Borut Sajovic, poslanska skupina LDS vodja in član, gospoda Testena bomo
               predlagali namesto gospoda Capudra, ki je odsoten, poslanska skupina NSi član in pa
               Marjan Pojbič poslanska skupina SDS član.</p>
               <p>Kdo je za predlagani predlog? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Na glasovnici je po abecednem vrstnem redu navedenih 31 prijavljenih možnih
               kandidatov izbrani oziroma določili bomo 7 možnih kandidatov. Prosim člane komisije,
               ki bodo vodili in spremljali glasovanje, da razdelijo glasovalne lističe in prekinjam
               sejo, ki jo bomo nadaljevali ob 10.45 uri.</p>
               <p><stage type="time">(Seja je bila prekinjana ob 10.35 uri in se je nadaljevala ob 10.55 uri.)</stage>  Nadaljujem s sejo in se
               opravičujem za daljši odmor kot sem ga predvidel. Sedaj, pred nadaljevanjem bi jaz
               kar zaprosil oziroma kar prosim predsednika, da ugotovi izid glasovanja. Izvolite.
           </p>
            </sp>
            <sp who="SDT4:unknown-M">

               <speaker>GOSPOD_______:</speaker>

               <p>Jaz bi najprej prosil, da se ugotovi, koliko poslancev je imelo mandat za glasovanje,
               kajti občutek imam, da se je število ljudi, ki so glasovali po začetku glasovanja
               spreminjalo in bi prosil, da se nedvomno ugotovi, kateri so bili prijavljeni na seji
               in so pač registrirani kot glasovalci in kateri so prišli potem vmes med glasovanjem
               in spremenili število članov tistih, ki so glasovali. Mislim, da zadeva ni korektna v
               tem delu in bi bilo miselno oziroma, da je prav, da tisti, ki niso bili najavljeni,
               ki niso imeli mandata za glasovanje, da se jih izloči.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Predsednika in člane volilne komisije prosim, da odgovorite na to vprašanje.</p>
            </sp>
            <sp who="SDT4:unknown-M">

               <speaker>GOSPOD______:</speaker>

               <p>Pred dokončno razdelitvijo glasovalnega materiala sta se pravilno s pooblastilom in
               sicer namesto gospoda Rudolfa Mogeta prijavila gospod Milan Cvikl in pa namesto
               Matjaža Švagana gospod Geza Džuban. S pooblastilom, ki je veljavno sta prevzela
               glasovalnice pred dokončno razdelitvijo glasovalnega materiala in sam kot predsednik
               komisije pri tem ne vidim niti najmanjše težave.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Tanko, imate besedo.</p>
            </sp>
            <sp who="SDT4:TankoJože">

               <speaker>JOŽE TANKO:</speaker>

               <p>Še enkrat sprašujem. Mi smo razpravo zaključili in smo prešli na glasovanje. V tistem
               trenutku, ko smo prešli na glasovanje dveh članov, ki so glasovali ni bilo tukaj
               notri in niso, lahko preverite v magnetogramu niso vložili pooblastila za glasovanje
               na seji, tudi sedaj jih nista zavedena notri kot prisotna na seji. Me zanima, ali
               lahko ljudje, ki niso na seji s podpisom in z evidenco ob zaključku točke sploh lahko
               glasujejo. Mislim, da ne morejo glasovati.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Cvikl.</p>
            </sp>
            <sp who="SDT4:CviklMilanMartin">

               <speaker>MAG. MILAN M. CVIKL:</speaker>

               <p>Proceduralno, gospod predsedujoči. Jaz mislim, da bo gospod Tanko imel zelo velik
               problem, da bo v poslovniku državnega zbora našel določbo, da poslanci ne smejo
               kadarkoli v času tega seje komisije priti na sejo komisije z ustreznim pooblastilom.
               Sam sem bil prisoten v delu komisije, tako da sem pozorno poslušal razpravo, ko ste
               pa prišli na glasovanje sem pač pristopil v skladu s pooblastilom aktivnostim, ki jih
               določa poslovnik. Če pa seveda gospod Tanko bo povedal, kateri člen poslovnika
               omejuje poslancu nadomeščanje, onemogoča poslancu nadomeščanje drugega poslanca bom
               pa seveda z veseljem odstopil od tega. Hvala lepa.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Gospod Sajovic.</p>
            </sp>
            <sp who="SDT4:SajovicBorut">

               <speaker>MAG. BORUT SAJOVIC:</speaker>

               <p>Jaz imam tukaj pri teh razlagah kar resno težavo. Oba poslanca, gospoda Cvikl in
               gospoda Džubana sem videl, dal sem jima v roke glasovnico in če me oči varajo, potem
               so mi pa dali v roke še tudi povsem veljavno pooblastilo, na podlagi katerega sem se
               tako odločil, da jima lahko dam glasovnico in res ne vidim nobene težave. Kot
               predsednik vam lahko že v naprej povem, da nekaj glasov nikakor ni vplivalo na izid
               glasovanja.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Jaz bi rad povedal samo to, da se je to dogajalo po tem, ko sem sejo prekinil in da
               smo prej z glasovanjem določili komisijo, ki je vodila glasovanje, komisija je bila
               tričlanska in mislim, da je na komisiji, da odloči, ali so bila glasovanja v skladu s
               poslovnikom in z našim dogovorom ali ne. Dogajalo se je pa to skupaj 20 minut. Gospod
               Tanko, izvolite.</p>
            </sp>
            <sp who="SDT4:TankoJože">

               <speaker>JOŽE TANKO:</speaker>

               <p>Ko ste zaključil točko, ko ste zaključil razpravo je bilo  evidentno jasno, koliko je poslancev, kar je razvidno
               iz prijave in kar je razvidno iz tega, kar ste povedali, kdo koga nadomešča. V tistem
               trenutku se je naredilo in ugotovilo, od tam naprej pa je tekel postopek, kjer se ni
               ugotovilo, kdo koga nadomešča, so prišli novi ljudje glasovati namesto nekaterih in
               niso bili najavljeni v tistem delu seje oziroma tistem delu točke kot bi to moralo
               biti narejeno. Sprašujem, mislim da ta zadev kot je sedaj interpretirana predsednik
               komisije ni korektna. Ni se ugotovilo, ali sta ta dva, ki sta prišla naknadno notri,
               da imata mandat za glasovanje, to je bilo kar nekaj sedaj po domače narejeno, tako
               kot ne bi smelo biti.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Sedaj bom prekinil ta proceduralni krog vprašanj. Prekinjam sejo za 10 minut in
               predlagam, da komisija ponovno prouči potek glasovanja v skladu s sklepom, ki smo ga
               sprejeli. Jaz poudarjam, pred prekinitvijo, pred pričetkom odločanje s pomočjo
               glasovnic imenovali tričlansko komisijo in tričlanska komisija naj se sedaj sestane,
               prouči nastalo situacijo in poskuša odgovoriti na ugovor, ki je bil podan s strani<gap n="..."/>
               Jaz sem proceduralno ugotovil, prekinil, ko bomo slišali nova dejstva boste dobili
               vsi besedo.</p>
            </sp>
            <sp who="SDT4:BajcJosip">

               <speaker>JOSIP BAJC:</speaker>

               <p>Predsednik, če dovolite, samo nekaj bi<gap n="..."/></p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Jaz vodim sejo, lepo prosim, sedaj bom prekinil za 10 minut, komisija naj pregleda.
               Vsi imate možnost preko svojih ljudi, ki ste jih izvolili v komisijo vplivati pa bom
               rekel tudi spremljati do kakšne odločitve bo prišlo, potem bom pa naprej upošteval
               vaše proceduralne ugovore.</p>
            </sp>
            <sp who="SDT4:BajcJosip">

               <speaker>JOSIP BAJC:</speaker>

               <p>Predsednik, ker mi niste dal besede, sedaj je prekinjena seja, si jo bom pa vzel v
               pomoč komisiji naj ugotovi, ali sta pooblastili in glasovanje dveh <q>"sporni"</q> poslancev
               prišli po tistem času, ko smo določili, da traja rok glasovanja, kot pomoč.</p>
               <stage type="time">(Seja je bila prekinjena ob 11.02 in se je nadaljevala ob 11.09 uri.)</stage>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Nadaljujemo s prekinjeno 3. točko, prosim, da se usedete. Sedaj sprašujem izvoljeno
               komisijo, da poda ugotovitev v zvezi z ugovorom na potek izbire sedmih možnih
               kandidatov.</p>
            </sp>
            <sp who="SDT4:SajovicBorut">

               <speaker>MAG. BORUT SAJOVIC:</speaker>

               <p>Hvala lepa, gospod predsednik. Komisija se je sestala in je bila v svojih ugotovitvah
               povsem enotna. Omenjena poslanca sta se izkazala z veljavnimi pooblastili. Pojavila
               sta se v času, ko glasovnice še niso bile razdeljene. Prejela sta glasovnico s svojim
               imenom in priimkom, glasovala sta v času, ko glasovanje še ni bilo zaključeno in to
               je vse, če si dovolim še analogije z glasovanjem s tipkami v državnem zboru. Vseeno
               je, ali se prijaviš in glasuješ v prvi sekundi ali v deseti, tvoje mnenje je jasno in
               pa glasno izraženo, zato tu ne vidimo nobenih težav in vas prosim, če vam lahko podam
               rezultate glasovanja. 
               </p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Preden bo predsednik komisije podal rezultate glasovanja, bi vas jaz obvestil, za
               magnetogram, gospod Geza Džuban nadomešča gospoda Matjaža Švagana, da gospod mag.
               Milan M. Cvikl nadomešča gospoda Rudolfa Mogeta in da gospa Alenka Jeraj nadomešča
               gospoda Jožeta Tanka. Prosim za izid izbire.</p>
            </sp>
            <sp who="SDT4:SajovicBorut">

               <speaker>MAG. BORUT SAJOVIC:</speaker>

               <p>Napravljenih je bilo 21 glasovnic, razdeljenih 18 glasovnic, trije člani
               mandatno-imunitetne komisije niso prisotni, kandidati pa so dobili sledeče število
               glasov: gospod Benigar Tošič Leon, nobenega, gospod Brlek Darko 12, gospoda Dolanc
               mag. Borut 8, gospod Caf Jože 7, gospod Cajner Jože nobenega, gospod Zgačnik Tomislav
               nič glasov, gospod Grašič mag. Valerij 13 glasov, gospod Gerkeš dr. Jožef 7, gospod
               Ivanko dr. Šime enega, gospod Jaklič mag. Marko 2, gospod Janžekovič Goran nič,
               gospod Jelovac dr. Dejan 10, gospod Katavič Mitja 12, gospod Knez Boris nič glasov,
               gospod Korošec Andrej nič glasov, gospod Kukavica Jasmin 6 glasov, gospa Logar
               Damjana en glas, gospod Luin Alen en glas, gospa Lukan Lapornik mag. Maja nič glasov,
               gospa Malnar Vesna 3 glasove, gospod Mencej mag. Rok 4 glasove, gospod Starc Iztok en
               glas, gospod Strmšek Sebastijan 11 glasov, gospod Šinigoj mag. Aleksander 2 glasova,
               gospod Šlamberger mag. Miha 11 glasov, gospod Pirc Primož nič glasov, gospod Pirkovič
               Andrej nič glasov, gospod Polanko Aleš en glas, gospod Rozman Č. Božo en glas, gospod
               Unuk Tomaž nič glasov in kot zadnji gospod Zrimšek mag. Jože 7 glasov.</p>
               <p>Največje število glasov so dobili sledeči kandidati: 13 glasov gospod Grašič mag.
               Valerij, 12 glasov gospod Brlek Darko, prav tako 12 glasov tudi gospod Katavič Mitja,
               11 glasov gospod Strmšek Sebastijan, 11 glasov tudi gospod Šlamberger mag. Miha, 10
               glasov gospod Jelovac dr. Dejan in pa 8 glasov gospod Dolanc mag. Borut. To se pravi
               7 izvoljenih kandidatov so sledeči: gospod Grašič mag. Valerij, gospod Dolan mag.
               Borut, gospod Brlek Darko, gospod Jelovac dr. Dejan, gospod Katavič Mitja in pa
               gospod Strmšek Sebastijan, ter gospod Šlamberger mag. Miha.</p>
            </sp>
            <sp who="SDT4:SušnikFranc">

               <speaker>PREDSEDNIK FRANC SUŠNIK:</speaker>

               <p>Hvala lepa. Zdaj predlagam, da se z glasovanjem opredelimo še do naslednjega predloga
               sklepa. Mandatno-volilna komisija predlaga državnemu zboru, da sprejme odlok o
               spremembi odloka o ustanovitvi sveta za radiodifuzijo v predlaganem besedilu.
               Sprašujem, če je potrebno da celoten odlok preberem, slišali ste tudi tistih 7, ki
               jih v 4. členu odloka imenujemo v svet za radiodifuzijo. Smatram, da ni potrebe, da
               prečitam to, preidemo na glasovanje.  Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem 3. točko dnevnega reda.</p>
               <p>Ker za točko 4., administrativne zadeve nisem prejel nobenih predlogov tudi 22.
               oziroma 23. sejo mandatne komisije. Hvala lepa.</p>
               <stage type="time">(Seja je bila končana dne 18. oktobra 2006 ob 11.16 uri.)</stage>
            </sp>
         </div>
      </body>
   </text>
</TEI>