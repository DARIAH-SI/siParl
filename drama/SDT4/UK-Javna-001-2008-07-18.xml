<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-UK-Javna-001-2008-07-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">93BB64199A8094CBC125746C00321795</idno>
               <idno type="custom" subtype="day">7AD06DDD97A4A85CC12574B2003ED7C9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=7AD06DDD97A4A85CC12574B2003ED7C9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-UK-Javna-001-2008-07-18.UK" n="001">
               <name>Javna predstavitev</name>
               <date when="2008-07-18"/>
            </setting>
         </settingDesc>
         <particDesc>
            <listOrg>
               <org xml:id="SDT4-UK-Javna-001-2008-07-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-UK-Javna-001-2008-07-18.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE USTAVNA KOMISIJA </stage>
            <stage type="title">1. Javna predstavitev mnenj</stage>
            <stage type="date">(18. julij 2008)</stage>
            <stage type="chairman">Sejo je vodil France Cukjati, predsednik Ustavne komisije.</stage>
            <stage type="time">Seja se je pričela ob 9.02.</stage>


            <sp xml:id="SDT4-UK-Javna-001-2008-07-18.sp1">

               <speaker>PREDSEDNIK FRANCE CUKJATI:</speaker>

               <p>Spoštovani gostje, prosim, da zasedete mesta, ki so na voljo. Spoštovani gospod
               minister, dame in gospodje pričenjam javno predstavitev mnenj. Kot je bila sklicana
               že za prejšnji datum pa vendarle se opravičujem, da je zaradi vseh tehničnih zapletov
               in pa drugih obveznosti pa seveda predvsem zaradi nesreče na Savi bila preložena.</p>
               <p>Ustavna komisija je na predlog skupine poslancev, njenih članov 17. junija 2008
               sprejela sklep, da se opravi javna predstavitev mnenj o predlogu za začetek postopka
               za dopolnitev ustavnega zakona za izvedbo temeljne ustavne listine, o samostojnosti
               in neodvisnosti Republike Slovenije z osnutkom ustavnega zakona. Predlog je Vlada
               predložila v obravnavo že 21. novembra lani, dne 4. 7. smo torej kot že rečeno
               odpovedali sklicano javno predstavitev mnenj zaradi nesreče in na javno predstavitev
               mnenj smo že takrat in tudi sedaj vabili poslanke in poslance Državnega zbora,
               predlagatelja predloga, Vlado, člane strokovne skupine pri ustavni komisiji, to je
               tiste skupine, ki je bila prav za ta primer imenovana, Državni svet Republike
               Slovenije, varuhinjo človekovih pravic, slovenske univerze in posamične fakultete,
               društva civilno iniciativo, inštitute in posameznike, ki so se s temi vprašanji že
               ukvarjali ali pa jih vprašanje zadeva in sploh vso zainteresirano javnost.</p>
               <p>Obvestilo o sklicu javne predstavitve mnenj je bilo objavljeno v časopisih Delo,
               Dnevnik in Večer, celoten sklic pa tudi na spletnih straneh Državnega zbora. Zaradi
               lažjega vodenja javne predstavitve mnenj prosim vse, ki želite razpravljati pa tega
               še niste storili prosim, da izpolnite prijavnico k razpravi ter mi jo oddate.</p>
               <p>Uvodno obrazložitev predloga za začetek postopka za dopolnitev ustavnega zakona bo
               podal predstavnik Vlade oziroma gospod minister in potem bom najprej povabil za
               govornika tudi predstavnika oseb, ki jih ta zakon zadeva v kolikor je kdo od teh oseb
               prisoten in lahko govori v njihovemu imenu. Tako gospoda ministra kot predstavnika
               oseb, ki jih zadeva zakon ne bomo omejevali pri nagovoru vse ostale, ki ste se
               prijavili pa tako kot je bilo napovedano bomo omejili na deset minut. Po končanih
               najavljenih predstavitvah, vseh tistih ki ste se prijavili pa verjetno bo še dovolj
               časa za razpravo, to se pravi za dinamično razpravo kjer se prijavljate z dvigom
               roke. Tisti nagovori oziroma razprave pa seveda bodo krajše kot deset minut,
               računamo, da bi v treh minutah vsak, ki dvigne roko, tudi lahko povedal svoje
               mnenje.</p>
               <p>Magnetogramski zapis javne
               predstavitve mnenj s pisnimi prispevki udeležencev bodo objavljeni v računalniškem
               okolju Državnega zbora, dostopni pa bodo tudi preko spletnih strani Državnega zbora.</p>
               <p>Tako spoštovani, kot je bilo rečeno, najprej dajem besedo kot je v navadi v Državnem
               zboru, predlagatelju zakona. Gospod minister, izvolite.</p>
            </sp>
            <sp xml:id="SDT4-UK-Javna-001-2008-07-18.sp2">

               <speaker>DRAGUTIN MATE:</speaker>

               <p>Hvala lepa, gospod predsednik. Lepo pozdravljeni vse gospe in gospodje, ki ste se
               danes udeležili te javne predstavitve predlaganega ustavnega zakona.</p>
               <p>Zadevo je seveda potrebno predstaviti v celem obsegu in ne samo v besedilu zakona
               zato bom najprej predstavil obdobje in način kako je prišlo do osamosvojitve
               Slovenije in seveda potem do zakonodaje, ki je opredeljevala različne statuse v
               državi. Ob osamosvojitvi Republike Slovenije je bil sprejet tako imenovan
               osamosvojitveni paket zakonodaje. V ta paket je sodil tudi Zakon o tujcih. Takrat je
               država povsem legitimno in v skladu z uveljavljenimi mednarodnimi in civilizacijskimi
               pravnimi normami uredila tudi migracije. Se pravi določila je način vstopa, gibanja
               in prebivanja tujcev v Republiki Sloveniji. Za države držav naslednic nekdanje SFRJ
               je nastala zelo specifična situacija, tem prebivalcem Republike Slovenije se je
               namreč spremenil njihov status. Do osamosvojitve so živeli in uživali vse pravice kot
               jugoslovanski državljani, po osamosvojitvi pa so v novo nastali identiteti postali
               tujci.</p>
               <p>Zakon o tujcih in Zakon o državljanstvu Republike Slovenije sta bila bistvena
               predpisa, ki sta vzpostavila državljansko telo v novi državi. Slednji je z določbo
               40. člena omogočil pridobivanje državljanstva Republike Slovenije po posebnih
               izjemnih pogojih in osnovni pogoj je bil prijavljeno stalno prebivališče na dan 23.
               12. 1990 leta. Ta možnost je bila dana vsem in vsakomur, ki je bil in je imel stalno
               prebivališče na območju Republike Slovenije. Na ta način si je državljanstvo
               Republike Slovenije pridobilo 171.132 oseb in pri tem ohranilo državljanstvo prejšnje
               republike oziroma tiste republike, ki ga je imelo pred tem.</p>
               <p>Prav državljanstvo je tisto razmerje javnopravnega značaja med fizično osebo in
               suvereno državo iz katere izhaja status o vzajemnih pravicah in obveznostih. Bistveno
               načelo brez katerega na področju državljanstva tudi ni mogoče vzpostaviti pravne
               varnosti je kontinuiteta na področju preteklih zakonodaj o državljanstvu. To pomeni,
               da so del pozitivnega prava vsi zakoni, ki so v času obdobja SFRJ in pred tem FLRJ
               uredili pogoje pridobivanja in izgube slovenskega državljanstva. Kot veste je
               državljanstvo v SFRJ urejeno na izredno specifičen način in drugače kot v drugih
               državah, ki imajo prav tako status zveze države kot recimo v Evropi Nemčija ali
               nekatere druge države.</p>
               <p>Status je bil urejen tako, da je vsak kdo, ki je živel na območju SFRJ bil državljan
               ene od republik. Če ponazorim, nekdo, ki je bil tujec, tuj državljan, recimo
               Avstrijec in je prišel v Beograd na zvezno ministrstvo za notranje zadeve in želel
               pridobiti jugoslovansko državljanstvo to ni bilo mogoče. Moral je iti na takratne
               republiške sekretariate, ene od republik, vložiti prošnjo, pridobiti državljanstvo po
               zakonodaji te republike,  ki je
               bilo relativno podobno, zelo majhne spremembe so bile in potem, ko je postal
               državljan ene od republik, je postal avtomatično tudi državljan SFRJ. Vsakemu je v
               knjigah pisalo natančno katere republike državljan je in zakonodaja se je na področju
               državljanstva spreminjala; leta 1948 so veljala ena pravila, leta 1950 druga, 1965
               tretja, 1976 druga. Včasih se je tudi to državljanstvo vpisalo v državljansko knjigo
               predvsem v prvotnih obdobjih, brez da se bi vprašalo osebo po tem kaj želi. Tako smo
               imeli primere, da se je republiško državljanstvo vpisovalo po kraju bivanja pri prvem
               popisu po 2. Svetovni vojni in se je zgodilo seveda, da so nekatere osebe, ki so bile
               na šolanju v Beogradu avtomatično postali srbski državljani, ne da bi to vedeli, bili
               so pa Slovenci nekaj stoletij nazaj. Te osebe so si potem seveda uredile status, ko
               so ugotovile za kaj gre.</p>
               <p>Pridobitev državljanstva je seveda tista stvar, kjer mora vsak poskrbeti za to, da
               si uredi ta status. Posebej pomembno je to, da je država Slovenija morala urediti
               svoje evidence o državljanstvu na drugačen način, kot je bilo pred tem. Takšno je
               bilo namreč stanje v SFRJ glede volilne pravice, ki je ena od temeljnih človekovih
               pravic. Vezana je bila na državljanstvo SFRJ, tudi na republiško državljanstvo vendar
               je pravica voliti bila vezana na kraj prebivanja. Za to je Jugoslavija imela poseben
               zakon, ki je z razliko od drugih komunističnih držav dovoljevala prosto gibanje ljudi
               po državi, v neki drugi državi recimo Sovjetski zvezi takrat, v Romuniji in nekaterih
               drugih državah so ljudje potrebovali posebna dovoljenja, da so se sploh lahko gibali
               iz enega mesta v drugo mesto. V Jugoslaviji tega ni bilo, hvala bogu. Imeli smo bolj
               nežen način, če tako rečemo na temu področju in seveda zato so zakoni bili napisani
               tako, da je vsakdo izvrševal in izpolnjeval svojo pravico do voliti in biti izvoljen
               v okolju, kjer je bil stalno prijavljen in je to bilo vezano na kraj prebivanja.
               Seveda, ko je Slovenija nastala samostojna država, ko se me osamosvojila to ni bilo
               mogoče tako urejati. Zakaj? Zelo preprosto, voliti in biti izvoljen je vezano na
               državljanstvo in seveda nekdo, ki ni državljan države v kateri prebiva, ne more v
               njej več voliti in ne more biti izvoljen.</p>
               <p>Zato je seveda bilo potrebno na novo vzpostaviti državljansko knjigo in vzpostaviti
               knjigo tujcev, ljudi, ki živijo v Sloveniji, a vendarle niso slovenski državljani.
               Posebej pomembno je poudariti to kar se zelo velikokrat sliši, da se je skozi ta
               proces spreminjanja in osamosvajanja Republike Slovenije katere temelj in osnova so
               bili osamosvojitvena zakonodaja, ki se je sprejemala skozi ustavne zakone in to je
               seveda pomembna črta, ki potem potegne, zakaj tudi sedaj predlagamo takšno
               zakonodajo, ni povzročila nobenega apatrida. Nihče, ki je živel v Republiki Sloveniji
               in je imel katero koli državljanstvo republike ni ostal brez državljanstva. Nihče!
               Zato, ker je vsakdo imel državljanstvo ene od republik. In kakršne koli vzporednice,
               ki jih kdo vleče mogoče z nekaterimi drugimi državami in trdi, da je Slovenija
               povzročila to, da je nekdo apatrid, po domače povedano oseba brez državljanstva laže.
               To je čista laž. Vsakdo je imel državljanstvo ene od republik. Seveda, nekateri potni
               listi niso bili več tako zanimivi, kot so bili pred letom 1990, nekatere države, ki
               so nastale za razpadom SFRJ so seveda dobile drugačne pogoje za vstopanje v druge
               države in seveda ti statusi so bili manj ugodni. Še vedno veliko držav naslednjih
               SFRJ nima prostega gibanja po območju Evropske unije, še vedno potrebujejo vize za
               to, da vstopajo v te države in seveda so druge države, ki tega ne potrebujejo in smo
               Slovenci oziroma slovenski državljani, ki se lahko popolnoma svobodno gibamo brez, da
               bi kjer koli sploh pokazali kakršni koli  dokument pri prestopanju meje. In tukaj je razlika, absolutno.</p>
               <p>In seveda, ne moremo pa trditi to, kar se poskuša vsake toliko časa trditi, da so
               osebe, ki si niso zaradi različnih razlogov uredile statusa v Sloveniji kot
               državljan, da so postale apatridi in da niso imeli nobenega dokumenta s katerimi bi
               lahko potovali. Seveda tukaj se takoj pojavlja vprašanje, kaj se je zgodilo z
               osebnimi dokumenti, z osebnimi izkaznicami, z nekaterimi drugimi dokumenti. Osebna
               izkaznica je po slovenski zakonodaji dokument, ki dokazuje tudi državljanstvo. To je
               potovalni dokument, ki izkazuje državljanstvo in zato osebe, ki so pred tem imele
               osebno izkaznico za SRS več pri spremembi tega dokumenta niso mogle niti posedovati,
               ker niso bile državljan. Lahko so posedovale samo dokumente, ki izkazuje
               državljanstvo tiste države katere državljani so bili; Hrvaške, Bosne in Hercegovine,
               Srbije, takrat je bila še SRJ, Črne Gore, Makedonije. Ne gre drugače, vse države
               imajo na takšen način in samo tako urejeno državljansko telo in Slovenija tega ne
               more urediti drugače. Vsakdo, ki je iz takratne SFRJ odšel delat v Nemčijo, si je tam
               moral urediti status tujca, moral je dobiti dovoljenja in v bivši SFRJ, dokler je
               bila to ena država za gibanje znotraj države je to ni bilo potrebno. Ko pa so
               nastopile nove okoliščine, ko je Slovenija postala samostojna, suverena država so pa
               seveda osebe, ki si niso želele urediti državljanstvo v Republiki Sloveniji in to je
               njihova legitimna pravica si morale urediti vse ostale dokumente, da lahko prebivajo
               in živijo na ozemlju te države.</p>
               <p>Podlaga za 40. člen Zakona o državljanstvu in osnova za ta člen je temeljila na treh
               osnovnih principih. Prostovoljnosti, nihče nikogar ni silil v to in nihče nikogar ne
               more siliti v to, to bi bilo nezakonito, če bi bila prisila. Bila je popolna
               prostovoljnost, popolnoma se je preprečevala apatridnost. Še več, vse te osebe, kot
               sem prej dejal 171.132 oseb je lahko zadržalo državljanstvo prejšnje republike. Lahko
               zadržalo in seveda to so tisti ključni elementi, kjer je država Slovenija ob samem
               svojem nastajanju pokazala najbolj širokogrudno in odprte roke do tistih ljudi, ki so
               živeli v Sloveniji, prispevali k razvoju Slovenije in k razvoju njenega gospodarstva.
               Vsi so lahko to izkoristili. Seveda velikokrat se pojavi vprašanje, nismo vedeli,
               nihče ni vedel. Jaz to dejstvo zelo težko sprejmem. Lahko sprejmem dejstvo, da mogoče
               kdo res ni bil popolnoma obveščen in zaradi različnih okoliščin res ni točno vedel za
               kaj je šlo vendar je večina ljudi natančno vedela. Pozimi so bili preko medijev
               nekajkrat, večina takratnih ljudi, ki so delali v izvršnem svetu, so celo pošiljali
               pisma vsem osebam, jih pozivali, da si uredijo. Veliko teh pisem je končalo tako, da
               so si osebe seveda šle urediti status, uredile in vložile državljanstvo in seveda
               nekaj teh pisem je prišlo nazaj kot neznan naslov, ne poznamo nikogar in kar nekaj takšnih pisem je
               prišlo nazaj popisanih z raznoraznimi zadevami. Ampak to je nepomembno. Vsaka oseba
               se je lahko sama odločala kaj bo naredila in zelo težko je sprejeti dejstvo, ki se
               poskuša ves čas nekako predstaviti tako slovenski, kot v zunanji javnosti, da ljudje
               niso bili obveščeni. 171.000 oseb je bilo obveščenih in 18.000 oseb ni bilo
               seznanjenih. Gre za razmerje. Bila bi težava in jaz bi lahko sprejemal argument, če
               bi bilo 171.000 tistih, ki so vedeli in si uredili zadeve in 100.000 tistih, ki niso
               uredili si zadeve zato, ker niso vedeli. Potem bi se resno postavilo pod vprašanje,
               če so vedeli ali ne. Tako pa imamo 10% oseb, ki trdijo, da niso bile nikakor
               obveščene o tem. Še več. Veliko teh oseb je zapustilo Slovenijo. To je njihova
               svobodna pravica bila takrat in tudi danes. Kasneje je država Slovenija poskušala
               urediti status za te osebe na zelo različne načine in jim stopiti korak naprej.</p>
               <p>Najprej je treba reči, da z dnem 26. 2. 1992 je začel veljati zakon o tujcih in vsi,
               ki niso bili državljani Republike Slovenije in so živeli na ozemlju Republike
               Slovenije, so si morali urediti ta status. Lahko vam na široko razpravljamo ali bi
               morala država zakonodajo urediti tako, da bi za te osebe avtomatično se preneslo v
               status tujca in ne bi bilo potrebno ničesar. Parlament, Državni zbor takrat se je
               odločil tako, kot se je odločil, sprejel zakonodajo povsem legitimno in po tej
               zakonodaji pač je bilo potrebno, da te osebe aktivno uredijo te pravice, ki bi jih
               dobili kot tujci. Nekatere osebe so si to uredile, nekatere osebe si tega niso
               uredile.</p>
               <p>Če pogledamo, kako je poskušala Slovenija v nadaljevanju urejati in nekako pomagati
               osebam, ki si statusa niso uredile. Bilo je kar nekaj zakonskih sprememb, ki so
               omogočale, da si osebe pod bistveno ugodnejšimi pogoji kot so za ostale tujce,
               omogoči oziroma jim omogoči, da si uredijo status tujca in celo več. Sprejeti so bili
               zakoni v Sloveniji, ki so pod drugačnimi in bolj ugodnimi pogoji omogočali, da te
               osebe si uredijo tudi status za državljanstva v Republiki Sloveniji in veliko oseb si
               je uredilo takšen status.</p>
               <p>Če govorimo o predlogu, ki ga je Vlada predstavila glede ustavnega zakona. Zakaj
               ustavni zakon? Zelo preprosto zato, ker je cela osamosvojitev Slovenije potekala na
               osnovi ustavnih zakonov, ki so opredelili in iz katerih so nastali vsi ostali zakoni,
               ki so opredeljevali, kako se bo pod ugodnejšimi pogoji pridobivalo državljanstvo in
               kako se ureja status tujcev in še več. Na osnovi te zakonodaje je prišlo tudi do
               zakonodaje, ki je opredeljevala na kakšen način se oblikuje državljansko telo in na
               kakšen način se oblikuje zakonodaja o tujcih.</p>
               <p>V zadnjem obdobju moram reči, da je Slovenija poskušala na več različnih načinov
               urediti zadeve tako, da bi olajšala vsem tem osebam pridobitve različnih pravic.
               Vlada je pripravila tako imenovani tehnični zakon, da bi vzpostavila zakonsko podlago
               za izdajanje odločb za te osebe. Vlada je tak zakon poslala v Državni zbor 5. 9.
               2003. Državni zbor je sprejel ta zakon 29. 10. 2003. Nato je bil vložen veto. Tako
               kot pač po naši Ustavi in zakonih lahko to poteka. Državni zbor je ponovno sprejel ta
               zakon 25. 11. 2003. Nakar je bil razpisan referendum v skladu s pravili, ki veljajo v
               Republiki Sloveniji.  Na
               referendumu 4. 4. 2004 je 94,95% volivcev, državljanov Republike Slovenije, ki so se
               udeležili referenduma glasovali proti sprejemu tega zakona, zaradi tega ta zakon ni
               bil sprejet. Vlada je Državnemu zboru poslala tudi zakon o stalnem prebivanju tujcev.
               Tako imenovani sistemski zakon, da bi uredili položaj državljanov drugih držav
               naslednic SFRJ v skladu z odločbo Ustavnega sodišča. Tudi med obravnavo tega zakona
               je bilo vloženih več pobud za razpis predhodnega zakonodajnega referenduma in
               nazadnje je bil v Državnem zboru leta 2004, 31. 5. umaknjen ta predpis in se ga ni
               več obravnavalo. Takratna koalicija, takratna večina bi lahko ta zakon vseeno
               sprejela, vendar ga ni.</p>
               <p>Seveda so se vmes zgodile še nekatere druge stvari. če pogledamo vloge, ki so bile
               do 30. 6. letošnjega leta vložene, glede na določila zakona o urejanju statusa tujcev
               v Sloveniji, zakon je začel veljati 28. 12. 1999, lahko vidimo po natančni
               statistiki, da je bilo vloženih 12.462 takšnih vlog. Tega je bilo prekvalificiranih
               vlog zaradi drugačnih postopkov 671. Vloge po spremenjenem zakonu iz 3. 4. 2003, teh
               je bilo vloženih 372. Skupaj vlog do 30. 6. je bilo tako vloženih 13.437. Izdanih
               dovoljenj za stalno prebivanje v Republiki Sloveniji je bilo izdanih 12.295. Skupaj
               nerešenih vlog na dan 30. 6. je 32. To so vloge, ki so prihajale v zadnjem obdobju, v
               zadnjem času in se tekoče rešujejo in se bodo rešile v okviru zakonsko določenih
               rokov.</p>
               <p>Kot sem že dejal, državljanstvo Republike Slovenije si je uredilo na dan 31. 5.
               letošnjega leta po 40. členu 171.135 oseb. Sprejetih po redni naturalizaciji iz
               številke oseb, ki si niso uredile statusa je še dodatnih 28.098 oseb. Sprejetih po
               19. členu zakona je bilo 1.755. Sprejetih po 13. členu je bilo 5.624. Slovenija je od
               svoje osamosvojitve do danes, do 31. 5. sprejela v svoje državljanstvo 206.612 oseb
               po različnih členih. Nekatere člene so zajete osebe, ki so Slovenci po poreklu,
               živijo po svetu, Slovenci v zamejstvu, vendar je večina teh oseb bila sprejetih na
               osnovi 40. člena kot državljani drugih republik, ki so ohranili dvojno
               državljanstvo.</p>
               <p>Mogoče še beseda ali dve o dvojnem državljanstvu. Dvojno državljanstvo je status, ki
               se ga vse države na svetu izogibajo. Navidezno je to pozitivna stvar za posameznika,
               v bistvu je pa negativna tako za posameznika, kot tudi za državo. Če zelo preprosto
               povem. Nekdo, ki je dvojni državljan, recimo Makedonije in Slovenije. Ko je na
               ozemlju Republike Slovenije, je izključno in samo državljan Slovenije. Izključno in
               samo državljan Slovenije in ne more uveljavljati državljanstva Republike Makedonije
               na ozemlju Republike Slovenije. Ko je v Makedoniji je izključno in samo državljan
               Makedonije in ne more uveljavljati državljanstva Slovenije in se zaščititi tako kot
               ga lahko potem država zaščiti. Samo na ozemlju tretje države, recimo Bolgarije,
               Romunije, Združenih držav Amerike je njegova odločitev za katero državljanstvo, s
               katerim  državljanstvom se bo
               izkazal v postopkih in katera država bo potem morala skrbeti za zaščito njegovih
               interesov pri eventualnih postopkih, ki bi se vodili proti njemu ali kakorkoli in
               ironija je še večja. Če taka oseba potuje iz Slovenije je dolžna na izstopu iz
               Slovenije pokazati slovenski potni list, je dolžna, ali osebno izkaznico. Na hrvaški
               meji lahko pokaže, kateri koli dokument hoče. Ko pa vstopa v Republiko Makedonijo
               mora se izkazati s potnim listom Makedonije. Kajti če se izkaže s potnim listom
               Slovenije je naredila prekršek in ga država za to kaznuje. To so samo take najbolj
               preproste stvari in situacije, ki jih ljudje dnevno lahko vidijo in se z njimi
               srečajo in zato se vse države tudi zaradi drugih razlogov izogibajo dvojnega
               državljanstva. Tudi tam, kjer je služenje vojaškega roka obvezno. Do pred nekaj leti
               je bilo tudi v Sloveniji. Je moral tak državljan, ki je bil vojaški obveznik
               odslužiti vojaški rok tako v državi Sloveniji, kot tudi v, recimo državi Makedoniji,
               ker sem vzel takšen primer in država ga je lahko preganjala in kaznovala. Tako ena
               kot druga. Samo, če sta se državi med seboj dogovorili, obe državi in si priznali, da
               služenje vojaškega roka pomeni tudi nepotrebno služenje v drugi državi in države se
               tega ponavadi nočejo dogovoriti, zato ker vsakdo hoče pridobiti nabornike in jih
               usposabljati za tisto, za kar misli da jih mora. Seveda situacija je danes glede tega
               v Sloveniji drugačna, ker imamo profesionalno vojsko. Vendar je nemalo primerov oseb,
               ki so s tem imeli takšne ali drugačne težave in marsikdo se je kasneje tudi odpovedal
               kakšnemu državljanstvu zato, da ni zašel v težave, ki bi jih lahko imel.</p>
               <p>Državljanstvo namreč ni samo neka pravica državljana. Državljanstvo pomeni tudi
               dolžnosti do države. Mi ponavadi govorimo o pravicah. Volilni pravici, o takšni
               zaščiti, o socialni pomoči, o vsem teh zadevah. Ponavadi govorimo o tem. Vendar to ni
               vse. Državljan neke države ima tudi dolžnosti do te države in te dolžnosti so včasih
               lahko tudi težke in države zahtevajo, da se izvajajo tudi dolžnosti.</p>
               <p>Če govorim še nekaj o temi odškodnin. Velikokrat se govori, da država, ministrstvo,
               da celo jaz osebno govorim in kar tako tja v en dan razlagam kako je z odškodninami
               in da pretiravam s tem. Ne pretiravam. Tukaj na mizi imam spisek vseh oseb, ki so do
               zdaj zahtevale odškodninske zahtevke in če vzamemo najvišje zahtevek, ki ga je nekdo
               vložil je malo več kot pol milijona evrov. Natančno 559.172 evrov. Najmanjši zahtevek
               je v višini starih 10 milijonov tolarjev, kar je natančno 41.729 evrov. Novejši
               zahtevki praviloma presegajo, odkar smo vstopili v evro znesek 10.000 evrov. Trenutno
               najvišji zahtevek je bil v zadnjem obdobju vložen je za 160.000 evrov. Ministrstvo o
               tem vodi natančno evidenco. Jaz seveda z osebnimi podatki ne bom operiral, ker je to
               nezakonito in jih ne bom predstavljal javno, kdo so te osebe, ki so zahtevale takšne
               zahtevke. Veliko zahtevkov je pa brez zneska. Zakaj brez zneska? Zato ker preprosto
               računajo na to, da kakšna bo praksa, na takšen način se bodo odzvali in na takšen
               način bodo potem zahtevali odškodnine v sodnih postopkih. Tudi sodni postopki že
               tečejo in bili so zavrnjeni. Imamo že pravnomočno zaključene sodbe v zvezi s tem.</p>
               <p>Če pogledamo recimo, da je bilo do sedaj vloženih 25 odškodninskih zahtevkov, od
               tega 26 tožb, skupna višina zneskov za odškodnino je v evrih skoraj 2,4 milijone
               evrov. Nekaj malo manj. Rešenih zahtevkov je bilo do sedaj 29. Od tega 27 zavrnjenih,
               pred pravdo. V pravdnem postopku sta bili izdani dve zavrnilni sodbi. Tudi sodna veja
               oblasti je takšne zahtevke sodno zavrnila in ne gre za to, kot se poskuša govoriti,
               da  ni teh zahtevkov. Zahtevki
               so. Ministrstvo natančno vodi evidenco. Ime, priimek, naslov. Tako kot mora po
               zakonu. S tem ne delamo nič nezakonitega. Mi moramo voditi evidenco vseh zahtevkov,
               ki jih dobimo in jih vodimo. Jaz sem samo povedal glavne številke in najvišje
               številke, ki se pri tem pojavljajo.</p>
               <p>Če se vrnemo sedaj k mogoče še k enemu vprašanju, ki se bo sigurno pojavilo tudi
               danes. Odločba Ustavnega sodišča in izdajanja odločb v letu 2004 s stran ministra
               gospoda Bohinca. Ta zadeva se ni delala tako, da bi se individualno obravnavalo vsako
               prošnjo posebej, da bi se preverjalo, če so te osebe dejansko živele v Sloveniji.
               Zadeva se je delala zelo po domače. Uradniki so dobili spise v škatlah, jih odpeljali
               domov in delali na normo. Plačani so bili potem, normirano je bilo v kolikšnem času
               se ena vloga lahko obdela in toliko vlog oziroma bila je postavljena postavka na uro
               in toliko vlog kot jih je nekdo naredil, toliko ur je dobil plačanih. Zato je bilo
               porabljenih 35 milijonov slovenskih tolarjev. Zato, da so izdali odločbe, v katerih
               ni nikjer navedeno, kje te osebe prebivajo, hkrati pa so bile odločbe poslane na znan
               naslov. Vsakemu je bila ta odločba poslana na naslov. Iks, ipsilon, Zgornji Kašelj
               številka pet, recimo. Nobenemu ni bilo poslano brez naslova. V odločbi pa piše: "Je
               prebival na ozemlju Republike Slovenije." Nihče od vas in nihče od naših državljanov,
               ki ste državljani Slovenije, nihče od državljanov Republike Slovenije ne more od
               države dobiti takšnega dokumenta. Jaz ne morem dobiti dokumenta od države, kjer mi
               bodo napisali, da prebivam na ozemlju Republike Slovenije. Je nemogoče, je
               nezakonito. Vsi državljani Republike Slovenije dobijo dokument v katerem piše:
               "prebiva". Če potrebuje potrdilo o stalnem prebivališču, začasnem prebivališču. Piše.
               Natančno. Ulica, hišna številka, pošta. Vse. Zakaj so tako počeli je treba vprašati
               tiste, ki so sprejemali takšne odločitve in zato niso krivi uradniki. Uradniki so
               dobili nalogo. Nalogo so dobili od ministra. Ampak problem je drug. Zakaj ta minister
               ni izpeljal te ustavne odločbe do konca? Zakaj je to poslal nekaj čez 4.000 osebam v
               Sloveniji. Zakaj ni poslal vsem? Zakaj? Zelo preprosto. Če se vrnemo nazaj. Pri moji
               predstavitvi lahko vidite, kdaj so zakoni bili zavrženi, kdaj niso bili sprejeti,
               kdaj je bil referendum. Kdaj je država in Vlada sama umaknila zakon iz procedure v
               državnem parlamentu. Takrat so nehali delati na tej zadevi in niso izdali vsem in
               seveda ustavna odločba ima tudi kakšno pomanjkljivost. Nekatere osebe, med temi
               18.305 osebami so si v tem času uredile državljanstva. Državljane Republike Slovenije
               ne moremo za nazaj izdajati ničesar. Ničesar. On je državljan države. Te osebe so
               izpuščene. Gre za nekaj tisoč ljudi, ki so popolnoma izpuščene in se ne vem, kako za
               njih urediti karkoli in tudi stavek ni napisan o tem, kako za njih urediti situacijo.
               Zato je država, ta Vlada poskušala to dolgo zgodbo in kalvarijo ljudi na nek način
               zaključiti.  Razmišljali smo o
               takšni zakonodaji, o drugačni zakonodaji in prišli na koncu do zaključka, da je
               potrebno zadevo rešiti na takšen način kot je tudi nastala. Nastala je s sprejemanjem
               ustavne zakonodaje. In zato predlagamo ustavni zakon, da rešimo to področje. In s tem
               seveda predlagamo nekatere rešitve, ki so lahko nekaterim bolj všeč, nekaterim manj
               všeč. Najprej seveda moramo izhajati iz tega, da za dovoljenje za stalno bivanje v
               Sloveniji je oseba morala izkazati aktivno vlogo, morala je izkazati po takratni
               zakonodaji. In zato predlagamo v tem ustavnem zakonu dikcije, ki govorijo o tem, da
               se osebam lahko status tujca, da bivajo v državi podeli tudi za nazaj. Ampak od kdaj
               za nazaj? Od takrat, ko so vložili prošnjo oziroma od takrat ko bi država morala po
               zakonodaji, ki določa natančno kdaj je potrebno, ko nekdo da vlogo, odgovoriti, po
               ZUP-u, če preprosto rečem ali po katerikoli drugi zakonodaji so roki do kdaj mora
               država odgovoriti. Od takrat dalje, ko bi država morala odgovoriti na takšno vlogo od
               takrat dalje se lahko tak status prizna ne od prej, ne avtomatično, ne od 22.2.1992,
               ampak od takrat ko si je nekdo želel urediti status v državi. Od takrat je formalno
               pravno bival tukaj nezakonito, tako kot v vsaki drugi državi na svetu. Pojdite v
               Nemčijo in tam bivajte brez, da si uredite status tujca, ali pa v Avstrijo ali v
               Švico, Italijo, kamorkoli. Ko vas bo policija prijela vas bo izgnala iz države, zato
               ker ste si dolžni to urediti. In vsi državljani bivše SFRJ, ki so odhajali na začasno
               delo v Avstrijo, Nemčijo, Švico, Francijo, Italijo so si tam brez vprašanja uredili
               ta status. Težava je nastala s tem, da je država Slovenija postala samostojna. To je
               bilo novo dejstvo, ki jo je priznala mednarodna skupnost. In s tem smo se morali
               sprijazniti. Nekateri smo se z veseljem, s srcem s tem sprijaznili in smo to komaj
               čakali, nekateri tega niso želeli sprejeti, ampak to je njihova pravica. In lahko so
               ravnali kakor so želeli. Vsak se je odločal sam prostovoljno, nihče ga ni silil v
               nič.</p>
               <p>In mogoče bi bilo dobro reči še dva stavka o tem, kar sem prebral v nekaterih
               dopisih, da so ljudje zaradi tega izgubljali službe. Slovenija je leta 90, 98 in 90
               izgubila 20 milijonski trg. Vsi se dobro spomnite, kako je voditelj Srbije pozival k
               bojkotu slovenskih proizvodov. Vsi točno veste, kako je jugoslovanska vojska začela
               prekinjati pogodbe s slovenskimi podjetji: TAM, mariborska tekstilna tovarna.
               Objekti, ki so se gradili po SFRJ niso želeli kupovati izdelkov Litostroja, Metalne
               in nekaterih drugih velikih podjetij. Slovenija je leta 1991 izgubila 20 milijonski
               trg. Jugoslavija je imela približno 22 milijonov prebivalcev. Naša industrija je bila
               v hipu omejena na 2 milijonski trg, ne samo zaradi idej, ki so jih imeli nekateri
               voditelji nekaterih držav, tudi zaradi vojen, ki so se dogajale na območju bivše
               SFRJ. Izgubili smo trg, podjetja so izgubila delo. Tudi nekatere druge države so
               potiho bojkotirale izdelke teh tovarn, ki so jih prej na veliko kupovale, predvsem iz
               vzhodnih držav. In tam so delavci ostali brez služb. Ne samo tisti, ki si niso
               uredili statusa. Tudi vsi slovenski državljani in tudi vse Slovenke in Slovenci, ki
               so delali v teh tovarnah so ostajali brez služb. Jaz prihajam iz Maribora. V Mariboru
               je ostalo v enem letu skoraj polovico delavcev brez službe. Nihče jih ni vprašal
               katero državljanstvo imajo, nihče, ostali so brez služb, gospodarstvo se je moralo
               prestrukturirati, popolnoma. Zelo težko me je prepričati, da so proti vsem osebam
               načrtno delali vsi delodajalci v tej državi, vsi mali obrtniki, vsa mala podjetja,
               srednja, velika podjetja in naganjale pridne delavce, ki niso imeli državljanstva in
               ohranjali  lenuhe, ki so imeli
               državljanstvo. To veste, da ni res. Delodajalec zmeraj zadrži tistega delavca, ki
               pridno dela. Verjetno se je kje zgodila kakšna krivica. Zmeraj se je in nemogoče jo
               je preprečiti. Vendar so vsi delavci za katere je bilo delo lahko ostali v podjetjih.
               In seveda lahko pride posameznik in reče: Ja, meni so pa dejali to in to. Mogoče so
               mu celo res to dejali in mogoče se mu je tudi zgodila krivica. In jaz to dopuščam, da
               se mu je zgodila krivica, tega se ne da preprečiti nikjer, ne v Sloveniji, ne v
               nobeni drugi republiki SFRJ, ne v nobeni državi na zahodu. Ne da se preprečiti
               takšnih posameznih krivic. In s tem zakonom želimo popraviti te krivice. In če bo
               kdorkoli lahko dokazal, če bo lahko prišel in povedal kaj se mu je zgodilo, bomo z
               vso pozornostjo obravnavali takšno prošnjo. In tistim, ki se je zgodila krivica,
               tistega, ki so ga uradniki morebiti tudi šikanirali ko je dajal vlogo bomo odpravili
               to krivico, vendar se krivica ni zgodila 18.503 osebam. Veliko teh oseb se je
               odločilo v svoji lastni presoji kako bo ravnali. Seveda danes lahko govorijo drugače,
               danes je to lahko, danes imamo časovni odmik od obdobja iz leta 1991 in seveda
               popolnoma drugače razmišljamo. Danes slovenski potni list velja veliko. Naši
               državljani se lahko svobodno gibljejo po EU, nimamo notranjih meja, ne rabimo se
               ustavljati. Vsi ostali pa potrebujejo vize, razen seveda Republike Hrvaške in
               njihovih državljanov. In seveda to je velika razlika. In najhujše je takrat ko človek
               gleda, mene je recimo vprašal komisar ...<stage>/Nerazumljivo./</stage>, ko je bil še podpredsednik
               in komisar Evropske komisije in je med drugim tudi sprejel osebe, ki nimajo urejenega
               statusa v Sloveniji, kaj se dogaja. Jaz sem mu razložil, povedal sem mu nekatera
               dejstva in potem sem ga vprašal kakšen je njegov vtis glede tega. Zelo nenavadno se
               je vsem ljudem v Bruslju zdelo, da so se te osebe izkazovale, kar nekaj teh oseb, ki
               so bile tam, s slovenskim potnim listom. Uradniki v Bruslju so bili zmedeni.
               Državljani Republike Slovenije so prišli protestirati, da so izbrisani, s slovenskim
               potnim listom. Potovali so z dokumentom te države kot državljani te države. Zelo
               nenavadno. To je zelo težko razložiti ljudem v tujini. Sploh ne veš na kakšen način
               naj začneš razlagati, da državljan, ki ima vse pravice državljanov razlaga nekaj
               proti svoji državi. In še enkrat trdim. Vse osebe so imele vse možnosti, da se
               uredijo. Lahko sprejmem dejstvo, da je mogoče parlament naredil napako leta 1990, ko
               je sprejemal osamosvojitveno zakonodajo, pa ni sprejel tudi člena kjer bi pisalo, da
               se jih avtomatično prenese v register tujcev. Lahko to sprejmem, vendar parlament je
               zakonodajno telo, sprejel je zakon in takšen zakon velja. Ministrstvo ga je samo
               izvajalo. Še enkrat trdim, vse krivice, ki so se morebiti zgodile v kateremkoli
               postopku je treba odpraviti, ampak ne tako vsi, vse, individualno od primera do
               primera. In res je, v zakonu smo predlagali, da ne bo odškodnin. In bili smo od
               pravnih strokovnjakov opozorjeni, da je to lahko v nasprotju s slovensko ustavo. Zato
               smo pripravljeni to spremeniti in omejiti te odškodnine, omejiti na eno razumno mejo.
               Jaz osebno sem opravil kar nekaj razgovorov v tem parlamentu. To je prvovrstna
               politična diskusija med poslanskimi skupinami različnih strank. Nekateri načelno
               zavračajo to, nekateri sploh nočejo slišati, da obstajajo odškodnine, želijo, da jim
               pokažem spiske teh oseb.  Ne
               morem jim jih pokazati, ne morem. Lahko samo vzamem spisek in vam ga tu pokažem, ker
               ga imam, tu pred menoj je. Samo jaz tega spiska ne bom dal ne vam ne predsedniku
               Državnega zbora, ne Vladi, nikomur, zato ker ga ne smem. Lahko mi rečete, da lažem,
               potem bom pa poklical tiste osebe, ki so na tem spisku in jih individualno pisno
               prosil, da dovolijo objavo tega. In potem bom imel edino možnost, da rečem, da osebe,
               ki sem jih pozval, da imam kup papirjev, kjer te osebe ne dovolijo objave svojih
               podatkov. In ne bom objavil, ne morem, ne smem in tudi ne bom. Ampak ti zahtevki
               obstajajo. In vsi smo bili v težkem položaju leta 1991 in 1992 zaradi služb, vsi.
               Nekateri med vami, ki ste tukaj danes, in kup državljanov, ki nas mogoče poslušajo
               ali bodo to prebrali v časopisih. Vsi smo imeli težave. Brezposelnost je bila
               strahovita. Tu so pa zahtevki, da je nekomu propadlo podjetje. Ja, gotovo ne zato,
               ker ni imel državljanstva Slovenije, gotovo ne zato. Lahko je delal, imel je vsa
               dovoljenja, da dela, lahko si je uredil status in lahko bi posloval, če bi seveda
               želel.</p>
               <p>In takšnih stvari je tu veliko. Menim, da je Vlada, ta Vlada, naredila velik korak
               naprej, da ni šla samo k parcialnim rešitvam, tako kot se je to dogajalo v prejšnjih
               obdobjih, kjer smo spreminjali določene zakone samo delno, da bi na nek način
               pogasili ogenj. Želimo celovito rešiti to vprašanje. Menimo, da je to treba narediti
               z ustavnim zakonom, pa ne zato, da bi zaobšli odločitev Ustavnega sodišča, ampak
               zaradi tega, ker je vsa zakonodaja na tem področju posledica sprejetja ustavnih
               zakonov v letu 1990, vsa zakonodaja. In zato sistemsko rešiti to vprašanje, ki tako
               ali drugače razdvaja Slovence in lahko povzroča nekatera čustva, ki niso primerna in
               jaz jih ne želim spodbujati v nobenem trenutku. Želim, da se ta zadeva uredi. Želim,
               da parlament najde dovolj moči in energije, da sprejme takšen zakon, in da potem
               primer po primeru pogledamo, razrešimo in uredimo, enkrat za zmeraj. Prvič imamo
               takšne predloge, ki hočejo in ki želijo popolnoma rešiti to vprašanje. Hvala lepa.
               <stage>/Aplavz./</stage></p>
            </sp>
            <sp xml:id="SDT4-UK-Javna-001-2008-07-18.sp3">

               <speaker>PREDSEDNIK FRANCE CUKJATI:</speaker>

               <p>Hvala. Sedaj sprašujem, ali je pripravljen kdo in ali se čuti primernega, da v imenu
               oseb, ki jih zakon zadeva, govori; prav tako mu ponujamo govornico z neomejenim
               časom. Ni nikogar, ki bi v imenu teh oseb želel govoriti. Potem prehajamo na seznam
               prijavljenih. Ob tem vas opozorim, da lahko še vedno prijavnico izpolnite oziroma jo
               dobite pri gospe, ki sedi zadaj pri izhodu, in jo oddate. Mi seveda vsako novo
               prijavnico damo spodaj. Sedaj je trenutno prijavljenih 9 in tako bomo šli po vrstnem
               redu, po 10 minut. Pod številko 1 je prijavnica, kjer je mag. Branko Grims. Izvolite,
               imate besedo. In še to, vsak govornik, dokler ni razprave tekoče, ima možnost, da
               govori z govornice. Prosim.</p>
            </sp>
            <sp xml:id="SDT4-UK-Javna-001-2008-07-18.sp4">

               <speaker>MAG. BRANKO GRIMS:</speaker>

               <p>Vsem prav lep pozdrav! Najprej zanimiva misel: Če ne bi zadnji okupator, ki poskušal
               se polastiti te zemlje, in edini okupator, ki je napadel samostojno Slovenijo, grmel
               s tanki in letali pod znakom rdeče zvezde, se mi danes tu ne bi pogovarjali.</p>
               <p>Zgodba s tako imenovanimi izbrisanimi, ki v evropskem  pomenu te besede to niso, kajti beseda "erased" se je
               v Evropi pojavila v zvezi s skandinavskimi oziroma nekdanjimi ruskimi republikami na
               severu, Estonijo, Latvijo, Litvo, kjer so dejansko nekaterim - šlo je za desettisoče
               - Rusom odvzeli državljanstvo novih držav in so potem popolnoma brezpravno po tem
               odvzemu živeli dlje časa. Ta beseda se tu uporablja v povsem drugem pomenu. V resnici
               v Sloveniji lahko govorimo izključno o prenesenih, o osebah, ki so bile prenesene iz
               registra oseb s stalnim prebivališčem v register tujcev brez stalnega prebivališča.
               To, lepo prosim, upoštevajmo tudi v bodoče v svojih razpravah. Če pa že zaradi
               lažjega razumevanja uporabljamo tisti izraz, pa predlagam, da uporabimo kar izraz
               tako imenovani izbrisani. No, ampak ko govorimo torej o prenesenih, je treba vedeti,
               da je to zgodba, ki se vleče kot jara kača že lepo vrsto let. Zgodovino je opisal že
               minister, pa naj bi dodal še nekaj. Takoj, ko se je oblikovala nova koalicija, smo
               želeli ponuditi ustrezno, predvsem pa pravično rešitev. In začelo se je pripravljati
               ustavni zakon. In minister je kar dve leti iskal soglasje med različnimi političnimi
               strankami, takrat še v okviru vladnega postopka, zato da bi izdelali besedilo, ki bi
               odražalo nek skupni imenovalec in hkrati odražalo ključno dilemo, s katero se
               soočamo. Kajti ta tema se dotika vprašanja temeljnih vrednot slovenske državnosti,
               temeljnih vrednost slovenske osamosvojitve, torej samega temelja naše državnosti. In
               po drugi strani se seveda dotika konkretnih človeških usod. Žal je bil odziv skrajno
               aroganten s strani tako imenovane tranzicijske levice, kamor bi lahko kot politične
               predstavnike šteli predvsem sedaj Pahorjevo SD, naslednico nekdanje ZKS, in pa LDS in
               novonastali Zares kot derivat LDS. Z njihove strani na vse te pozive ni bilo
               odgovora. Zato je Vlada v določenem trenutku, že kar precej mesecev nazaj, v
               parlamentarno proceduro vložila ta zakon. Prvi dan, ampak dobesedno prvi dan, smo
               sklicali novinarsko konferenco in smo ponudili pogovore. Rekli smo, pripravljeni smo
               se pogajati v imenu SDS o vsem, samo o enem načelu ne: o tem, da je potrebna
               individualna obravnava vsakega primera posebej in če je bila komurkoli storjena
               krivica, naj se ta krivica popravi. Ampak tisti pa, ki so kalkulirali s slovensko
               samostojnostjo ali celo sodelovali v oboroženem napadu okupatorja pod rdečo zvezdo na
               to državo, pa iz tega ne morejo kovati nobene koristi. Odziv na to, veste, je bil
               aroganten, posmeh, nikakršne pripravljenosti na pogovor ni bilo. Zalegla ni niti
               beseda, malo pred tem izrečena, konkretno januarja 2006, sedaj že pokojnega
               predsednika dr. Janeza Drnovška, ki je izrecno zapisal v svojem uradnem pismu, ki ga
               je poslal Državnemu zboru, da vladni predlog ustavnega zakona, citiram, "predstavlja
               sprejemljivo osnovo za nadaljnje dogovarjanje med strankami." In potem zapisal:
               "Spoštovani gospod predsednik Državnega zbora, čas je za dogovor. Slovenija ga
               potrebuje. Naša pravna država ga potrebuje. Gre za vprašanje nacionalnega interesa in
               prav bi bilo, da stranke pozabijo siceršnja nasprotja. Sedite skupaj in poskušajte
               najti rešitev. Prepričan sem, da zmorete dovolj modrosti in politične moči za
               dogovor. Slovenija bo z njim postala bolj zrela in verodostojna država." To pismo
               tudi sam danes tu kadarkoli podpišem. Ampak kje so naši sogovorniki? Danes jih tu ni.
               Vnaprej so napovedali bojkot. Zakaj? Zaradi tega, ker bi sedaj zaradi ene pravne
               spremembe, ki se je v tem času zgodila, postala očitna tista ključna razlika med
               nami, med demokratično stranjo, in njimi, med stranjo tranzicijske levice. Namreč, v
               temeljnem vprašanju vrednot, ko gre za vprašanje slovenske državnosti, slovenske
               samostojnosti. Zaradi tega 
               jih ni tukaj. Veste, kaj se je zgodilo? Ustavna komisija pod vodstvom gospoda
               Cukjatija je že na eni svojih prejšnjih sej imenovala posebno komisijo pravnih
               strokovnjakov. Vsi so dali svoje mnenje. In, poglejte, to mnenje - eden od teh
               strokovnjakov je bil imenovan tudi na predlog opozicije, konkretno na predlog
               Pahorjeve SD. Vsi so zapisali, da je individualna obravnava, to pa je tista točka,
               kjer se je v preteklosti vedno zalomilo, ne samo možna, ampak tudi pravno dopustna.
               To je prelomna misel, kajti vedno do zdaj, še enkrat poudarjam, se je tam zalomilo.
               In seveda tako, če smo v tem enotni, potem je vse ostalo lahko samo še stvar
               pogajanj. In katero vprašanje je v resnici potem ostalo odprto? V resnici je edino
               vprašanje, ki je pri tem ostalo odprto, vprašanje odškodnin. To vprašanje, kolegice
               in kolegi, je še kako odprto, na to je opozoril že minister. Namreč, če upoštevamo
               samo navzdol zaokroženo tisto najvišjo tožbo, ki je bila že zdavnaj vložena, in
               računamo s pol milijona evrov in to pomnožimo s samo 18 tisoč, ne z 18 tisoč 400,
               primeri, dobimo fantastičen znesek 9 milijard evrov. 9 milijard evrov! In spomnil bi
               vas na besede mag. Matevža Krivica, ki je nekoč dejal: "Ja, veste, za odškodnine ni
               nikoli dovolj denarja." To se pravi, bomo to razporedili čez več državnih proračunov,
               tako da bodo lahko ravno še institucije, kot so šole in vse ostalo, funkcionirale,
               ampak večina denarja bo šla pa tja. Ja, lepo vas prosim! In kdo v resnici toži to
               državo? Verjeli ali ne - in tu, prosim, prisluhnite, kajti to je kronski argument za
               ustavni zakon, ki se je razkril nekomu nehote na zadnji seji ustavne komisije, ko smo
               oblikovali vprašanja za tole javno predstavitev mnenj. Namreč, to državo, če najprej
               povem okoliščine, to državo toži tudi eden od oficirjev JLA, ki je bil na čelu
               tankovske kolone, ki je grmela v napad na enega od mejnih prehodov na severni meji.
               Ob tem so streljali na civilne hiše, na cerkev, ubili nekaj civilnih, povsem
               nedolžnih ljudi, nekega radovedneža so, recimo, zmitraljirali v enem od naselij, zato
               ker se je slučajno tam znašel. Skratka, storili so tudi kakšen zločin. In ta človek,
               verjeli ali ne, toži to državo za tam nekje okoli pol milijona evrov <stage>(prvotno je bila
               vložena tožba še v tolarjih, ker je že kar nekaj časa od tedaj)</stage>. Kako, s kakšno
               osnovo, lepo vas prosim! Dajmo to prevesti v normalno slovensko govorico. In zakaj
               tistih, ki jih danes ni tukaj, ni tukaj? Kako bi pa oni to zdajle zagovarjali? Ali bi
               rekli, "ja, veste, saj je res, da je bil v tankovski koloni, ki je streljala, saj je
               res, da so storili kakšen zločin, ampak veste, kako je ta človek neizmerno trpel, ko
               je bil prenesen iz enega registra v drug register." Ja, kdo na tem svetu bi pa tak
               argument sprejel kot relevantnega? To se pravi, je treba seveda vsak primer pogledati
               posebej. Lahko, da je kje bila dejansko storjena krivica. In tak primer se je razkril
               v minulih pogovorih. To je bil primer, ko je Irma Pavlinič Krebs, ki je, mimogrede,
               čisto nekje drugje in ne na tej politični strani, ki jo sam tudi predstavljam, baje
               vrgla iz svoje pisarne enega od sedaj tako imenovanih izbrisanih, ki je želel menda
               urediti svoj status. Če se je to res zgodilo, naj se to dokaže v postopku in je to
               treba popraviti; to je potem krivica, ki je bila dejansko storjena. Ampak to je edini
               tak primer, ki je meni znan, edini konkreten primer, za katerega sem sploh kje te
               vrste slišal, da je pa vpletena država.</p>
               <p>In zdaj tisti argument, in s tem bom končal. Ko sem ta primer, točno ta, tega
               oficirja, ki je bil na čelu tankovske kolone, pa zdaj toži  to državo, navedel, je bil odgovor enega od
               poslancev opozicije: "Tisto, kar se mi zdi, gospod Grims, bom rekel, v vaši
               argumentaciji sporno, je, da zmeraj govorite, da so ti ljudje špekulirali. Pa kaj je
               zdaj sporno, če ljudje razmišljajo o svojih koristih!" <stage>/Opozorilni znak za konec./</stage> In
               potem naprej: "Ti očitki, da je nekdo razmišljal o svojih koristih, gospod Grims, to
               je nekaj hudo sprevrženega. Vsi ljudje morajo nekako skrbeti za svoje dobro, in to
               jim zdaj očitati, da zato, ker so razmišljali drugače, kot se jim je potem izšlo, in
               da zaradi tega ne morejo dobiti tega statusa in odškodnine, tega jaz ne razumem. Kje
               je takšna podlaga, ki ljudem prepoveduje, da kalkulirajo za svoje koristi, gospod
               Grims, povejte mi." Gospe in gospodje, lepšega primera te vrednostne razlike...</p>
            </sp>
            <sp xml:id="SDT4-UK-Javna-001-2008-07-18.sp5">

               <speaker>PREDSEDNIK FRANCE CUKJATI:</speaker>

               <p>Gospod Grims...</p>
            </sp>
            <sp xml:id="SDT4-UK-Javna-001-2008-07-18.sp6">

               <speaker>MAG. BRANKO GRIMS:</speaker>

               <p>... ne znam predstaviti, kajti nekaterim je očitno tudi kalkuliranje na račun lastne
               države za pridobivanje materialnih koristi povsem dopustno. Meni in nikomur v SDS ni.
               In zato vztrajamo pri načelih in zato tudi podpiramo predlagani ustavni zakon.
               <stage>/Aplavz./</stage></p>
            </sp>
            <sp xml:id="SDT4-UK-Javna-001-2008-07-18.sp7">

               <speaker>PREDSEDNIK FRANCE CUKJATI:</speaker>

               <p>Spoštovani, na dve stvari bi vas rad opomnil. Mislim, da izražanje soglasja ni
               potrebno s ploskanjem. Tu je okrogla miza, okrogla dvorana, tu se naj bi kresala
               različna mnenja in ne sodi ploskanje v to dvorano v tem smislu. Drugo pa, slišali ste
               dva zvočna signala, prvi zvočni signal, ki se pojavi, je pol minute pred iztekom
               časa, to se pravi, ob 9,30 minut, drugi je pa ob izteku časa in takrat bi prosil, da
               se resnično nastop zaključi.</p>
               <p>Naslednji na prijavnici je gospod Zmago Jelinčič. Izvolite.</p>
            </sp>
            <sp xml:id="SDT4-UK-Javna-001-2008-07-18.sp8">

               <speaker>ZMAGO JELINČIČ PLEMENITI:</speaker>

               <p>Hvala lepa za besedo. Lep pozdrav vsem skupaj, tudi vam tam zgoraj! Dejstvo in dokaz,
               da je zakon dober in da ureja zadeve, je to, da tu v dvorani danes ne vidimo nobenega
               predstavnika Pahorjevih SD-jevcev, Golobičevih Zares-ovcev ali Kresalovih LDS-ovcev.
               To je dokaz. Kajti zakon je tisti, ki ureja na nivoju države zadeve, ki jih nekateri
               niso hoteli urediti iz špekulativnih namenov.</p>
               <p>Ne bom ponavljal, kar sta povedala moja predgovornika, ampak navkljub vsemu je pa
               nekaj še treba povedati. V času, ko je Slovenija nastala, ko je postala samostojna in
               neodvisna, je imela zakonodajo, ki jo je ves svet - zakonodajo v zvezi z
               državljanstvom -, ki jo je ves svet dajal za zgled komurkoli. Dobili smo pohvale iz
               Evropske unije, iz različnih evropskih držav, iz Organizacije združenih narodov, kako
               vzorno smo to naredili, kako smo dopustili vsakomur, da se odloči za to, kaj hoče, in
               takrat je bilo vse krasno. Čez čas, ko so nekateri že takrat iz špekulativnih namenov
               odklonili slovensko državljanstvo in tudi druge dokumentacije, zaradi tega, ker so
               računali mnogi, da se bo vrnila Jugoslovanska ljudska armada, da bo zopet prevzela
               oblast v Sloveniji in da bodo takrat oni tisti glavni in bodo komandirali vse skupaj.
               Poznam primere iz Celja, ko so določene gospe, soproge oficirjev JLA, hodile po Celju
               in se dogovarjale, katera bo vzela kakšno vilo. In so potem govorile kot "ti si
               generalica, ti boš dobila večjo vilo". Lepo vas prosim! Kje pa živimo in kje pa smo?!
                   In ti ljudje niso hoteli
               naše domovine in samostojne Slovenije, ti ljudje so hoteli nekaj drugega in ker so
               hoteli nekaj drugega in jim je tisto spodletelo so morali nadaljevati v tej smeri.
               Nadaljevali so tako, da so bili več kot desetletje ilegalni prebivalci tukaj notri pa
               ne zaradi napake države, ampak zaradi napake lastne špekulativnosti in to je tisto,
               kar je povsod po svetu kaznivo, ampak pri nas je država to tolerirala. Takratna
               oblast je računala v določenem trenutku nam bodo prav prišli in tako oni kot mi bomo
               profitirali, eni z denarjem, te tako imenovani izbrisani, drugi, to se pravi gospodje
               iz določenih političnih strank pa na politični ravni in na določenem številu dodatnih
               volivcev, ki jih bodo volili in jim morda na volitvah prinesli tisto število ljudi,
               ki bo prevagalo na volitvah na drugo stran.</p>
               <p>Nesporno dejstvo je, da se je iz občinskih javnih uprav se je pošiljalo na osebne
               naslove pozive, da tisti, ki še niso uredili zadev, da naj pridejo na občino, na
               upravno eno in naj to uredijo, da jih čakajo uslužbenci. To se je zgodilo trikrat s
               pismi, s pisnimi pozivi s povratnico in dostikrat se tudi pismo ni vrnilo ali pa se
               je vrnilo z narisanimi raznimi genitalnimi simboli moškega ali ženskega spola. To se
               je vračalo, z gesli kam naj Slovenija gre, kam naj gremo vsi skupaj in tako naprej in
               da bomo že videli, kaj se bo zgodilo. Ampak o tem nihče ni nič pisal zaradi tega, ker
               tudi danes zelo malo medijev vidim tukaj. Tako kot obstrukcija SD-ja pa Zares-a pa
               LDS-a tukaj kaže, da vedo kakšno svinjarijo so naredili in da vedo kakšna svinjarija
               je to, tako kaže to tudi odnos medijev do te okrogle mize. Ne smemo pozabiti, da je v
               začetku, ko je bila ta silina naboja protislovenskega tudi uperjena v tujino, da bi
               tam prikazovali kako so nekateri tlačeni, kako so skorajda internirani in ne vem, kaj
               vse brez vseh pravic, brez denarja, ne vem od kod so dobili denar, davkov seveda niso
               plačevali, vozijo se z Mercedesi nekateri, zelo čudno. Da je počasi tudi Evropa
               spregledala, da to ne drži. Šok za gospode v Evropski uniji je bilo, ko so prišli te
               tako imenovani izbrisani v Bruselj in so jih tam vprašali, ja kako ste pa prišli, če
               nimate domovine, če nimate dokumentacije. In so rekli, ja s potnimi listi. Ja s
               kakšnimi potnimi listi ali ste dobili vize, recimo na srbski potni list ali pa na
               makedonski potni list? Ne, s slovenskimi potnimi listi. Ja kako potem, če ste
               izbrisani od kod pa potem potni listi ali so ponarejeni? Ne, pravi so!</p>
               <p>In takrat se je zgodba v Bruslju nehala, ampak seveda s podporo določenih političnih
               strank, ki jim je hudičevo malo mar za Slovenijo so seveda rovarili naprej. Začelo se
               pa je seveda pri ministru Bohincu za katerega ne smemo pozabiti, da je v času našega
               osamosvajanja v domu Španskih borcev bil takrat pri ustanovitvi gibanja za
               Jugoslavijo, politične stranke, ki je bila proti samostojnosti Republike Slovenije in
               seveda kje je pristal? Se ve v kateri stranki, samo ena stranka izbira takšne gospode
               skupaj in "evo", to se nadaljuje.</p>
               <p>Prejšnja Vlada bi lahko vse skupaj uredila, če bi hotela. Če bi hotela urediti na
               takšen način, kot to ureja ta zakon. "Ad personen", po osebah. Vsakdo naj pride in
               naj pove kaj je z njim kaj se mu je zgodilo. Lahko da so tudi napake, lahko da so
               tudi krivice ampak pridi in povej in krivico bomo popravili, napako bomo
                  popravili ne pa na pamet
               govoriti, zgodila se mi je krivica in zato zahtevam 150.000 evrov. Če mi ne boste
               dali 150.000 evrov, vas bom tožil v Evropi, pomagal mi bo pa seveda gospod Krivic,
               jasno po mojem mnenju, da bo vzel tudi določen procent za sebe. Ampak tako pač ne gre
               več, tudi v Evropi so se "zbrihtali" in tudi Evropa ima takšnih kalrinov čez glavo
               dovolj. Jih imajo v Italiji pa se je zategnilo, jih imajo celo v Angliji pa se je
               zategnilo pa se v Nemčiji zateguje pa se v Švici zateguje. Zakaj? Vsaka država
               potrebuje red za to, da prosterira. Vsaka država mora imeti urejene zadeve in ta
               zakon to zadevo dokončno ureja, da ne bo špekulacij. Kajti, kaj se je dogajalo? Tudi
               to se je dogajalo, da so bili določeni ljudje, ki so bili tako imenovani vikend
               borci, hodili so se občasno streljati in pobijati po Bosni, po Srbiji, po srbski
               republiki, po Hrvaškem in tako naprej in se vračali v Slovenijo. Z zahtevami s
               katerimi je pravzaprav hotel ugoditi gospod minister Bohinc bi ti ljudje imeli
               pokrito in alibi za vse čas od leta 1992 naprej. In v kolikor bi čez čas na kakšnem
               sodišču prišla razprava, da je ta in ta naredila tam in tam to in to bi on rekel,
               oprostite, meni je Republika Slovenija dala dokument, da sem ves čas tukaj, to se
               pravi nisem bil jaz. Tudi takšni primeri so.</p>
               <p>In takšnih primerov niti ni tako malo in ti ljudje so tudi zelo glasni, ponavadi
               najglasnejši zaradi tega, ker se zavedajo, da imajo v določeni politični opciji v
               Sloveniji podporo. To je tista podpora, ki je tudi ob naši osamosvojitvi pravzaprav
               podpisovala neke listine o tem, da je treba tanke pričakati s cvetjem in z vrtnicami
               in z nageljni in z ne vem čem se vse. Eni smo vezli v roke orožje in smo branili
               svojo domovino tako kot so jo nekateri branili v 2. Svetovni vojni in na to moramo
               biti ponosni. In eno samo domovino imamo in te domovine ne bomo dali nobenemu, še
               najmanj pa takšni bandi, goljufivi. Pa naj ima še takšno podporo raznih politikov.
               Hvala.</p>
            </sp>
            <sp xml:id="SDT4-UK-Javna-001-2008-07-18.sp9">

               <speaker>PREDSEDNIK FRANCE CUKJATI:</speaker>

               <p>Gospod Jelinčič hvala. Bi pa vseeno prosil, čeprav je to pravzaprav dvorana svobode
               govora, da smo nekoliko pozorni in nismo žaljivi. Naslednji je gospod Ivan Horvat,
               pripravi naj se gospa Katarina Vučko. Gospod Ivan Horvat, izvolite. Vedno bom tudi
               povedal, kdo je naslednji, tako da boste vedeli.</p>
            </sp>
            <sp xml:id="SDT4-UK-Javna-001-2008-07-18.sp10">

               <speaker>IVAN HORVAT:</speaker>

               <p>Spoštovani gospodje, pozdravljeni. Jaz sem Horvat Ivan, prihajam pa z Gorenjske, iz
               Kranja.</p>
               <p>Zelo mi je žal, da postopek o izbrisanih, ki bi jih raje imenoval prebrisani, še ni
               zaključen. Zakaj uporabljam to besedo bom pojasnil... Po narodnosti sem Hrvat. Tudi
               jaz sem zaprosil za državljanstvo. Odločbo o sprejemu državljanstva Republike
               Slovenije sem pridobil po 40. členu Zakona o državljanstvu dne 13. 11. 1991. Nobenega
               problema ni bilo. In kaj je vaš problem gospodje izbrisani? Nikoli niste verjeli v
               Slovenijo kot samostojno državo. Ali ste si sploh resno želeli urediti status v
               Republiki Sloveniji? Verjetno nekateri niste imeli časa, ker ste vikendašili na
               Hrvaškem in pozneje v Bosni in Hercegovini. Oh, ubogi reveži, ki se vam je zgodila v
               nebo vpijajoča krivica, ki ste jo raztrobili po Evropi. Ali ste zaresno mislili, da
               bo Evropa urejala vaš status? To je notranja zadeva Republike Slovenije. Če se je
               kateremu zgodila krivica sem prepričan, da bo Republika Slovenija popravila krivico,
               vsakemu posamezno ne pa v paketu. Ne morejo vam pomagati vaši sponzorji niti mediji.
               Vaše kalkulacije in ...<stage>/Nerazumljivo./</stage>... se preprosto ni izšlo ali po vaše "piši
               kuči, propalo je."</p>
               <p>Zato podpiram mnenje za dopolnitev predloga ustavnega zakona o izbrisanih.  Hvala vam, da ste mi dali možnost
               in čas, da sem predstavil svoj pogled na zadevo. Hvala lepa.</p>
            </sp>
            <sp xml:id="SDT4-UK-Javna-001-2008-07-18.sp11">

               <speaker>PREDSEDNIK FRANCE CUKJATI:</speaker>

               <p>Hvala. No, vi ste bili pa krajši. Naslednja je torej, pripravi naj se Dimitrij
               Kovačič sedaj pa vabim gospo Katarino Vučko.</p>
            </sp>
            <sp xml:id="SDT4-UK-Javna-001-2008-07-18.sp12">

               <speaker>KATARINA VUČKO:</speaker>

               <p>Pozdravljeni vsi. Jaz bom danes predstavila stališče treh nevladnih organizacij, in
               sicer mirovnega inštituta, pravno-informacijskega centra nevladnih organizacij
               ...<stage>/Nerazumljivo./</stage>... in civilne iniciative izbrisanih aktivistov za današnje javne
               razprave in predstavitve mnenj.</p>
               <p>Torej navedene nevladne organizacije želimo sporočiti, da v današnji javni
               predstavitvi mnenj o obravnavanem predlogu vsebinsko ne bomo sodelovali. Osnovni
               razlog za našo odločitev je dejstvo, da je današnja javna razprava organizirana dva
               meseca pred parlamentarnimi volitvami, torej v predvolilnem obdobju, ko je osnovni
               cilj vseh parlamentarnih strank oziroma političnih strank pridobiti čim večjo volilno
               podporo. Organizacija javne predstavitve mnenj v predvolilnem času, ko nobena od
               strank pravzaprav ne ve kakšna bo njena vloga v prihodnjih štirih letih, kaže na to,
               da koalicijske stranke v resnici ne nameravajo rešiti vprašanja izbrisa. Resnih
               družbenih problemov se namreč ne rešuje dva meseca pred volitvami, temveč veliko pred
               iztekom mandata posamezne Vlade in tudi poslancev Državnega zbora, ko je za to še na
               voljo dovolj časa tako za analize ...<stage>/Nerazumljivo./</stage>... izbrisanih kot za uskladitev
               stališč vseh akterjev.</p>
               <p>Časovna umeščenost javne predstavitve mnenj kaže tudi na to, da koalicijske stranke
               nameravajo javno razpravo in s tem tudi izbrisane izrabiti za svoje lastne politične
               interese. Na sami javni razpravi in v medijih širite nestrpne izjave, neresnice,
               negativne stereotipe o izbrisanih in s tem zbujate ksenofoba čustva pri volivcih in
               na ta način pridobivate njihove glasove. Predlog za javno predstavitev mnenj je zelo
               očiten poskus ponovitve situacije iz leta 2004, ko so dobronamerni posamezni
               zagovorniki izbrisanih nastopili na podobni javni razpravi ni, ker so bile njihove
               izjave zlorabljene, razprava pa izbrisanim ni prinesla prav nikakršnega napredka pri
               reševanju problema. Sodelovali tudi ne bomo zato, ker je že iz vprašanj o katerih naj
               bi se razpravljalo razvidno, da vsebinska razprava niti ne bo možna. Vprašanje namreč
               predvidevajo, da individualna obravnava izbrisanih je edina primerna obravnava,
               medtem ko se večina zagovornikov izbrisanih zavzema, da se vzpostavi evidenca stalnih
               prebivalcev kot je obstajala na dan 26. 2. 1992, in sicer brez diskriminatornega
               postavljanja pogojev kdo med izbrisanimi lahko dobi povrnjen status in kdo ne saj so
               bili vsi izbrisani na enak način brez preverjanja njihove dejanske situacije.</p>
               <p>V nobenemu primeru pa ne nameravamo dva meseca pred volitvami razpravljati o pravici
               izbrisanih do odškodnine, saj je ta za nas nesporna in o njeni višini. Gre za
               vprašanje, ki ga je najbolje enostavno uporabiti proti izbrisanim, kar je očitno tudi
               z današnjega poteka razprave ter kar so koalicijske stranke tudi v preteklih letih
               vztrajno počele in kar je tudi glavni namen očitno z današnje javne razprave.</p>
               <p>Hkrati želimo opozoriti ne le na neprimerno izrabljanje vprašanja izbrisa s strani
               koalicijskih strank v predvolilni kampanji, temveč tudi na dejstvo, da trenutno še
               niso znana stališča vseh parlamentarnih strank do problema izbrisa in potrebe po
               popravi krivic. Še vedno ni jasno, kaj bodo posamezne opozicijske stranke ukrenile
               glede izbrisa v primeru, da na volitvah zmagajo. Volivci za katere je ta tema
               pomembna tako sploh ne vedo komu naj namenijo svoj glas saj jasnega zagotovila v tej
               smeri v javnosti, še ni bilo izrečenega. Hvala.</p>
            </sp>
            <sp xml:id="SDT4-UK-Javna-001-2008-07-18.sp13">

               <speaker>PREDSEDNIK FRANCE CUKJATI:</speaker>

               <p>Hvala. No, glede vprašanj, ki jih je ustavna komisija postavila sem dolžan
               obrazložitev, in sicer ustavna komisija je seveda vsako predlagano vprašanje, ki so
               ga predlagali poslanci, obravnavala in o njem glasovala. Tako je bilo sprejetih šest
               vprašanj, ki jih predlagala koalicija in štiri vprašanja, ki jih je predlagala
               opozicija. Takšen je postopek in takšna vprašanja so se pojavila tukaj v skladu z
               razpravo  in pa odločanjem na
               ustavni komisiji. Besedo ima gospod Dimitrij Kovačič, pripravi pa naj se gospod
               Andrej Rekar.</p>
            </sp>
            <sp xml:id="SDT4-UK-Javna-001-2008-07-18.sp14">

               <speaker>DIMITRIJ KOVAČIČ:</speaker>

               <p>Hvala za besedo gospod predsednik. Pozdravljeni vsi prisotni.</p>
               <p>Zelo težko razumem stališče, ki je bilo ravnokar predstavljeno, da vsebinsko ne bomo
               sodelovali na tej predstavitvi javnih mnenj, ker je zelo kratek čas do volitev in je
               to razlog, da svojih stališč ne bomo predstavili. Ja, ali se skrivate pred tem, da bi
               volivci ugotovili, kakšno je vaše stališče ali kaj, jaz ne razumem. Zakaj je kateri
               koli čas neprimeren za javno predstavitev mnenj o nekem stališču, ki je pomembno in
               aktualno. Prej je nekdo dejal kako so v času osamosvojitve Slovenijo hvalili širom po
               Evropi, da smo imeli takrat in da imamo vzorno zakonodajo na tem področju
               pridobivanja državljanstva. Jaz bi rekel, imeli smo in imamo zakonodajo, ki je bila
               izredno benevalentna in ugodna za vse tiste, ki bi si lahko pridobili slovensko
               državljanstvo. Zanimivo pa je, da nobeden od tistih predstavnikov držav torej nobena
               država, ki je tako hvalila ni imela takšne vzorne zakonodaje. Imela je bolj
               restriktivno zakonodajo, po kateri je bilo bistveno težje status državljanstva
               urediti. To velja tudi za tiste države, ki so se ravno tako v tistem času razcepile,
               kot na primer bivša Sovjetska zveza in tako naprej, primer Baltskih držav, kjer so
               imelo in imajo še vedno zelo restriktivno zakonodajo pri pridobivanju
               državljanstva.</p>
               <p>No, pa da preidem na sam ustavni zakon. Predlagani ustavni zakon je dejansko
               najprimernejši način za dokončno, poudarjam dokončno ureditev položaja državljanov
               drugih držav naslednic nekdanje SFRJ v Sloveniji. In sicer, za vse tiste, ki v času
               po osamosvojitvi niso v predpisanem roku zaprosili za pridobitev slovenskega
               državljanstva kar je bilo, kot sem prej omenil omogočeno pod izredno ugodnimi pogoji.
               Prav tako pa niso v nadaljnjem predpisanem roku zaprosili za izdajo dovoljenja za
               prebivanje in s tem uredili svoj pravni status tujca v državi. Ustavni zakon namreč
               uresničuje to kar ustavna odločba neposredno ne rešuje kajti v pomembnem delu je
               ustavna odločba neuresničljiva in če je neuresničljiva potem to pomeni, da je
               potrebno poiskati način, da bo postala uresničljiva.</p>
               <p>V času več kot deset let nazaj je navaden zakon bil sprejet v Državnem zboru, ki je
               urejal način izvršitev ustavne odločbe in sicer je bilo to sprejeto v letu 2003
               vendar pa je bil, saj je že v uvodu minister povedal, ta zakon na referendumu
               zavrnjen z velikansko večino. Samo 3,89% tistih, ki so se udeležili referenduma je
               glasovalo za ta zakon, 94,59% je bilo proti. Torej rešitev problema, ki ga je
               ugotovilo  tudi Ustavno
               sodišče v svoji odločbi je zato lahko le v tem, da sprejmemo ustavni, zakon s katerim
               določimo takšno ustavno-pravno podlago, ki bo omogočila razrešitev dejanskih
               problemov vseh tistih ljudi, ki so se brez svoje krivde ali zaradi nevednosti znašli
               v položaju, ko je bil njihov pravni položaj neurejen.</p>
               <p>Zato je s predlaganim ustavnim zakonom dopuščena individualna presoja vsakogar, ki
               meni, da je krivično ali brez svoje krivde v času po osamosvojitvi Slovenije ostal
               brez urejenega statusa bivanja v Sloveniji. Predlagani ustavni zakon določa postopek
               in kriterije za reševanje teh individualnih primerov, ki se vsakič začnejo na prošnjo
               vsake stranke posebej, in sicer, če menijo, da je upravičena do pravic o katerih
               govori tudi odločba Ustavnega sodišča, pri čemer zakon izključuje pravico do
               odškodnine. Zdaj seveda tukaj se postavlja vprašanje ali odškodnino izključiti v
               celoti ali bi določili odškodnino vendar omejeno. To je še stvar postopka sprejemanja
               tega ustavnega zakona. Zaenkrat ustavni zakon odškodnino izključuje.</p>
               <p>Tak način razreševanja ustavno-pravne materije o kateri se je predhodno opredelilo
               Ustavno sodišče poznajo mnoge države Evropske unije. Med drugimi tudi nam bližnja
               Avstrija in Nemčija, kjer obstaja bistveno, bistveno več neposredno nerealiziranih
               odločb Ustavnega sodišča kot pri nas. Ustavno sodišče konec koncev se lahko tudi
               zmoti, lahko je odločitev neuresničljiva, kot je v tem primeru in v teh državah imajo
               kup takšnih nerealiziranih odločb in potem traja nekaj časa, da se najde način s
               sprejemom zakona ali kakor koli, da se potem ta problem, ki ga je Ustavno sodišče
               ugotovilo tudi potem razreši. Tako da pri nas kar se tega tiče ni nobena izjema. Prej
               nasprotno. In ravno zato, da se problem na katerega opozarja Ustavno sodišče lahko
               razreši, saj ga neposredno kot sem povedal ustavna odločba ne more rešiti, je
               potrebno sprejeti ta ustavni zakon, ki bo spremenjen na ustavno-pravno podlago
               omogočil razrešiti ugotovljen problem statusa nekdanjih državljanov drugih držav
               bivše SFRJ.</p>
               <p>Tudi mene žalosti, da danes predstavnikov nekaterih opozicijskih strank tukaj ni in
               da je na ta način tudi grobo zavrnjena pobuda oziroma poziv bivšega predsednika
               Slovenije, dr. Drnovška, ki je, kot je bilo prej citirano pozval vse parlamentarne
               stranke, da sodelujejo, da razpravljajo o tem kakšen način sprejeti, na kakšen način
               urediti to vprašanje in seveda je pozval na dialog, ki so ga pa očitno nekatere
               opozicijske stranke danes grobo zavrnile. Toliko. Hvala lepa.</p>
            </sp>
            <sp xml:id="SDT4-UK-Javna-001-2008-07-18.sp15">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima Andrej Rekar. Pripravi naj se gospa Savina Savšek.</p>
            </sp>
            <sp xml:id="SDT4-UK-Javna-001-2008-07-18.sp16">

               <speaker>ANDREJ REKAR:</speaker>

               <p>Vse prisotne lepo pozdravljam. Glede na to, da je bil gospod minister zelo izčrpen
               pri kronologiji problema s prenesenimi osebami mi ostane samo to, da povem, da
               predlagani ustavni zakon o dopolnitvi ustavnega zakona za izvedbe temeljne ustavne
               listine o samostojnosti in neodvisnosti Republike Slovenije, ki ga je Vlada Republike
               Slovenije vložila v parlamentarno proceduro edina možna rešitev za dokončno in
               celovito ureditev problematike zaradi katere je bila sprejeta že vrsta zakonov, ki
               naj bi omogočili posamezne rešitve.</p>
               <p>Ustavno sodišče v osmi točki izreka odločbe Ministrstvu za notranje zadeve naložilo,
               da po uradni dolžnosti izda dopolnilne odločbe o ugotovitvi stalnega prebivališča za
               nazaj tistim državljanom nekdanjih republik SFRJ, ki so že pridobili dovoljenje za
               stalno prebivanje po zakonu o tujcih ali po zakonu o urejanju statusa. Pred izdajo
               dopolnilne odločbe pa je treba ugotoviti ali posameznik izpolnjuje pogoje za izdajo
               dovoljenja za stalno prebivanje. Brez volje posameznika, ki jo izrazi z vložitvijo
               vloge, statusa ni mogoče urediti in podeliti. Navedeno odločbo je treba razumeti
               tako, da se vsem, ki jim je 26. 2. leta 1992 zaradi začetka veljavnosti določb
               takratnega zakona o tujcih, prenehala prijava stalnega prebivališča ne prizna
               avtomatično, temveč je potrebna individualna obravnava, ki pomeni ugotavljanje
               dejanskega bivanja v Republiki Sloveniji na dan plebiscita, to je 23. 12. 1990 in
               kasneje za vsakega posameznika posebej, kar predlog ustavnega zakona tudi določa.
                   Vse našteto kaže, da se
               Republika Slovenija trudi in prizadeva, da z ustavnim zakonom reši probleme prenosa
               iz registra oseb s stalnim prebivališčem v register tujcev brez stalnega
               prebivališča, ne pa problem "kvazi" izbrisanih.</p>
               <p>Sam pa podpiram in soglašam z izjavo poslanca, gospoda Branka Grimsa na sedmi seji
               ustavne komisije, kjer je povedal naslednje. Bom približno citiral. Žrtve teh
               postopkov od leta 1991 naprej smo ...<stage>/Nerazumljivo./</stage>... državljanke in državljani
               Republike Slovenije, ki se je med strani nekaterih posameznikov, žal tudi iz
               Slovenije v tujini očitalo, da smo v Sloveniji masovno kršili človekove pravice ter
               počeli z njimi vse mogoče in nemogoče. Dejansko smo bili edina država na svetu, ki je
               vsem ponudila možnost, da dobijo brez omejitev državljanstvo, če so le zaprosili
               zanj. Ti očitki so bili skrajno nekorektni in če je bil kdo žrtev, je bil žrtev
               blatenja v tujini vsak državljan in državljanka. Tudi tisti novi državljani, ki so
               takrat skladno z javnim pozivom in skladno s takratno pravno ureditvijo storili tisto
               kar je bilo potrebno storiti. To je, da so dali vlogo za državljanstvo ali kakšen
               drug status. Hvala lepa.</p>
            </sp>
            <sp xml:id="SDT4-UK-Javna-001-2008-07-18.sp17">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospa Savina Savšek. Pripravi pa naj se gospod Franc Majcen.</p>
            </sp>
            <sp xml:id="SDT4-UK-Javna-001-2008-07-18.sp18">

               <speaker>SAVINA SAVŠEK:</speaker>

               <p>Dober dan. Pozdravljeni vsi skupaj. Predsednik Državnega zbora, gospod
               ...<stage>/Nerazumljivo./</stage>... minister in vsi govorci pred mano. Ne bom se ponavljala.
               Napisano nimam nič. Povedala bom prosto po Prešernu. Mogoče bom začela iz konca, da
               se tako imenovane krivice, če so nastale za tako imenovane izbrisane naj se urejajo
               posamično, individualno, ne v paketu. Ker dejansko bom tudi jaz rekla tudi to besedo,
               špekulacija. Poglejte. Naša država Slovenija, slovenska država je zelo mehka proti
               urejanju vseh zadev, recimo proti Švici. V Švici moraš biti deset let. Tam prideš na
               delo, da prideš do državljanstva. Podpisati, da pomeni to lojalnost, govoriti jezik
               Švice, mogoče po vseh ...<stage>/Nerazumljivo./</stage>..., kar je tukaj še dopustno tako ali tako.
               Celo uradno se lahko uporablja ...<stage>/Nerazumljivo./</stage>... in mislim, da v naši državi, če
               bodo pristopili tako kot jim je naročeno po vseh zakonih, po Ustavi s svojimi
               argumenti bodo vsi dobili državljanstvo. Ne strinjamo pa se za kakšne odškodnine.</p>
               <p>Kakšne odškodnine? Mi smo tukaj delali, smo ustvarjali, prispevke plačevali, davke
               plačevali in zdaj bomo iz tega, odškodnine za tiste, ki niso ficka dali. Mislim ne
               vem. Tako je moje mnenje. Jaz mislim, da veliko ljudi razmišlja. Imamo mogoče za
               primerjavo, če samo omenim, tudi ene naše slovenske državljane, avtohtone, ki so bili
               in so še izbrisani, ki so bili pregnani 41 leta do 45 v Nemčijo. S culo so prišli na
               nič, zdaj nimajo urejeno. Tukaj bomo pa zdaj dajali odškodnine? Jaz sem proti in ne
               samo jaz, veliko za mano.</p>
               <p>Jaz ne bi dosti o tem govorila, ker je bilo zelo izčrpno povedano. Se vam
               zahvaljujem. Izčrpno od a do ž vse. Tako da, če so tako imenovani izbrisani prizadeti
               ali neprizadeti ...<stage>/Nerazumljivo./</stage>... naj pristopijo lepo in začnejo urejati. Od
               opozicije, sram naj jih bo. Nobenega ni tukaj. So imeli priložnost. Že prej bi lahko
               uredili. Lahko bi uredili in ne bi prenašali teh težav in bremena na to Vlado, ker je
               imela dosti.  Poleg tega pa še
               predsedovanje in velike druge obremenitve. Hvala lepa. Samo to.</p>
            </sp>
            <sp xml:id="SDT4-UK-Javna-001-2008-07-18.sp19">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Franc Majcen. Pripravi naj se gospod Jože Koporec.</p>
            </sp>
            <sp xml:id="SDT4-UK-Javna-001-2008-07-18.sp20">

               <speaker>FRANC MAJCEN:</speaker>

               <p>Spoštovani prisotni. 3. člen Ustave Republike Slovenije pravi: Slovenija je pravna
               država vseh svojih državljanov in državljank, ki temelji na trajni in
               ...<stage>/Nerazumljivi./</stage>... pravici do slovenskega naroda do samoodločbe. V Sloveniji ima
               oblast ljudstvo. Državljanke in državljani jo izvršujejo neposredno z volitvami po
               načelu delitev oblasti na zakonodajno, izvršno in sodno. Kljub temu členu posamezniki
               ljudstvu odrekajo pravico do odločanja, tako kot jim to zagotavlja Ustava.</p>
               <p>Referendum je najvišja oblika demokratičnega odločanja državljanov. Pravica do
               referendumskega odločanja politiki levice državljanom ne priznavajo v kolikor se na
               referendumu odločali v nasprotju z njihovimi željami. Kljub temu, da je leta 2004 na
               referendumu skoraj 95 % udeležencev referenduma odločila proti uveljavitvi tako
               imenovanega tehničnega zakona o izbrisanih, ljudem pravice do odločanja ne
               priznavajo. Levica ne priznava niti rezultata samega referenduma, čeprav je večina
               jasno povedala, da se ne strinja s paketnim reševanjem izbrisanih, ampak zahteva
               reševanje vsakega problema posamezno. Kljub nedvoumno izraženi demokratični volji na
               referendumu, levica takšnemu reševanju nasprotuje in vsiljuje rešitev, ki je v
               nasprotju z mednarodnim pravom in sokoristmi državljanov Slovenije. Paketna rešitev,
               ki jo zahteva levica in nevladne organizacije vodijo k ekonomskem uničenju države
               Slovenije, saj bi odškodnine lahko zahtevali tudi špekulanti, ki jim nikoli niso bile
               kršene pravice. To pa je v nasprotju s pravno državo, na katero se tako radi
               sklicujejo. V pravni državi odloča ljudstvo posredno ali neposredno. Volja ljudstva
               je izražena v izvolitvah poslancev, ki posredno odločajo v imenu ljudstva s sprejemom
               zakonov. Zakone so v pravni državi dolžni spoštovati vsi prebivalci na ozemlju države
               brez izjeme. Na žalost nedorečena odločba Ustavnega sodišča omogoča tudi špekulantom,
               da izsiljujejo pravice, do katerih niso upravičeni. Kje je tu pravna država, na
               katero se v primeru izbrisanih, levica tako rada sklicuje in popljuva in zmerja
               ksenofobi vse, ki zahtevamo posamično reševanje problema tako imenovanih izbrisanih
               in sprejem ustavnega zakona v skladu z uveljavitvijo volje ljudstva izražena na
               referendumu 2004.</p>
               <p>Bojkotiranje razprave o ustavnem zakonu je dokaz nestrpnosti LDS-a in SD-a ter vseh
               nevladnih organizacij, ki nimajo argumentov za strpno razpravo, ampak jim je skupno
               le zmerjanje nas ksenofobi, ker nasprotujemo njihovim dogovorom s tako imenovanimi
               izbrisanimi o priznanju vseh pravic v zameno za beograjske dosjeje, neozeraje se na
               to, da bi uresničitev dogovora ogrozil ekonomski obstoj slovenske države. Taki kravji
               kupčiji na škodo slovenskih državljanov bom vedno nasprotoval. V prvi vrsti si moramo
               postaviti vprašanje kdo tako imenovani izbrisani, dejansko so?</p>
               <p>Politikom levice je uspel fenomen, da so iz kršilcev zakona ustvarili žrtve. Žrtve
               so tako postali vsi balkanski nacionalisti, ki so javno zanikali veljavnost
               slovenskih zakonov, sedaj pa zahtevajo zase enak status večvredne rase, kot so ga
               imeli pred agresijo JLA na Slovenijo. Po agresiji JLA na Slovenijo so ugotovili, da
               je za njih postalo prevroče, zato je večina Slovenijo tudi zapustila in se vrnila
               šele ko so se zadeve uredile. V nasprotju s pravno državo pa sedaj zahtevajo
               priznanje pravic za nazaj in astronomske odškodnine, kot da bi se jim zgodila
               krivica. O vprašanju odškodnin se moramo vprašati kakšne odškodnine pa so lahko
               deležni ljudje, ki niso spoštovali slovenskih zakonov? Še bolj vmesno pa je
               vprašanje: Je dobilo odškodnine 130.000 delavcev, slovenskih državljanov, ki so po
               agresiji in razpadu skupne države ravno tako izgubili delo, prebivali pa dokazano v
               Sloveniji, saj drugega kraja bivanja niso imeli. Samo enakopravnost pred zakonom
                   nam zagotavlja 14. člen
               Ustave, zato so vse zahteve za odškodnine v nasprotju z Ustavo. Z razpadom skupne
               države in izgube trga so propadla vsa podjetja, ki se niso pravočasno prilagodila
               novonastali situaciji. Zato je trditev, da se nekateri po petih letih poslovanja
               bankrotirali zaradi odjave stalnega prebivališča neresnično. Kako so potem kljub
               neurejenim dokumentom in odjavi še vedno poslovali, če so komaj po petih letih
               bankrotirali? Za blatenje slovenske države posamezniki ne izbirajo sredstev. Zato bi
               bil čas, da se tudi na področju lažnega blatenja naredi red in krivce kaznuje.</p>
               <p>Zelo zanimiva je tudi manipulacija LDS-a in SD-a, češ da je govorjenje o odškodninah
               laž in zavajanje ljudi. Zakaj pa potem omenjene stranke levice ne pristanejo na
               sprejetje ustavnega zakona v katerem točno piše, da so vse odškodnine izključene?
               Zato, ker še vedno manipulirajo z ljudmi in računajo na nove volivce. LDS ima celo v
               samem predvolilnem programu ...<stage>/Nerazumljivo./</stage>... ustanovitev sklada za izplačilo
               odškodnin. To pa pomeni, da so pripravljeni na izplačilo astronomskih odškodnin
               špekulantom v škodo slovenskih državljanov. Cilj manipulacij in politiziranje
               problema izbrisanih, s strani LDS-a in SD-a je bil že vse od začetka očrniti Demosovo
               vlado, ki je pripravila osamosvojitev. Zato so v očeh tujine hoteli prikazati kot
               krivca za vse, kar se je zgodilo po osamosvojitvi in tako zasluge za osamosvojitev
               izničiti. Izbrisa ni bilo. Bila je samo predstavitev tako imenovanih izbrisanih iz
               registra stalnih prebivalcev v register tujcev z neurejenim statusom, ki pa so ga
               politiki levice prikazali kot zločin in sramoto za slovensko državo. To, da pa so
               dejansko za stanje bili krivi sami, vsi tako imenovani izbrisani bi se zaradi
               nacionalizma in večvrednostnega kompleksa niso hoteli urediti statusa tako kot je
               velevala slovenska zakonodaja pa nočejo priznati.</p>
               <p>Tudi govorjenje o ...<stage>/Nerazumljivo./</stage>... je zgolj natolcevanje in blatenje slovenske
               države. Starši, ki so zaradi balkanskega nacionalizma vpisali otroke v matično knjigo
               v svoji republiki rojstva, so popolnoma sami krivi, da njihovih otrok slovenska
               država ni imela v evidenci, čeprav so bili rojeni v Sloveniji. Kako bi naj uradniki
               vedeli, da so bili rojeni v Slovenji, saj v matični knjigi njihovo rojstvo ni bilo
               vpisano. Vpisan je bil zgolj rojstvo v bolnici. V matični knjigi pa so bili vpisani v
               drugih republikah bivše skupne države, v rojstnih krajih svojih staršev, kjer so tudi
               otroci obiskovali osnovno šolo in se izučili poklica. V nobenem primeru za obstoj teh
               otrok niso mogli vedeti uradniki, saj niso bili nikjer vpisani, zato so za vso
               zmešnjavo krivi sami nacionalisti, ki so nasprotovali, da bi njihovi otroci postali
               Slovenci.  Je priznanje pravne
               države na kateri se politiki levice sklicujejo, kljub temu, da novonastale države
               niso priznavali, so od države pričakovali, da jim bo uredila status ne glede na to
               kje so se nahajali. Tako kot so jim ga urejali birokrati v pokojni državi ko so se
               kot sezonski delavci selili po celi državi in so dejansko povsod imeli stalno
               bivališče saj se nikjer niso odjavili. V stari revolucionarni navadi se sklicujejo na
               pridobljene pravice ki pa so z razpadom skupne države nehale obstajati saj je bilo
               treba zaradi ...<stage>/Nerazumljiv./</stage>... državo ponovno postaviti na nove temelje in jo
               organizirati tako, da je lahko delovala. Vsi, ki niso spoštovali nove sprejete
               zakonodaje so enostavno s svojimi dejanji rušili funkcioniranje pravne države. Zato
               so za posledice popolnoma sami odgovorni, noben izgovor, da niso kakšne posledice bo
               imelo njihovo nespoštovanje novih datumov ne pride v poštev.</p>
               <p>Nepoznavanje zakonov ni razlog za posledice zaradi nespoštovanja zakona, tudi
               izgovor, da jih o prenehanju stalnega prebivališča upravni organ ni obvestil je za
               lase privlečen saj si je status po zakonu moral urejati vsak sam in na koncu kam pa
               naj bi jim poslali obvestilo o prenehanju stalnega prebivališča, morda na bosanska
               bojišča saj se je večina vabil za ureditev statusa vrnila s pripisom naslovnik
               neznan. Kako si je status pravočasno lahko uredilo 175.000 ljudi, teh 18.000 pa si
               tega ni moglo urediti oziroma hoteli urediti, ker so špekulirali in potegnili krajši
               konec. Že samo dejstvo, da so zaradi odjave stalnega prebivališča začeli iskati
               pravice šele po petih letih dokazuje, da jih v času odjave stalnega prebivališča ni
               bilo v Sloveniji. To pa je dokaz, da jim je stalno prebivališče prenehalo po 20.
               členu Zakona o tujcih kjer je lepo zapisano, da tujcu preneha stalno prebivališče, če
               zapusti Slovenijo ne da bi se predhodno odjavil in ostane v tujini več kot eno leto
               ali pa se iz države izseli.</p>
               <p>Nenapisano pravilo je da naj ne bi komentirali odločbo Ustavnega sodišča toda glede
               na to, da je Ustavno sodišče v sami razrešitvi zapisalo, da pri izbrisanih ne gre za
               pripadnike ...<stage>/Nerazumljivo./</stage>... ki so se izselili že pred odjavo, v samemu sklepu pa
               tega ni napisano je nujno, da Državni zbor sprejme ustavni zakon in popravi napako
               Ustavnega sodišča ter določi kriterije priznavanja pravic in upravičence takoj
               postavi pravno državo v korist državljanov Slovenije. V nobenemu primeru ne smemo
               preučevati astronomski odškodnini špekulantov, ki so izgubili prebivališče zaradi
               nespoštovanja zakonov. Poleg nedorečene odločbe je Ustavno sodišče spregledalo tudi
               32. člen Ustave, ki navaja...</p>
            </sp>
            <sp xml:id="SDT4-UK-Javna-001-2008-07-18.sp21">

               <speaker>PREDSEDNIK FRANCE CUKJATI:</speaker>

               <p>Gospod Majcen, čas je potekel.</p>
            </sp>
            <sp xml:id="SDT4-UK-Javna-001-2008-07-18.sp22">

               <speaker>FRANC MAJCEN:</speaker>

               <p>Se opravičujem. Končal bi še...</p>
            </sp>
            <sp xml:id="SDT4-UK-Javna-001-2008-07-18.sp23">

               <speaker>PREDSEDNIK FRANCE CUKJATI:</speaker>

               <p>Zaključite, izvolite.</p>
            </sp>
            <sp xml:id="SDT4-UK-Javna-001-2008-07-18.sp24">

               <speaker>FRANC MAJCEN:</speaker>

               <p>Dejansko priznavanje pravic bi pomenil alibi za ...<stage>/Nerazumljivo./</stage>... za čas
               delovanja v Bosni, skratka v nasprotju z mednarodnim pravom. To se pravi, da bi
               Slovenija pristala na zatožni klopi zaradi prekrivanja zločincev. Hvala lepa.</p>
            </sp>
            <sp xml:id="SDT4-UK-Javna-001-2008-07-18.sp25">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Jože Koporec<stage>(?)</stage>. Pripravi naj se Marko Mravlja. Prosim.</p>
            </sp>
            <sp xml:id="SDT4-UK-Javna-001-2008-07-18.sp26">

               <speaker>JOŽE KOPOREC(?):</speaker>

               <p>Hvala za besedo. Pozdrav vsem prisotnim in predsedujočemu.</p>
               <p>Slovenija se je v času po osamosvojitvi izkazala kot država, ki veliko pozornosti
               posveča človekovim pravicam saj je bilo prav nespoštovanje človekovih pravic v
               Jugoslaviji eden glavnih motivov za samostojno pot. Na mnogih področjih je opravila
               Slovenija pionirsko delo tako da je presegla razrešitve selimo se Evropa, na primer
               pri zagotavljanju pravic avtonomnim domačinom, pri podeljevanju državljanstev, pri
               reševanju romske problematike, na področju begunske in izolantske problematike.
               Slovenija je tudi pri pravkar končanem predsedovanju evropske skupnosti pokazala
               presenetljivo sposobnost za reševanje raznovrstnih problemov kar svetovna javnost
               naklonjeno odobrava. Vendar mnoge rešitve zbujajo odpore in nasprotovanja znotraj
               Slovenije in v državah bivše Jugoslavije. Zato je treba vzroke teh nasprotovanj
               gledati malo bolj od daleč in najprej njihove skupne inovacije in korenine.</p>
               <p>Po osamosvojitvi  je
               Slovenija bila v negotovosti glede izida vojne na področju nekdanje Jugoslavije.
               Nekateri smo živeli v strahu drugi pa spet v pričakovanju vojaške zmage jugoslovanske
               in velikosrbske ideje. Slovenija ni imela poguma stvari radikalno presekati ampak se
               je prilagajala razmeram. Tako smo pristali na velikodušno in množično podeljevanje
               državljanstva pod neverjetno ugodnimi pogoji. Tisti, ki gledajo na stvari le s
               pozicije moči so to razumeli kot šibkost Slovenije in kot priložnost za nova
               izsiljevanja. Zato se mnogim niti ni zdelo potrebno upoštevati zakonov in avtoritete
               nove države. Konkretnih dokazov za to je veliko.</p>
               <p>Večina državljanov nas je prepričanih, da je Slovenija ravnala zelo humano,
               dobrohotno in zakonito. Nasprotno pa menijo tisti, ki so se v svojih načrtih ošteli
               in tisti, ki jim suverena Slovenija ni všeč tako kot jim ni bila po godu niti ob
               osamosvojitvi. Pridružujejo se jim nekateri, ki bi radi Slovenijo videli kot socialni
               servis za mednarodne probleme in nekateri idealisti, ki jim je suverena država
               preživeli pojem pa še mnogi ostali sanjači po hitrem zaslužku. V tej perspektivi se
               mora vsak državljan Slovenije vprašati kam nas peljejo vztrajni poskusi
               razvrednotenja osamosvojitve, poskusi ...<stage>/Nerazumljivo./</stage>... Slovenije v tujini in pa
               želijo pogledovanje po slovenskem preračunu. Morda si to lahko razložimo s pregovorom
               dobrota je sirota a velika večina smo odločeni, da stvari pridemo do konca. Problem
               izbrisanih, tako imenovano izbrisanih je konstrukt nedržavotvornih sil v naši državi.
               Tistih, ki jim razplet jugoslovanske krize povzroča mentalne težave in ki v napredku
               Slovenije vidi propad svojih ideologij. Kako si lahko nekdo želi, da bi v paketu
               upravičenih do poprave svojega statusa bili tudi tisti, ki spolno niso imeli namena
               živeti v Sloveniji in tisti, ki so z orožjem besno napadali novo demokratično in
               svobodno državo. Pa tisti, ki so navajali lažne podatke, ponarejali dokumente in
               izsiljevali uradnike. To je žalitev vseh poštenih državljanovo in lojalnih
               prebivalcev, ki čutijo da so s svojim delom in zvestobo pripomogli k uspehom
               Slovenije in k najvišjim ciljem, ki nam jih Evropa nedvoumno priznava. Kako lahko
               celo politične stranke predlagajo tako poniževalne rešitve?</p>
               <p>Ali torej držijo namigovanja, da nekateri akterji slovenske politike podpirajo in
               sponzorirajo Sloveniji sovražne skupine in da so imeli celo skrivne dogovore z JLA.
               Spomnimo se ugotavljanja in fig v žepih ob osamosvojitvi afere ...<stage>/Nerazumljivo./</stage>...
               pa izdaje diplomatske pošte, lažnive novinarske peticije pa dobro načrtovane akcije
               pod nadzorom levih strank proti Natu in v brezpogojni podpori tako imenovanim
               izbrisanim. Ali je to mogoče le v dobri, sramežljivi Sloveniji?</p>
               <p>Navsezadnje tudi razsodba evropskega sodišča za človekove pravice o tako imenovanih
               izbrisanih govori, da evropske norme in zakoni ne dovoljujejo tako pavšalnih obtožb
               neke države in da za pridobitev statusa v vsaki državi najprej veljajo dolžnosti in
               obveznosti individualne osebe šele potem pravice. V Evropi se po slabih izkušnjah
               popustljive politike vrača nov trend uveljavljanja državotvornosti in selektivnosti
               pri podeljevanju državljanstva in statusa tujcem. To je še posebno pomembno za majhne
               države in za tiste na robu civilizacijskega območja kar Slovenija prav gotovo je.
               Namesto suverene države lahko postanemo talci izsiljevanja sosed zaradi notranje
               razklanosti in ideološke zaslepljenosti, ki je posebej močna pri levemu političnemu
               polu Slovenije. Prav gotovo si nihče ne želi usode Libanona, Ukrajine, Gruzije in
               Makedonije. Usoda Slovenije je odvisna od tega na katerem nivoju bomo vzpostavili
               najmanjši skupni imenovalec za sožitje njenih državljanov.</p>
               <p>Zato obsojam poskuse, da tega skupnega imenovalca sploh ne bi dosegli. Na žalost jim
               pri tem asistira tudi večina medijev saj so pod kontrolo levih in
               internacionalističnih političnih stroj. Z upoštevanjem tega stališča je nujno
               potrebno da se sprejme predlagani ustavni zakoni ni da se z individualno obravnavo
               loči špekulante in neuspele okupatorje od tistih, ki se jim zaradi nevednosti in nezmožnosti ni uspelo urediti
               status v skupnost lojalnih in poštenih državljanov Republike Slovenije.</p>
               <p>Poleg tega je treba vedeti, da se v skupini tako imenovanih izbrisanih lahko
               skrivajo vojni zločinci iz Balkanske morije, ki bi s skupinsko podelitvijo statusa za
               nazaj, ki predpostavlja bivanje v Sloveniji v času prenosa iz evidence prebivalstva v
               evidenco tujcev, da bi s tem lahko prekrili svoja resnična dejanja. Slovenija bi tako
               mednarodnim organom podala lažne podatke, da so v temu času ti ljudje bivali v
               Sloveniji. Tragični radoks je, da bi morala napadena Slovenija plačati odškodnine
               napadalcem Srbija, ki je izvajala genocide pa bi bila nagrajena. Če hočejo rešiti
               problem nekaterih nesrečnih posameznikov, bi morali tisti, ki navajajo te probleme ta
               zakon podpreti, v nasprotnem so prav oni krivi za podaljševanje njihovih težav. Tako
               kot danes opozicija s predvolilno odsotnostjo kaže svoj odnos do tega problema. Hvala
               za besedo.</p>
            </sp>
            <sp xml:id="SDT4-UK-Javna-001-2008-07-18.sp27">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Marko Mravlja, pripravi naj se Marjan Cerar.</p>
            </sp>
            <sp xml:id="SDT4-UK-Javna-001-2008-07-18.sp28">

               <speaker>MARKO MRAVLJA:</speaker>

               <p>Lep pozdrav vsem skupaj. Moje mnenje bo predstavljeno na zelo kratek način, temelji
               pa na večletni ideološki miselnosti, ki je bila povezana s Slovenijo.</p>
               <p>Samo dva primer bom dal, en primer je, ko poslušam Avsenike mi pravijo daj ugasni to
               govejo muziko, zakaj? Drugi primer je pa ta, če gledamo nogometno tekmo Hrvate,
               recimo oni se primejo za srce pa himno pojejo srčno, pri nas naši nogometaši nihče ne
               odpre ust, ker nihče ne zna in to dobro pove kakšna država smo! Hvala.</p>
            </sp>
            <sp xml:id="SDT4-UK-Javna-001-2008-07-18.sp29">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Marjan Cerar, pripravi naj se gospa Darja Bučar.</p>
               <p>Spoštovane, spoštovani najprej vse čestitke gospodu Matetu za odličen prerez in
               analizo stanja v Sloveniji. Preneseni ali bi mi kdo razložil kam so preneseni, od kod
               in kam? Razumem če so izbrisani ne vem pa kam so preneseni. To če vi veste gospod
               minister bi prosil za odgovor. Pa to ni zlobno ampak res, zelo sem vam naklonjen in
               vas zelo spoštujem, eden najboljših ministrov v tej vladi ste prav gotovo.</p>
               <p>Ko smo imeli zadnji zbor z republiko je Dimitrij Rupel, eden od snovalcev te države
               izrekel eno zelo pomembno misel: Dragi prijatelji, čas je da uredimo to državo. Ta
               država ni urejena in ureditev te zelo nevralgične točke prenesenih ali izbrisanih
               pomeni tudi seveda veliko stopnjo k nadaljnji urejenosti. Teh osemnajst tisoč ljudi
               seveda je takšnih, da se zdaj tukaj vi ukvarjate, parlament, Vlada se s temi
               osemnajstimi tisočimi, zame zelo nepomembnimi ljudmi ukvarja. Delajo zmedo, delajo
               "rom pom pom", odlično so organizirani, nenadoma, ko je gospa Vučko z mirovnega
               inštituta končala svoj popolnoma nesmiseln in popolnoma nerazumljiv in neupravičen
               govor so takoj odšli kako ta "skvadra" kakor rečejo temu Italijani ali jaz bi rekel
               ...<stage>/Nerazumljivo./</stage>... deluje; organizirano, ciljano in seveda še na osnovi starega
               kosa in udbe.</p>
               <p>Ko to urejamo me, ker sem po osnovi gospodarstvenik me zanima gospod Mate, če imate
               podatke kako teh osemnajst tisoč lebdečih, bi jim jaz tudi rekel, zame je najboljši
               izraz lebdečih državljanov, kako živi in od česa živi? Ali so zaposleni? Ali, ker me
               zlasti kot gospodarstvenika zanima ali plačujejo kakšne davke in komu? Ali naši
               državi ali Srbiji ali kaj jaz vem Kosovu ali Bosni in tako dalje. Kam gredo naši
               denarji, ki jih tu zaslužijo, 
               če gredo? Potem me zanima, če so socialno in zdravstveno zavarovani? Ko nastopi težka
               operacija na Onkološkem inštitut, ki traja denimo šest ur in stane najmanj sto tisoč
               evrov priprave nanje in potem postzdravniškem okolju in postoperativnem poseg, kdo
               plača teh sto tisoč evrov ali pa tertma takšnih rakavih bolnikov, ki je ena sam, dr.
               Cukjati to dobro ve, ena sam obravnava takoj, petsto tisoč evrov, kdo to plačuje, če
               plačuje? Vem da imajo interes zdravniki tako, ker jih Hipokratova beseda k temu
               zavezuje, da prenašajo stroške dragih diagnoz na druge slovenske paciente ampak to
               mora slovenska država plačati kljub temu, da to slovenski zdravniki počno in zanima
               me, če imamo kakšne podatke koliko imamo socialno podpiranih? Na to me je spravila
               ena vaša trditev, tudi vi ste za to v delu pa mislim da je bil gospod Grims in
               ostali, pojavili so se pred evrobirokrati kot jim rečemo ali evrokrati in jim tam
               kazali naše potne liste? Kako ste lahko prišli koliko je teh od osemnajst tisoč, ki
               pa vendarle imajo potne liste. Če imajo potne liste potem niso niti preneseni niti
               lebdeči ampak so točno definirani. Ko dobiš potni list in s tem imaš potem bivališče
               točno znano, imaš številko na potem listu in si državljan te države. Konec! Nobene
               besede več o lebdečih ali izbrisanih. Je to potem čisto navadna demagogija, laž za
               tujino</p>
               <p>In seveda v bistvu cilj destabilizirati državo, ti ljudje destabilizirajo nas, so za
               nas ...<stage>/Nerazumljivo./</stage>... točka in to je tipična, seveda vlivna politična vehemacija,
               stalno ne samo naših levičarjev ampak levičarjev po svetu. Levičarji so v moči
               takrat, ko je zmeda v državi, ko nastopi anarhija in takrat se gredo razne Hitlerje,
               Hitler je bil namreč tudi socialist, levičar potem seveda Staline in pa Josipe Broze
               Tite. Te seveda ljudje potem v takšnih težkih razmerah lahko seveda značinske
               ideologije in pa delovanje uresničujejo in mi moramo to seveda s temi lebdečimi to
               nujno preprečiti, če hočemo to državo urediti da bomo nehali imeti ta vir ene okužbe
               v državi, ker to je okužba. To nima ne repa ne glave. Zakaj sem spraševal zaradi
               zaposlitve? Ko sem bil v Ameriki, smo Slovenci, pozabimo da smo med trideset najbolj
               privilegiranih držav glede Združenih držav Amerike. Avtomatično dobimo vizo,
               avtomatično smo lahko tri mesece zaposleni, ne da bi zahtevali delovno
               ...<stage>/Nerazumljivo./</stage>... In me zanima zdaj, če imamo mi tudi to urejeno, to so delavna
               razmerja, kako so ti ljudje tudi kar se tiče glede delovnih razmerji pri nas urejeni?
               Ali "fušajo", seveda motijo trg delovne sile, povzročajo tudi tukaj nevralgične
               točke. Osemnajst tisoč ljudi teoretično gledano, če so vsi zaposlenih in "fušajo" na
               črno, ne plačujejo nobenih davkov je to ena ogromna nevralgična točka tudi na
               področju dela, na področju denarja, na področju kapitala, na področju zaslužkov
                   in seveda motijo tiste
               delodajalce in tiste podjetnike, ki pa plačujejo davke, in so zaradi tega toliko
               dražji in toliko manj konkurenčni. Zato je vse seveda ena ogromna motnja, ta armada
               18 tisoč in še tisti, ki jih zraven pripeljejo v to državo.</p>
               <p>"The last but not the least", ker smo že v Evropi in lahko rečemo kakšno tujko, se
               pravi, in nenazadnje, obsojam, ostro obsojam nastop gospe Vučko pred tem odrom.
               Zakaj? Zato, ker je tu vnesla take nebuloze, to je bil simbol nebuloze, kot jih
               ustvarjajo "todorovićevci" pa "krivici" in tako naprej. In njena razprava je bila
               tudi v tej smeri - flancanje o tem, da je zdaj predvolilno obdobje. Predvolilno
               obdobje, to se pravi, obdobje zdajle pred 21. septembrom, je najbolj častno, najlepše
               obdobje v življenju neke demokratične države. Rojeva se novo vodstvo, nove volitve so
               tu, novi ljudje prihajajo in je to kot nek porod, nekaj novega, nekaj mladega se
               rojeva. In takrat se lahko zlasti čisti hiša. In mi čistimo zdaj to našo hišo, državo
               Slovenijo, ki jo imamo vsi zelo radi in smo zaljubljeni vanjo. Ne pa, da zdaj
               preprečiti vse aktivnosti, zato ker imamo volitve. Nasprotno, več mora biti
               računanja, več mora biti analiz, več mora biti pregledov, več takih perfektnih
               pregledov, kot jih je zgledno naredil minister Mate in njegovi sodelavci, da bomo
               vedeli, kaj smo doslej v teh štirih letih delali in kaj nas čaka predvsem v
               naslednjih štirih letih.</p>
               <p>Še to bi vprašal, če kdo ve, koliko nas stanejo te "mirovne" organizacije ali
               nevladne organizacije. Sigurno stane nek Mirovni inštitut. Jaz nekaj teh njegovih
               materialov berem. To je grozljivo, kar ti ljudje pišejo. Dajte denar! Ali je to, kaj
               jaz vem, Srbija, Hrvaška, ali je to kakšen Azerbajdžan ali kaj vem kaj? Kuvajt,
               bogate države? In zakaj so potrebni, kaj ti ljudje počno. Saj imamo mi urejeno
               državo, imamo vlado, perfektno, imamo perfekten parlament in ne vem, zakaj bi imeli
               še neke take organizacije. Če sponzorje najdejo, morda v Ameriki, med ameriškimi
               levičarji ali pa med ruskimi, ki so zdaj zelo bogati zaradi drage nafte, pa naj se iz
               tistega denarja plača. Jaz kot davkoplačevalec nisem pripravljen niti centa dati za
               podporo neki gospe Vučko! Niti centa ne! Vsakega centa je škoda za take nebuloze,
               neumnosti in stanja zmede v tej državi.</p>
               <p>In na koncu, gospod Mate, gospod dr. Cukjati, storite vse tudi v tem obdobju, da to
               državo kar se da počistimo in uredimo, malo pometemo pa malo posesamo. Hvala lepa.
           </p>
            </sp>
            <sp xml:id="SDT4-UK-Javna-001-2008-07-18.sp30">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospa Darja Bučar. Pripravi naj se Janez Kuralt.</p>
            </sp>
            <sp xml:id="SDT4-UK-Javna-001-2008-07-18.sp31">

               <speaker>DARJA BUČAR:</speaker>

               <p>Lep pozdrav tudi z moje strani! Meni je žal, da so gospodje odšli, ampak vseeno. Samo
               nekaj bi vprašala. Ali so oni pa kdaj mogoče razmišljali, kakšna krivica bi se šele
               zgodila tistim 175 tisočim, če bi se te odškodnine kar povprek dajale, ker oni pa ne,
               da bi izgubili 200 tisoč evrov, ampak so celo morali dati 600 evrov za to. To je eno.
               Kot drugo lahko pa še to rečem, da enega izmed tistih gospodov poznam osebno. Ni
               delal niti... <stage>/Oglašanje v dvorani./</stage> 600 tolarjev, ja. Aja, sem rekla evrov, pardon!
               Enega izmed tistih gospodov poznam osebno. Ni delal niti, ko je bil pred izbrisom,
               niti zdaj, ko ima že slovensko državljanstvo. Hvala.</p>
            </sp>
            <sp xml:id="SDT4-UK-Javna-001-2008-07-18.sp32">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Janez Kuralt. Pripravi naj se Herica Kumar.</p>
            </sp>
            <sp xml:id="SDT4-UK-Javna-001-2008-07-18.sp33">

               <speaker>JANEZ KURALT:</speaker>

               <p>Dober dan! Vse lepo pozdravljam! Iz razprave je bilo razvidno, da so zahtevane
               odškodnine nerazumno visoke. Kaj v teh odškodninah piše? Na hitrico sem izračunal, da
               slovenski delavec je v povprečju v 18 letih zaslužil 100 tisoč evrov. Za ta denar je
               moral živeti, plačati dajatve in vse ostalo. Nobeden izbrisani ni v tem času umrl,
               vsak je bil zdravstveno oskrbovan, vsak je imel stanovanje, elektriko in vse. Zato
               smatram, da so te zahtevane odškodnine neupravičene  in da je treba najti nek konsenz med strankami, da se
               to uredi. Moja osebna misel pa je, da naj vsak tako imenovani izbrisani podpiše
               posebno izjavo, da ne bo zahteval odškodnine od slovenske države, in ta izjava bo
               priznana v institucijah Slovenije in mednarodno. In v taki podpisani izjavi se je
               možno pogovarjati o pridobitvi državljanstva. Hvala lepa.</p>
            </sp>
            <sp xml:id="SDT4-UK-Javna-001-2008-07-18.sp34">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospa Herica Kumer, kot zadnja iz prvega kroga prijavljenih.</p>
            </sp>
            <sp xml:id="SDT4-UK-Javna-001-2008-07-18.sp35">

               <speaker>HERICA KUMER:</speaker>

               <p>Spoštovani! Rekla bom samo nekaj besed. Zanima me, iz česa, od kod, s kakšnimi
               sredstvi se ti ljudje preživljajo vsa ta leta in so še vedno tukaj. Potem bi rekla
               samo še to, da žal v mnogih predelih Slovenije, posebno v Mostah, slišim še zelo,
               zelo malo slovenskih besed, skorajda ne. In sami smo bili izseljeni v Srbijo, pa
               veste, koliko Slovencev je bilo izseljenih. V dveh mesecih smo govorili vsi srbsko.
               Če smo hoteli karkoli, svoja verska čustva izraziti, smo šli v srbsko cerkev. In prvo
               uro, ko je bilo mogoče, smo šli domov.</p>
               <p>Zdaj pa še nekaj drugega, kar sem sploh ne sodi. Dobila sem pravkar poročilo z
               morja, od nekoga, ki je šel zjutraj ob petih iz Ljubljane. To je eno samo navdušenje
               nad vinjetami, nad redom, in ena sama beseda, vinjete, vinjete in vinjete. Kako je
               šlo čudovito, in koliko se pri nas govori o tem slabega. Hvala lepa.</p>
            </sp>
            <sp xml:id="SDT4-UK-Javna-001-2008-07-18.sp36">

               <speaker>PREDSEDNIK FRANCE CUKJATI:</speaker>

               <p>Hvala. S tem smo končali prvi krog. Prehajamo na drugi krog. Kot rečeno, se lahko
               prijavljate z dvigom rok. Vsak bo imel na voljo 3 minute. Prosim, da govorite s
               svojega sedeža, pri tem pa vključite mikrofon, s tem da pritisnete na desno tipko,
               desno od mikrofona, tisto dolgo tipko, in potem, ko končate, se tudi sami izključite.
               Prvi je že prej dvignil roko gospod minister. Izvolite, imate besedo.</p>
            </sp>
            <sp xml:id="SDT4-UK-Javna-001-2008-07-18.sp37">

               <speaker>DRAGUTIN MATE:</speaker>

               <p>Hvala lepa, gospod predsednik. Mislim, da je pomembno, da na nekaj vprašanj vendarle
               dodatno še odgovorim in pojasnim. Predvsem tudi zato, ker tudi tisti, ki jih ni
               tukaj, spremljajo, gledajo posnetke in bodo na osnovi tega tudi potem pisali poročila
               oziroma delali članke.</p>
               <p>Treba je zelo jasno povedati, in rad bi se naslonil na diskusijo, ki jo je imela
               gospa iz nevladnih organizacij. Najprej kristalno jasno: Ta Vlada ni pripravila tega
               zakona in ga dala v obravnavo dva meseca pred volitvami. Ta Vlada je pripravila ta
               zakon dve leti in pol nazaj, ga usklajevala, poskušala usklajevati z vsemi strankami.
               Odzivi so bili seveda zelo različni. In nenazadnje, Vlada je ta zakon sprejela na
               svoji seji lani in ga poslala v proceduro v parlament. Tega ni naredila dva meseca
               pred volitvami. Druga stvar je pa ta, katero leto pa je v Sloveniji, ko ni volitev? V
               zadnjih desetih letih smo imeli samo eno leto, ko ni bilo nobenih volitev, ker se
               volitve ponavljajo, lokalne volitve, predsedniške volitve, državnozborske volitve, in
               se vrtijo ves čas. In naslednjih nekaj let bo spet vsako leto volilno leto. In lahko
               zmeraj govorimo, da smo v volilnem letu in da ne smemo nobene teme odpirati. Tako da
               zelo težko sprejemam takšne pavšalne trditve. Seveda lahko poslušam in poskušam
               razumeti, zakaj na takšen način razmišljajo. Vendar tudi jaz imam pravico povedati
               svoje mnenje in postreči s podatki.</p>
               <p>Rad bi se zelo natančno dotaknil vprašanj, ki so bila meni postavljena. Na nekatera
               na žalost ne morem z natančnimi številkami odgovoriti, ampak povem vam pa, za kaj gre
               v bistvu pri zgodbi z osebami, ki nimajo urejenega statusa. Te osebe imajo urejen
               status, to je bistvo zgodbe. Bistvo zgodbe je, da imajo vsi urejen status, vsi! Gre
               samo za zgodbo od februarja 1992 do takrat, ko so si uredili status. In zato hočejo
               neke pravice, odškodnine in tako dalje. In nam se ves čas očita, da izrabljamo
               odškodnine. Jaz ne morem izrabljati tega, če pa imam tu zahtevke. Saj nisem jaz
               napisal teh zahtevkov ali pa kdo kar na pamet. In jasno je treba povedati, na dan
               26.2.1992 je v Sloveniji bilo evidentiranih 18 tisoč 305 oseb, ki so imele stalno
               prebivališče v Sloveniji, ki so bile v registru za volitve, predhodne, ko so volitve
               bile povezane s krajem stalnega prebivališča. Državljane se je dalo v državljansko
               telo. Jaz poskušam zelo enostavno povedati. Tiste, ki niso imeli državljanstva, in
               tiste, ki si ga niso pridobili, se je dalo v register tujcev in se označilo z
               zvezdico. Zato pravim, da so
               bili preneseni iz registra, ki ga več država ni smela voditi. Ni ga smela voditi,
               zato ker se je vzpostavilo neko drugo stanje. In se je te osebe preneslo tja, z vsemi
               njihovimi podatki. Nihče ni bil izbrisan. Vsi ti podatki še danes obstajajo, vsi
               njihovi spisi obstajajo še danes. In kaj se je zgodilo s temi osebami? Do začetka
               letošnjega leta je 13.403 oseb podalo prošnjo za stalno prebivanje v Sloveniji.
               Odobrenih je bilo 12.269 takšnih prošenj, ki imajo urejen status bivanja v Sloveniji,
               trajno urejen status bivanja. Nadalje je Slovenija leta 2002 sprejela zakon o
               spremembah in dopolnitvah zakona o državljanstvu Republike Slovenije, kjer je ravno
               za osebe, državljane drugih držav naslednic SFRJ, v 19. členu ponovno olajšala pogoje
               za pridobitev državljanstva. Vloženih je bilo 2.959 prošenj po tem zakonu. Do začetka
               letošnjega leta je bilo podeljenih od teh 2.959 oseb 1.752 osebam državljanstvo
               Slovenije. Še več, država je leta 2003 ponovno odprla zakon, neomejeno, še vedno je
               odprt, vsakdo se lahko javi. Bilo je vloženih do danes samo 328 prošenj. In sedaj
               nastane razlika. Mi smo letos oziroma lansko leto, konec leta, ponovno delali analizo
               - razlika med 1.800 in 305 osebami in vsemi temi številkami, ki sem jih navedel. In
               ta razlika je 4.205 oseb. Te osebe ne prebivajo več v Sloveniji. Odšle so. Kam, ne
               vem, ker jih ne zasledujemo. Ne vem, kje so. Ampak kljub tej možnosti so si vse
               osebe, ki so bile tukaj, uredile status. In vse osebe, ki imajo državljanstvo, ki
               imajo status tujca za prebivanje, stalni status tujca za prebivanje v tujini, si
               uresničujejo vse pravice, za katere ste vi spraševali. Zaposlijo se lahko, plačuje se
               za njih pokojninska, plačuje se zavarovanje - ne, oni plačujejo, ker delajo. Seveda,
               ker vsi delajo, vsi imajo urejeno. In država Slovenija je država, ki zagotavlja
               osnovno zdravstveno oskrbo vsem, ne samo slovenskim državljanom, ne samo osebam, ki
               jih tu imenujemo, da nimajo urejenega statusa ali tako imenovani izbrisani. Tudi vsem
               drugim tujcem, ki se slučajno znajdejo na ozemlju Slovenije, nikomur v Sloveniji ne
               odrečemo nujne medicinske pomoči, nikomur. To pomoč plača država, nujno medicinsko
               pomoč zmeraj plača država, obstajajo posebni fondi na Ministrstvu za zdravje za tiste
               tujce, ki nimajo ničesar urejenega, za ilegalne prebežnike, za vse. Seveda, vsa
               nadaljnja zdravljenja so pa povezana z zdravstvenim zavarovanjem. In kot veste, je v
               Sloveniji prispevek za osnovno zdravstveno zavarovanje relativno nizek. Urejen je. Za
               otroke do 18. leta sploh ni vprašanje, za vse je urejeno. In te osebe imajo - jaz
               nimam podatka, koliko teh oseb je zaposlenih, koliko oseb je že v pokoju. In pri
               pokoju bi rad povedal še eno pomembno stvar, prej je nisem povedal. Velikokrat se
               špekulira z dikcijo, da jim je prikrajšana in da so prikrajšani za pokojnino. Ni res!
               Pokojnina ni vezana na državljanstvo. Pokojnina ni vezana na status tujca. Pokojnina
               ni vezana na noben status, ki ga imaš urejenega. Pokojnina je vezana izključno in
               samo na to, če si plačeval v času službe  v Sloveniji v potrebne fonde za pokojninski sklad. In
               vsak, ki je plačal, dobiva ta denar, kjerkoli na svetu živi, seveda, glede na višino
               prispevka, ki ga je plačal, in glede na izračun, ki velja za vse enako. Če se
               kdorkoli izseli iz Slovenije na Hrvaško, v Avstrijo, Madžarsko, Islandijo, kamorkoli,
               mu ta država, če je zaslužil pokojnino, tisto, kar mu pripada, pošilja in nakazuje
               tja. In veliko ljudi ima bistveno boljši status življenja, ki so pošteno delali v
               Sloveniji, recimo, ob hrvaški meji imamo veliko hrvaških državljanov, ki so hodili na
               delo v Brežice, Krško, iz okolice Zagreba in vasi ob sami meji in imajo slovensko
               pokojnino. In jo redno dobivajo in ni nobene težave. In tako je tudi z vsemi temi
               osebami. Njim ni ničesar prikrajšanega. Te osebe želijo z vsemi temi zgodbami urediti
               svoj status od 26.2.1992 do takrat, ko so si karkoli uredile. In zato mislijo, da jim
               pripadajo tudi odškodnine. In jaz se s tem seveda ne morem strinjati in ne morem tega
               sprejemati.</p>
               <p>In seveda zelo jasno je treba povedati. Spomnimo se leta 1992, kdo je zmagal na
               volitvah 1992 v Državni zbor? Katera stranka je vodila vlado od leta 1992 do leta
               2004? Ena sama, LDS je vodil. In ves čas niso uredili tega. Lahko so, imeli so večino
               v tem parlamentu, včasih zelo veliko večino, včasih na meji večino, ampak če bi
               želeli to urediti, bi to uredili. In niso. Mi smo pa zdaj predlagali kompleksno
               rešitev, da zapremo to vprašanje enkrat za zmeraj. Hvala.</p>
            </sp>
            <sp xml:id="SDT4-UK-Javna-001-2008-07-18.sp38">

               <speaker>PREDSEDNIK FRANCE CUKJATI:</speaker>

               <p>Hvala. Kot ste videli, predlagatelju ne omejujemo časa. Drugi boste imeli po 3
               minute. Kot vem, sta prijavljena gospod Majcen in gospod Grims. Ostale bi prosil tudi
               sicer, ko začnete svoj prispevek, da se predstavite sami, jaz ne poznam vseh. Gospod
               Majcen.</p>
            </sp>
            <sp xml:id="SDT4-UK-Javna-001-2008-07-18.sp39">

               <speaker>GOSPOD MAJCEN:</speaker>

               <p>Zelo zanimivo je, da je Ustavno sodišče v primeru zahteve za ustavno presojo
               spremembe zakona o pokojninskem in invalidskem zavarovanju, ki je v letu 1996 do 1999
               zmanjšal pokojnine za 11 do 15%, zavzelo stališče, da...</p>
            </sp>
            <sp xml:id="SDT4-UK-Javna-001-2008-07-18.sp40">

               <speaker>PREDSEDNIK FRANCE CUKJATI:</speaker>

               <p>Gospod Majcen, prosim, da vstanete. Na 3. kanalu poteka prenos in vas kamera ne
               ujame, če sedite.</p>
            </sp>
            <sp xml:id="SDT4-UK-Javna-001-2008-07-18.sp41">

               <speaker>GOSPOD MAJCEN:</speaker>

               <p>V primeru izbrisanih pa tega interesa države ni upoštevalo, čeprav je vsem znano, da
               si tako imenovani izbrisani večinoma niti poskušalo ni urediti statusa, ker jih ni
               bilo v Sloveniji. To se pravi, ne glede na poznejšo ugotovitev, da je 81. člen bil v
               nasprotju z ustavo, bi si status morali urediti tako, kot je predvideval zakon, ki je
               veljal 7 let. Zakaj se je Ustavno sodišče v primeru tako imenovanih izbrisanih
               postavilo v vlogo zagovornika interesa posameznika pred interesom države, v primeru
               upokojencev pa v vlogo zagovornika interesa države pred interesom posameznika, mi ni
               jasno. S takšno diskriminacijo je kršilo enakopravnost pred zakonom, zapisano v 14.
               členu ustave. Za ugled sodišč so v prvi vrsti odgovorni sodniki, ki so s svojimi
               odločitvami dolžni sprejemati v skladu z ustavo in zakoni. Nespoštovanje ustave in
               zakonov in sprejemanje političnih odločitev v sodnih dvoranah upravičeno ustvarja
               negativen odnos do sodne veje oblasti pri državljanih. Zato bi Ustavno sodišče moralo
               paziti, da do takšnih odločitev ne bi prihajalo. Tudi Krivic zahteva v nasprotju z
               zakoni in mednarodnimi pogodbami priznavanje pravic vsem JLA pripadnikom, z
               obrazložitvijo dosluževanja delovne dobe. Pri vsem pa niti ne zanika, da so bili udeleženi v vojni na Balkanu. S
               takšno zahtevo dejansko po stari balkanski sodni praksi "...<stage>/Nerazumljivo./</stage>... tuži,
               ...<stage>/Nerazumljivo./</stage>... sudi", ki je v naših sodnih dvoranah na žalost še vedno
               prisotna, zahteva pravice do katerih niso upravičeni. Nihče ne more zahtevati, da
               priznava pravice agresorski vojski tuje države, še manj pa od nas zahtevati
               plačevanje odškodnin za čas balkanske morije, ki jo je agresorska vojska sama
               povzročilo. V nasprotju z vsemi mednarodnimi pogodbami je tudi izdajanje alibijev
               osumljencem vojnih zločinov. Zato je izdajanja potrdil brez posameznega preverjanja
               upravičencev v nasprotju s podpisanimi mednarodnimi pogodbami. Tako izdajanje potrdil
               bi pomenilo eklatantno kršitev mednarodnega prava. To bi vsekakor pravniki, ki so
               prepričani v svojo vsevednost in poznavanje zakonov morali vedeti. Na žalost nekateri
               naši pravniki poznajo samo člene, ki njim odgovarjajo, ostalih členov tako zakonov,
               kot Ustave pa nočejo poznati oziroma njihov obstoj zanikajo, čeprav se lahko v obstoj
               členov prepriča vsak laik, ki ima dostop do interneta, saj je tako kot Ustava
               objavljen na internetni strani.</p>
            </sp>
            <sp xml:id="SDT4-UK-Javna-001-2008-07-18.sp42">

               <speaker>PREDSEDNIK FRANCE CUKJATI:</speaker>

               <p>Hvala. Gospod Majcen kar izklopite se. Gospod Grims.</p>
            </sp>
            <sp xml:id="SDT4-UK-Javna-001-2008-07-18.sp43">

               <speaker>BRANKO GRIMS:</speaker>

               <p>Hvala še enkrat za besedo. Najprej mi dovolite, da kot član skupine prijateljstva z
               državo Japonsko v slovenskem parlamentu pozdravim gospode iz japonske delegacije. Žal
               nas v tem času že zapuščajo. Bilo bi pa zanimivo v tem kontekstu slišati kako je to
               pri njih. Namreč tiste, ki so napadli Japonsko še po dveh generacijah na Japonskem ne
               dovolijo, da bi postali njihovi državljani pa čeprav živijo tam, so rojeni na
               Japonskem pa zato nihče ne trdi, da Japonska ni demokratična država. To samo kot
               zanimivost povem.</p>
               <p>Bi pa prosil gospoda predsednika, da mi dovoli malo podaljška, sicer se bom moral še
               nekajkrat javiti. Kajti besede gospe iz mirovnega inštituta, ki so bile prej izrečene
               zahtevajo argumentiran odgovor. Namreč prvič, koalicijske stranke, da ne nameravajo
               tega urediti. Pred leti je bil že pripravljen ustavni zakon. Če ne bi gospa namerno
               preslišala teh besed, ki sem jih že prej povedal, ne bi govorila na tak način kot je.
               Naj dodam k temu, da poleg teh dveh let, ki si je gospod minister Mate prizadeval za
               iskanje soglasja s političnimi strankami, takoj po vložitvi smo tudi mi, tudi sam
               osebno na tiskovni konference povabili k pogovoru vse politične stranke. Odgovor je
               bil nikakršen, kvečjemu posmeh. Potem smo to še nekajkrat ponovili. Tudi sam osebno.
               Odgovor je bil nikakršen. Toliko o tem kdo si prizadeva za dogovor. Še več. Štiri
               seje so že bile ustavne komisije pod vodstvo gospoda Cukjatija. Vsa tranzicijska
               opozicija ni počela drugo, kot samo vpila, da se o tem noče pogovarjati in da naj gre
               to čim prej iz dnevnega reda. Toliko o tem kdo si za to prizadeva. Moramo pa vedeti,
               da brez ustavnega zakona si pravno neizpodbojno ne da urediti ne vprašanja izločitve
               tistih, ki so sodelovali v napadi na samostojno državo Slovenijo, niti se ne da
               pravno neizpodbojno omejiti vprašanja odškodnin. Zato je ustavni zakon nujno
               potreben.</p>
               <p>V tem okviru, tudi nekateri ste se danes tega dotaknili, se nikakor ne gre
               sklicevati samo na sodišča ali pa ji to v celoti prepustiti sodiščem češ, da so
               nekatere stvari že padle. Padle so zato ker ni bilo korektne pravne osnove. Če bi
               bili vsem povprek, tako kot si je prizadevala tranzicijska opozicija, izdane odločbe,
               potem bi oni in po dokončni odločbi bi oni s tem dobili novo pravno osnovo in vsi
               roki bi začeli teči na novo. Ko gre za sodišča bi vas spomnil, da precedenčno sodbo
               je naredilo celjsko sodišče, ki je obtožnici v kazenskem postopku zoper oficirje JLA,
               ki so ugrabili in grobo pretepli nekaj slovenskih državljanov v času osamosvojitvene
               vojne te ljudi vse oprostilo z, citiram obrazložitev, obrazložitvijo, da JLA do
               oktobra 1991 ni bila Sloveniji sovražna vojska. Konec citata.  In ti ljudje, mimogrede, sedaj "štrajkajo".
               Ostalo kasneje.</p>
            </sp>
            <sp xml:id="SDT4-UK-Javna-001-2008-07-18.sp44">

               <speaker>PREDSEDNIK FRANCE CUKJATI:</speaker>

               <p>Hvala gospod Grims. Prijavljate se z dvigom rok. Gospod Cerar je prej dvignil roko.
               Izvolite.</p>
            </sp>
            <sp xml:id="SDT4-UK-Javna-001-2008-07-18.sp45">

               <speaker>DR. MIRO CERAR:</speaker>

               <p>Izredno sem zadovoljen z odgovorom gospoda ministra Mateja. Potem
               ...<stage>/Nerazumljivo./</stage>... tako pa me popravite gospod minister. V bistvu, razen ene
               majčkene manjšine, skoraj nepomembne, vedno je nekaj ljudi, ki se ne da popolnoma
               rešiti kakor bi mi radi ali oni, praktično v Sloveniji ni več izbrisanih, niti ne
               lebdečih, kot jim jaz pravim, niti prenesenih, tam jih je nekaj par sto, kar je pa
               razumljivo. V Sloveniji so idealno življenje neke družbe. Pač pa gre zdaj samo zato
               tudi s tem zakonom, da se reši vprašanje nekih bedastih odškodnin. Popolnoma po mojem
               neupravičenih na račun moje denarnice, na račun tudi mojih davkov, na račun mojega
               zavarovanja in seveda zlasti mladih, ki sedaj služijo. To se pravi na račun aktivnega
               prebivalstva. Ali je tako? Dobro. Hvala lepa.</p>
            </sp>
            <sp xml:id="SDT4-UK-Javna-001-2008-07-18.sp46">

               <speaker>PREDSEDNIK FRANCE CUKJATI:</speaker>

               <p>Hvala. Gospod Grims se je še enkrat javil. Izvolite.</p>
            </sp>
            <sp xml:id="SDT4-UK-Javna-001-2008-07-18.sp47">

               <speaker>MAG. BRANKO GRIMS:</speaker>

               <p>Namreč prej je gospa iz mirovnega inštituta naslovila nekaj kar pa zahteva
               najostrejši odgovor. Floskulo o tem, da mi zlorabljamo problematiko tako imenovanih
               izbrisanih. Lepo vas prosim. Zdaj pa si poglejmo predsedovanje Evropske unije. Po čem
               je bilo enkraten dogodek za zgodovino? Po tem, da je v pripravah na jesen pred
               začetkom vodenja Evropske unije tranzicijska opozicija politično sponzorirala izlet
               tako imenovanih izbrisanih v Bruselj, ki se je potem neslavno končal, poslala brez
               števila pisem na različne naslove o tem kako tukaj 18.000 in še nekaj ljudi životari
               in hudo živi, se zlagala o tem kako masovno Rome zapiramo v nekakšna koncentracijska
               taborišča in za povrh vsega kako, ne vem, mi cenzuriramo vse medije po Sloveniji.
               Lepo vas prosim. Danes ko je jasno, da seveda edini ogroža svobodo javne besede
               tajkunski kapital, ki pa je povezan ravno s strankami tranzicijske opozicije, prav te
               dni so spet zaokrožile slike gospoda Pahorja, ki mu Boško Šrot daje navodila kako naj
               ravna v volilna kampanji ali pa morda mu še nalaga kaj bo pričakoval od njega po
               volitvah, če bo seveda kakšna sprememba na njih, je ta stvar toliko bolj prozorna.
               Zato tudi pazite. To ni lastnost levice. Kombinacija velikega netransparentnega
               kapitala in pa političnih strank je značilno za čisto nekaj drugega. Zato izraz
               tranzicijska levica, tisto kar je najbližje realnem.</p>
               <p>No ampak, ti ljudje, ki so to počeli, da so zlorabljali direktno vprašanje
               izbrisanih, spomnil bi, da je na POP TV eden od italijanskih protestnikov v korist
               tako imenovanim izbrisanim izjavil: "Tovariši Slovenije so me podučili, da ste pri
               vas 18.400 ljudem odvzeli državljanstvo in sedaj trpijo." Kakšna laž! Lepo vas prosim
               gospe in gospodje tovariši. V Sloveniji je bilo vsakomur ponujeno državljanstvo. Samo
               tisto prošnjo za 600 tolarjev je moral vložiti. Je ni države na svetu, ki bi bila
               tako benevolentna. Vi pa o tem lažete po Evropi zato, da umažete Slovenijo pa da bi
               en del tega madeža šel tudi na obstoječo Vlado oziroma oblast. Potem je bilo res
               unikatno. Kajti podobnega uvoda v predsedovanje ni doživela nobena druga država na
               svetu. Samo v Sloveniji je bilo tako in tukaj se vidi ta vrednostna razlika. Nekateri
               pač želimo stvari urediti pravično, odpraviti krivice, če so bile. Drugi pa v
               hlastanju po oblasti gredo čez vse vrednote in so pripravljeni tudi lastno domovino
               poteptati v blato zato, da bi pač dosegli nek notranji politični učinek in pri tem
               zlorabljajo tudi vprašanje teh prenesenih.</p>
            </sp>
            <sp xml:id="SDT4-UK-Javna-001-2008-07-18.sp48">

               <speaker>PREDSEDNIK FRANCE CUKJATI:</speaker>

               <p>Gospod Grims to je bolj predvolilno, kot pa odgovori na vprašanja, ki so
               postavljena. Ampak kot sem rekel, tukaj je vendarle svoboda govora in sprašujem, želi
               se kdo še oglasiti, vključiti v pogovor z dvigom roke? Izvolite gospa, dajte se
               predstaviti prosim.</p>
            </sp>
            <sp xml:id="SDT4-UK-Javna-001-2008-07-18.sp49">

               <speaker>EVA PERMAN:</speaker>

               <p>Jaz sem Eva Perman. Jaz mislim, da to vprašanje, kar bom zdaj vprašala je že zdavnaj
                   vprašala je že zdavnaj
               rešeno. Ampak hočem povedati kako je bila naša država širokogrudna do teh državljanov
               SFRJ. Ni bila pa toliko širokogrudna do neke emigracije. Namreč o tej emigraciji se
               zelo malo govori. To je bilo po priključitvi Primorske. Se je mnogo fantov in deklet
               ni vrnilo, recimo iz Trsta kjer so hodili v šolo v svoj domači kraj, ker niso hoteli
               živeti v komunizmu. Ti fantje in dekleta niso nikoli bili jugoslovanski državljani in
               potem ko je nastala naša država, ker niso bili jugoslovanski državljani niso mogli
               dobiti en čas, zdaj ne vem, mislim da do zdaj je to rešeno in to Slovenci, čisti
               Slovenci niso mogli dobiti državljanstva. Jaz mislim, da je zdaj to rešeno. To
               vprašam, ker se spomnim, prav ta gospa Lajevčeva, od Lajevca žena je bila moja
               sošolka in je rekla: "Ne morem dobiti državljanstva." Je prišla sem z avstralskim
               potnim listom. Tako da opozarjam na to. Zato sem navezala na to. Da je bila država
               zadosti in več kot dovolj širokogrudna do vseh tujih državljanov.</p>
            </sp>
            <sp xml:id="SDT4-UK-Javna-001-2008-07-18.sp50">

               <speaker>PREDSEDNIK FRANCE CUKJATI:</speaker>

               <p>Hvala. Še kdo? Želi minister odgovoriti na nekatere dileme? Izvolite.</p>
            </sp>
            <sp xml:id="SDT4-UK-Javna-001-2008-07-18.sp51">

               <speaker>DRAGUTIN MATE:</speaker>

               <p>Hvala. Lahko mogoče na kratko odgovorim na to kar je gospa na koncu dejala in mogoče
               dva stavka samo kar ste vi omenili.</p>
               <p>Seveda. Gre izključno za to, da želijo osebe, da vprašanja oseb, ki si niso uredile
               statusa leta 1992 več ni. Vse te osebe imajo status urejen. Gre izključno za to, da
               želijo nekatere stranke, da se jim vrne oziroma zabeleži status od februarja 1992
               naprej, da se omogoči izplačilo odškodnin in vse ostalo in da mi trdimo, da ne. Mi
               stojimo na stališču, da je treba za osebe, ki so vložile prošnjo nekega dne in je
               postopek zaradi nerazumno dolgega postopka bil daljši kot je predpisan, da se jim
               spremeni eventualno datum od kdaj imajo status. Na datum, ko bi država morala izdati
               takšno potrdilo, kar je pošteno. Včasih je šlo za par mesecev razlike in je to treba
               urediti in seveda mi smo na stališču, da odškodnine niso potrebne. Seveda, če je to
               ustavno sporno pa potem menimo, da morajo te odškodnine biti minimalizirane oziroma
               predpisane v ustavnem zakonu tako, da ne more prihajati do kakršnih koli drugačnih
               razlag in vse te osebe imajo status urejen. Ne gre za niti par sto ljudi, ki nimajo
               urejeno. Ni res. Vsi imajo urejen status. Vsi imajo urejen status. Tako da je zadeva
               relativno enostavna pri tej zadevi. Gre samo za boj, če tako rečem, kaj delati za
               obdobje od 1992 do takrat ko je nekdo si začel urejati status in samo to vprašanje je
               odprto in popolnoma napačno skušajo ljudem predstaviti nekateri, da zadeva je
               popolnoma odprta, da nič ni rešeno. Sploh ni res.</p>
               <p>Druga stvar je pa seveda državljanstvo za zamejske Slovence, za Slovence po svetu,
               ki so se zaradi različnih razlogov preselili iz kraljevine Jugoslavije ali iz povojne
               Jugoslavije, mislim drugo svetovno vojno in kako so pridobivali državljanstvo. Res
               je. Bile so težave glede tega. Velikokrat so se postavljale določene omejitve in na
               nek način se je tudi oteževalo, lahko rečem, pridobivanje teh državljanstev. Tudi
               delo se je organiziralo tako, da so bili zaostanki pri državljanstvih strahoviti in
               spet moram reči, da za to niso krivi uradniki. Zakaj to trdim? Zato, ker ko sem jaz
               prišel na ministrstvo leta 2004 decembra, smo imeli pa me popravite, okrog 7.000
               zaostankov, 10.000 zaostankov na področju prošenj za državljanstvo. Danes nimamo
               zaostankov. Vse tekoče delo je narejeno in ti zaostanki so bili odpravljeni. Ampak
               zato, ker se je delo drugače zoorganiziralo, ker je bila volja. Ker sem tudi jaz kot
               minister zahteval, da se to uredi. Nekdo prej pač ni zahteval. Pustil je, da to leži
               v omarah in seveda uradniki niso mogli vsega narediti. Mi smo ljudi prerazporejali.
               Ni prišlo kar tako, samo od sebe. Niso izginili, 10.000 zaostankov na področju
               državljanstva. Plus tega, da smo posebej za Slovence po poreklu naredili tudi  drugačne pogoje, da lažje
               pridobijo slovensko državljanstvo in to je pomembno in sedaj se to, tako kot ste sami
               ugotovili, drugače ureja in rešuje. Hvala.</p>
            </sp>
            <sp xml:id="SDT4-UK-Javna-001-2008-07-18.sp52">

               <speaker>PREDSEDNIK FRANCE CUKJATI:</speaker>

               <p>Hvala. Izvolite gospod.</p>
            </sp>
            <sp xml:id="SDT4-UK-Javna-001-2008-07-18.sp53">

               <speaker>JURI KUHAR:</speaker>

               <p>Kuhar Juri. Jaz bi pa dejal to. Da bi bilo nesramno, podla krivica bi se zgodila
               Slovencem, če bi morali plačevati odškodnino tako imenovanim izbrisanim, ki so hoteli
               izbrisati nas Slovence. Posebno še kjer so bili ti izbrisani po svoji volji. To je
               bilo že večkrat povedano.</p>
               <p>Spomnimo se prejšnje zgodovine, ko je Kostanač<stage>(?)</stage> izjavil, da se bo v celotni
               Jugoslaviji govorilo samo srbo-hrvaško, rekoč ali se to uresničilo v dvajsetih,
               tridesetih ali petdesetih letih ne vem, toda zgodilo se bo. Potem drugi dogodki ko so
               začeli uvajati tako imenovane skupna kulturna jedra v šolah kjer je bila slovenščina
               skoraj izbrisana iz šolskih ur. Potem bi pričal pač dosedanje izjave z osebnim
               primerom.</p>
               <p>Moram reči, da sem delal v taki tovarni, kjer so bili v večini iz južnih republik.
               Takrat ko so nas napadli, ravno tisti dan, ko je letalo prebil zvočni zid, smo bili v
               skupini z večimi. Bilo jih je pet ali šest, saj imam nekje zapisano. Ko so mi
               zagrozili, da bodo, dobesedno so rekli, "poterali". Torej, da nas bodo pregnali vse
               Slovence preko meje v Italijo in Avstrijo in potem med njimi je še eden celo izjavil,
               da se bo v tisto hišo katero sem delal in se trudil in jamral kako težko delal, sam
               vselil, to je bil eden izmed njih. Potem moram povedati, da ko se je začela akcija o
               teh državljanstvih, da sta mi dva izmed njih, prav izmed tistih prisotnih rekla, da
               ne bosta nikoli zaprosila za slovensko državljanstvo, da rajši dasta 2.000 tolarjev
               za psa, kot pa 600 tolarjev za slovensko državljanstvo. To so moje izkušnje. Tako, da
               se ve kakšna je ta resnica. Hvala lepa.</p>
            </sp>
            <sp xml:id="SDT4-UK-Javna-001-2008-07-18.sp54">

               <speaker>PREDSEDNIK FRANCE CUKJATI:</speaker>

               <p>Hvala tudi vam. Besedo ima gospod Majcen.</p>
            </sp>
            <sp xml:id="SDT4-UK-Javna-001-2008-07-18.sp55">

               <speaker>GOSPOD MAJCEN:</speaker>

               <p>Meni je jasno, da pri celotni zadevi gre za priznavanje pravic za nazaj. Toda kako
               naj država Slovenija ve kaj je počel posameznik v letih petnajst, šestnajst let
               nazaj? Zato je nujno, da vsak posameznik dokaže kaj je počel, kje je bil in dejansko
               dokaže, da je upravičen do tega priznanja pravic za nazaj. V nobenem primeru pa ne
               moremo priznavati pravic ljudem na osnovi izgovora pridelovanja zelenjave v Bosni, ki
               je nekoliko se zavleklo in je pač trajalo tri leta oziroma na račun zdravljenja v
               toplicah, ki je trajalo deset let, začelo pa se je nekje 1988 let in si zato dotična
               oseba ni mogla urediti statusa. Tisti, ki si na dan 25. 2. 1992 ni poskušal urediti,
               to je bil skrajni rok za ureditev statusa,  ni upravičen za priznavanje pravic za nazaj, ne glede na vse izgovore,
               ki jih posamezniki navajajo in jih ovijajo v folijo zlatega papirja. Hvala.</p>
            </sp>
            <sp xml:id="SDT4-UK-Javna-001-2008-07-18.sp56">

               <speaker>PREDSEDNIK FRANCE CUKJATI:</speaker>

               <p>Hvala. Pozabil sem se upravičiti v imenu gospoda ministra, ki je moral oditi zaradi
               drugih obveznosti. Gospod Kokalj.</p>
            </sp>
            <sp xml:id="SDT4-UK-Javna-001-2008-07-18.sp57">

               <speaker>ANTON KOKALJ:</speaker>

               <p>Lep pozdrav vsem! Jaz kot član Ustavne komisije in 3 leta sem bil tudi član Odbora
               za notranjo politiko, javno upravo in pravosodje mislim, da je ponudba, da se ta
               stvar uredi z ustavnim zakonom oziroma z dopolnitvijo korektna. Treba je vzeti zadevo
               v obzir iz dveh plati. Eno je, da se poskuša v določenih mejah popraviti krivico, ki
               je bila nekaterim narejena ali storjena po njihovi krivdi, vendar je bilo mnogo od
               teh ljudi verjetno tudi zavedenih takrat, tako da ne moremo vseh ljudi, ki pač tega
               statusa takrat niso uredili metati enostavno v isti koš. Morajo pa razumeti, da pač
               država ne more za vsak primer posebej v detajle zadev reševati in da so neke omejitve
               tu potrebne, kot je prej omenil gospod minister, da se pač tisto obdobje uredi z
               ustavnim zakonom. Z ustavnim zakonom pa tudi za to, da je ta zadeva potem dejansko
               rešena. Ker če se ne bo uredilo na tem nivoju, potem ne bo rešena nikoli. Omenil bi
               tu samo še delo v tem mandatu, ki je bilo narejeno. Na področju lažjega pridobivanja
               državljanstva za podobne primere kot jih je prej gospa navedla. V tem mandatu smo
               spremenili zakon, ki je bistveno olajšal pridobivanje in tudi izboljšal kriterije za
               pridobivanje državljanstva za Slovence, ki imajo neke stvarne, neke realne povezave z
               matično domovino. In kot je minister povedal se ta zadeva v tem mandatu zelo dobro
               odvija. Seveda so pa tu vedno dobrodošle pripombe, če je možno zadeve še kaj
               izboljšati. Hvala.</p>
            </sp>
            <sp xml:id="SDT4-UK-Javna-001-2008-07-18.sp58">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospa Savšek.</p>
            </sp>
            <sp xml:id="SDT4-UK-Javna-001-2008-07-18.sp59">

               <speaker>GOSPA SAVŠEK:</speaker>

               <p>Mogoče samo še nekaj par besed, še malo ironično se mogoče ti tako imenovani
               izbrisani ustrašijo tudi, da bodo travo jedli, ampak kar se tiče odškodnin resnično
               morate delati ti, ki ste poklicani za to, absolutno nobenih odškodnin. Slovenska
               država sedaj in tukaj ima take ujme katastrofalne, kjer bodo šle milijarde v poplave
               in v to in v drugo, najprej je treba to urediti, odškodnin pa nobenih. Hvala lepa.
           </p>
            </sp>
            <sp xml:id="SDT4-UK-Javna-001-2008-07-18.sp60">

               <speaker>PREDSEDNIK FRANCE CUKJATI:</speaker>

               <p>Hvala. Roko je dvignil tudi gospod Grims.</p>
            </sp>
            <sp xml:id="SDT4-UK-Javna-001-2008-07-18.sp61">

               <speaker>MAG. BRANKO GRIMS:</speaker>

               <p>Najprej ena obrazložitev kaj bi pomenila ta izdaja čisto za nazaj, tako kot nekateri
               še vedno vztrajajo. Na RTV Slovenija pred nekaj leti so zastonj kot pomoč, kot
               socialno gesto vrteli spot v podporo tako imenovanim izbrisanim dejansko prenešenim,
               na katerem je bil v glavni vlogi en general JLA, češ izbrisan, žrtev, revež, treba mu
               je dati vse za nazaj. Se spomnite tega spota? To je bilo še v časih gospoda
               Kocijančiča, ko je bila televizija še popolnoma neodvisna civilna družba, sedaj ko
               smo ga dali v zgodovino je pa to bil politični prevzem, to se v Sloveniji lahko
               prodajamo, ampak to je druga zgodba. Ampak kaj je zanimivo? Tega človeka so kasneje
               ujeli na Hrvaškem v okviru neke paravojaške enote, ga zaprli, ampak izognil se je
               sojenju zato, ker so ga kakšno leto dni zatem zamenjali za neke srbske oficirje in po
               nekaj letih se je vrnil v Slovenijo. Predstavljajte se, da bi takemu človeku izdali
               potrdilo, da je bil od leta 1992 neprekinjeno tukaj, stalno prebival v Sloveniji. Kje
               je tukaj logika? Kje je tudi tukaj pravo, tudi naravno pravo konec koncev, ki je celo
               nad ustavo po teorijah, ki so bile razvite po II. svetovni vojni. Ampak ker je bil
               prej dan očitek, da ne nameravamo tega dejansko urediti in da je tole vse skupaj ne
               vem kaj imam konkreten predlog, gospod predsednik. Jaz vam predlagam, da nemudoma,
               kar v torek, ki je najbližji možni datum, skličete izredno sejo  Ustavne komisije in naj tam gospe in gospodje iz
               tranzicijske opozicije, ki danes to bojkotirajo, se pač bodisi z glasovanjem, ali pa
               z abstinenco izkažejo ali so v resnici za to, da se te stvari dejansko uredijo, ali
               pa imajo ves čas samo figo v žepu in jim gre za to, da to situacijo ohranjajo odprto,
               ta problem ohranjajo odprt zato, da pač vsak teden kakšnih 20 pisem pošljejo na
               različne evropske institucije in potem s tem vedno znova mahajo, ko pride povratna
               informacija, da je to še vedno odprt problem, češ, poglejte v Sloveniji pa oblast še
               vedno krši človekove pravice. Kajti to njihovo početje je pa dejanska krivica za vse
               državljanke in državljane, vključno s tistimi novimi državljankami in državljani, ki
               so leta 1992 in v obdobju potem lepo korektno uredili svoje državljanstvo oziroma
               svoj status v tej državi.</p>
            </sp>
            <sp xml:id="SDT4-UK-Javna-001-2008-07-18.sp62">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo besedo? Ne, potem zaključujem današnjo javno predstavitev mnenj.
               Vsem udeležencem se zahvaljujem za udeležbo, predvsem tudi za nastope. Mislim, da
               bodo vaši nastopi in vaši govori, vaše izkušnje in misli konstruktivno pripomogli k
               izboljšanju tega vprašanja, tako v pomoč poslancem kot vladi za nadaljnjo obravnavo
               tega zakona. Žal se tisti, ki drugače razmišljajo, imajo drugačne argumente niso v
               zadostnimi meri vključili v razpravo. Škoda prav zaradi tega, kajti to Državni zbor
               je mesto soočenja različnih argumentov in ne ulica. Rajši bi videli, da bi se tu
               soočila mnenja pogumno, korajžno, argumentirano in ne z raznimi demonstracijami ali
               čem podobnim na ulici. Žal tega nismo uspeli, bil pa je takšen namen. Namen resnega
               pogovora, soočanja argumentov. Še enkrat, spoštovani, zahvaljujem se za vašo udeležbo
               in vam želim še lep dan.</p>
               <stage type="time">(Javna predstavitev mnenj je bila končana 18. julija 2008 ob 11.46 uri.)</stage>
            </sp>
         </div>
      </body>
   </text>
</TEI>