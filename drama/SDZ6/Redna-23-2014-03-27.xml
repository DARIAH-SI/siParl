<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-23-2014-03-27">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|33F40DD4569F72C9C1257D4E002230EE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=sz&amp;uid=33F40DD4569F72C9C1257D4E002230EE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-23-2014-03-27.DZ" n="23">
               <name>Redna</name>
               <date when="2014-03-27"/>
            </setting>
         </settingDesc>
         <particDesc>
            <listOrg>
               <org xml:id="Redna-23-2014-03-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">nadaljevanje 23. seje</stage>
            <stage type="chairman">Sejo so vodili predsednik Državnega zbora Janko Veber ter podpredsednice Renata
            Brunskole, Polonca Komar in Romana Tomc.</stage>
            <stage type="time">Seja se je začela ob 9. uri. </stage>


            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Spoštovane kolegice poslanke in kolegi poslanci, gospe in gospodje!</p>
               <p>Začenjam nadaljevanje 23. seje Državnega zbora.</p>
               <p>Obveščen sem, da se današnje seje ne morejo udeležiti naslednji poslanki in poslanec:
               dr. Andreja Črnak Meglič, gospa Irena Tavčar in gospod Dragutin Mate.</p>
               <p>Vse prisotne lepo pozdravljam!</p>
               <p>Prehajamo na <title>3. TOČKO DNEVNEGA REDA, TO JE NA OBRAVNAVO PREDLOGA ZAKONA O
                  SPREMEMBI ZAKONA O FINANČNEM POSLOVANJU, POSTOPKIH ZARADI INSOLVENTNOSTI IN
                  PRISILNEM PRENEHANJU.</title>
               </p>
               <p>Predlog zakona je v obravnavo Državnemu zboru predložil Državni svet. Predlog zakona
               je na 18. seji 12. 3. 2014 obravnaval Odbor za pravosodje kot matično delovno telo.
               Ker po končani razpravi odbor členov predloga zakona ni sprejel, je bila druga
               obravnava predloga zakona na seji delovnega telesa končana.</p>
               <p>Besedo dajem predstavnikom poslanskih skupin za predstavitev stališč, in sicer bo
               dobil najprej besedo gospod Mirko Brulc, ki bo predstavil stališče Poslanske skupine
               Socialnih demokratov.</p>
            </sp>
            <sp who="SDZ6:BrulcMirko">

               <speaker>MIRKO BRULC (PS SD):</speaker>

               <p>Spoštovani, dober dan, dobro jutro!</p>
               <p>Državni svet v zakonodajni postopek vlaga predlog novele Zakona o finančnem
               poslovanju, postopkih zaradi insolventnosti in prisilnem prenehanju z namenom, da
               črta novelo, novo določbo 473.a člena, v kateri je opredeljen jezik sodelovanja, in
               sicer za zadeve, opredeljene v 471. in 472. členu. Domačim sodiščem in domačim
               upraviteljem se v posameznih, zakonsko določenih zadevah od danes nadalje omogoča
               uporabljati poleg slovenščine tudi angleški jezik. Uporaba angleškega jezika je po
               določbi 473.a člena omejena glede na postopke zaradi insolventnosti s čezmejnim
               elementom in ne predstavlja širitve opcijsko določenega jezika na vse postopke zaradi
               insolventnosti. Ureditev velja le za sodelovanje v razmerju med domačim sodiščem in
               upraviteljem, torej v razmerju med državnimi organi oziroma organi sodnega postopka
               in ne v razmerju med organom postopka in stranko postopka. Ne gre prezreti, da je
               predlagatelj v obrazložitvi novele zakona novembra 2013 sprejel in navedel, da lahko
               domača sodišča in upravitelji sodelujejo s tujimi sodišči in upravitelji pri
               sodelovanju po uredbi 1346/2000 v angleškem jeziku. Državna sekretarka nam je na
               matičnem delovnem telesu pojasnila, da smo z implementacijo uredbe tokrat pohiteli,
               kajti končni osnutek navedene uredbe bo predvidoma na mizi šele junija letos. V tej
               uredbi pa bodo poleg uporabe angleškega jezika za učinkovitejši mednarodni stečajni
               postopek uvedeni še nekateri drugi mehanizmi. Morda pa bo na podlagi te, s strani
               Državnega sveta izpodbijane določbe, kakšen mednarodni insolventen postopek hitreje
               končan.</p>
               <p>V Sloveniji je slovenščina uradni jezik in bo tako tudi ostalo. Res pa je, da je v
               mnogih delovnih okoljih, predvsem v zasebnem sektorju, angleški jezik kar pogosteje
               tudi že delovni jezik. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Gospod Rihard Braniselj bo predstavil stališče Poslanske skupine Državljanske liste.
            </p>
            </sp>
            <sp who="SDZ6:BraniseljRihard">

               <speaker>RIHARD BRANISELJ (PS DL):</speaker>

               <p>Dober dan spoštovane kolegice, kolegi, državna sekretarka, ekipa z Ministrstva za
               pravosodje!</p>
               <p>Državni svet je v svoji zakonski pobudi želel razveljavitev 473.a člena Zakona o
               finančnem poslovanju, postopkih zaradi insolventnosti in prisilnem prenehanju iz
               razloga zaščite slovenskega jezika. Obravnavani člen uzakonja le izjemoma možnost
               uporabe slovenskega ali angleškega jezika kot jezika sodelovanja domačega sodišča ali
               domačega upravitelja s tujim sodiščem ali tujim upraviteljem v postopkih zaradi
               insolventnosti, in sicer v primerih, ko pride do čezmejnih učinkov. Določba uporabe
               angleškega jezika v teh izjemnih primerih tega ne nalaga, temveč le dopušča in je
               odločitev o tem prepuščena sodiščem in upravitelju, če smatrajo, da je to smiselno in
               operativno. Takšna izbirna možnost lahko bistveno prispeva k bolj neposrednemu,
               učinkovitemu in ekonomičnemu poslovanju v teh postopkih.</p>
               <p>V Republiki Sloveniji že leta in leta govorimo, da je težava insolventnih postopkov
               njihova togost, zapletenost in dolgotrajnost, zaradi česar ti postopki izgubljajo
               učinkovitost, s tem pa izgubimo veliko zdravih jeder v podjetjih in delovnih mest, ki
               bi jih s hitrejšimi postopki lahko uspeli rešiti. Temeljna načela insolventnega
               postopka so ravno načelo hitrosti, načelo ekonomičnosti in načelo ohranitve zdravih
               jeder v podjetjih. Ko pa v zakonodajo vnesemo takšno praktično rešitev, ki brez
               kakršne koli škode za udeležence sledi omenjenim načelom, pa se v Državnem zboru
               najdejo absolutni varuhi slovenskega jezika, ki slednjemu dajejo prednost pred
               interesi vseh udeležencev v postopku in pred javnim interesom ohranitve zdravih
               podjetij in delovnih mest. In tako škodljiv zakon je treba zavrniti že v začetku
               zakonodajnega postopka. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Gospod Janez Ribič bo predstavil stališče Poslanske skupine Slovenske ljudske
               stranke.</p>
            </sp>
            <sp who="SDZ6:RibičJanez">

               <speaker>JANEZ RIBIČ (PS SLS):</speaker>

               <p>Dober dan, spoštovane gospe in gospodje! Hvala za besedo, predsednik Državnega
               zbora.</p>
               <p>Najprej naj poudarim, da kot Slovenska ljudska stranka zagotovo zagovarjamo uporabo
               slovenskega jezika in si želimo, da slovenski jezik obstane in živi.</p>
               <p>Kar se tiče predlaganega zakona, s katerim naj bi se črtalo določbo 473.a člena, po
               katerem lahko domača sodišča in domači upravitelji pri mednarodnem sodelovanju
               uporabljajo uradni jezik domačega sodišča ali angleški jezik, pa lahko izrazimo
               določeno mero zaskrbljenosti. V Poslanski skupini Slovenske ljudske stranke razumemo
               skrb predlagatelja, ki navedeno ureditev ocenjuje kot nepotrebno in škodljivo. Prav
               tako se strinjamo z oceno, da so navedbe Vlade, da je angleški jezik splošno
               uveljavljen v mednarodnem gospodarskem prostoru, neutemeljene. Res je, da smo v
               Evropski uniji, da imamo prost pretok blaga, storitev, oseb in kapitala, vendar pa
               imamo tudi pravila, po katerih je naš jezik enakopraven drugim. Ni nam treba
               favorizirati angleščine, saj bi lahko uporaba angleškega jezika celo otežila ali
               onemogočila sporazumevanje v določenih postopkih. Hkrati pa slovenska podjetja
               zagotovo veliko poslujejo tudi s podjetji z območja nemško govorečih držav, potem pa
               smo spet pred vprašanjem, zakaj le angleščina.</p>
               <p>V Poslanski skupini Slovenske ljudske stranke menimo, da bi bilo bolje, da za zadevne
               postopke ohranimo le slovenščino oziroma še druga dva uradna jezika v Sloveniji, saj
               že tako ali tako naš jezik vsakodnevno izgublja vlogo, ki bi jo kot materni jezik
               moral imeti, predvsem če pogledamo na pogosto neutemeljen in nesorazmeren razmah
               uporabe angleškega jezika v znanosti in izobraževanju.</p>
               <p>Poslanska skupina Slovenske ljudske stranke obžaluje, da na matičnem delovnem telesu
               členi predlaganega zakona niso bili sprejeti in da je na tak način zakonodajni
               postopek končan. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Marijana Kotnik Poropat. Sprememba. Gospa Plevčak, boste predstavili stališče
               Poslanske skupine Demokratične stranke upokojencev Slovenije?</p>
               <p>Izvolite, gospa Plevčak.</p>
            </sp>
            <sp who="SDZ6:PlevčakMarija">

               <speaker>MARIJA PLEVČAK (PS DeSUS):</speaker>

               <p>Lep pozdrav vsem prisotnim.</p>
               <p>V Poslanski skupini DeSUS ocenjujemo, da je predlagana sprememba Državnega sveta
               nesprejemljiva, zato bomo poslanci in poslanke Poslanske skupine DeSUS glasovali
               proti.</p>
               <p>Predlog, ki ga imamo pred seboj, seveda po mojem mnenju tudi smisel in v smislu, da
               se odločimo, da bodo naša sodišča in upravitelji lahko pri sodelovanju v mednarodnem
               merilu uporabljali poleg uradnega, to je slovenskega, tudi angleški jezik. Na to
               nepotrebnost člena je opozorila tako Zakonodajno-pravna služba lani novembra kot tudi
               Komisija za državno ureditev Državnega sveta. Zavedamo se, da je ta, 473. člen v
               neskladju z Zakonom o javni rabi slovenščine in Ustavo Republike Slovenije, ki
               določa, da je uradni jezik v Republiki Sloveniji slovenski jezik oziroma pripadajoči
               jezik manjšin. Prepričana sem, da je slovenski jezik uradni in delovni jezik v naši
               državi in Evropski uniji, pa vendar se moramo zavedati, da se v mednarodnem okolju
               uporabljajo EU pravila, ki dopuščajo sodelovanje tudi v angleškem jeziku.</p>
               <p>Zanimiva je bila utemeljitev vladnega predsedstva Ministrstva za pravosodje na seji
               Državnega sveta, citiram, <q>"da se bo zaradi tega člena povečalo število vlaganj
               oziroma tujih naložb v Republiki Sloveniji"</q>, se pravi, ker bodo tuji vlagatelji
               prepričani, da bo manj ovir pri stečajnem postopku, bodo vlagali kapital v Slovenijo.
               Zares neverjetna utemeljitev!</p>
               <p>V Poslanski skupini Demokratične stranke upokojencev se pridružujemo mnenju Vlade, ki
               temu predlogu ni naklonjena, ker je angleški jezik splošno uveljavljen v mednarodnem
               gospodarskem prostoru. Drži, da uporaba angleškega jezika ni obvezna, temveč le
               dovoljena, saj je poslovanje oziroma uporaba angleškega jezika v medsebojnem
               mednarodnem prostoru ugodnejše, učinkovitejše in bolj ekonomično.</p>
               <p>Glede na to, da Vlada nasprotuje takšnemu predlogu in da v naši poslanski skupini
               ugotavljamo, da potem slovenski jezik v takšnih oblikah mednarodnega sodelovanja
               sodišč in upraviteljev v okviru postopkov zaradi insolventnosti s čezmejnim elementom
               ni ogrožen, še najmanj pa izrinjen iz evropskega prostora, predloga ne bomo
               podprli.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Gospa Iva Dimic bo predstavila stališče Poslanske skupine Nove Slovenije.</p>
            </sp>
            <sp who="SDZ6:DimicIva">

               <speaker>IVA DIMIC (PS NSi):</speaker>

               <p>Spoštovani predsednik, spoštovane kolegice in kolegi!</p>
               <p>Predlog danes obravnavane novele zakona o finančnem poslovanju v postokih zaradi
               insolventnosti in prisilnem prenehanju posega v področje rabe in uporabe slovenskega
               jezika v insolventnih postopkih. Konkretno gre za dopustno alternativno rabo
               angleškega jezika v postopkih izmenjave podatkov naših sodišč in upraviteljev s
               tujimi sodišči in upravitelji. Ta novost je bila v našo zakonodajo vnesena na podlagi
               zadnje novele insolventnega zakona, ki je bila v Državnem zboru sprejeta 27. novembra
               2013 z novim 473.a členom.</p>
               <p>V Novi Slovenijo menimo, da je Državni svet utemeljeno opozoril na problematičnost
               uvajanja dopustnosti alternativne rabe angleškega jezika v sodne postopke, ki je po
               našem mnenju sporana z vidika ustavne ureditve. Ustava Republike Slovenije namreč v
               11. členu jasno določa, da je v Sloveniji slovenščina edini uradni jezik, razen na
               območjih, kjer živita narodnostni manjšini in kjer sta uradna jezika tudi
               italijaniščina in madžarščina. Z vidika ustave je torej jasno, da so v slovenščini
               kot urandem jeziku dolžni poslovati vsi organi v Sloveniji tako pri ustnem kot pri
               pisnem poslovanju, torej tudi slovenska sodišča in upravitelji pri izmenjavi podatkov
               s tujimi upravitelji in tujimi sodišči. Rada bi poudarila tudi dejstvo, da je s
               pristopno pogodbo k Evropski uniji postala slovenščina ena izmed uradnih jezikov
               Evropske skupnosti in povsem enakopravna drugim uradnim jezikom Evropske
               skupnosti.</p>
               <p>Pravno gledano ni prav nobene potrebe, da se kot enega izmed jezikov izmenjave
               podatkov s tujimi sodišči in upravitelji v insolventnih postopkih uporablja
               angleščina. Vidik praktičnosti, ki naj bi ga prinašala možnost uporabe angleškega
               jezika, na katerega se v svojem mnenju sklicuje Vlada, pa prinaša s seboj tudi
               svojevrstne pasti. Pri razumevanju posameznih tujih izrazov pogosto prihaja do
               nesporazumov in o čemer imamo v Sloveniji že slabo izkušnjo. Spomnimo se sporov glede
               razumevanja izraza junction pri mednarodni arbitraži o urejanju morske meje s
               Hrvaško. Zakonsko določilo 473.a člena bo torej po nepotrebnem zapletlo in ne
               olajšalo insolventne postopke. Iz tega razloga smo krščanski demokrati na seji
               matičnega delovnega telesa predlog novele insolventnega zakona, ki črta možnost
               uporabe angleščine pri izmenjavi podatkov naših sodišč in upraviteljev s tujimi
               sodišči in upravitelji, podprli, saj menimo, da je to zakonsko določilo ne le
               neustavno, pač pa tudi nepotrebno in celo škodljivo z vidika insolventnih
               postopkov.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Gospa Maša Kociper bo predstavila stališče Poslanske skupine Pozitivna Slovenija.
            </p>
            </sp>
            <sp who="SDZ6:KociperMaša">

               <speaker>MAŠA KOCIPER (PS PS):</speaker>

               <p>Hvala lepa, gospod predsednik. Spoštovana državna sekretarka, spoštovane kolegice in
               kolegi!</p>
               <p>Novembra lani sprejeta novela Zakona o finančnem poslovanju, postopkih zaradi
               insolventnosti in prisilnem prenehanju, kot rečeno, vsebuje tudi novi 473.a člen, ki
               se nanaša na uporabo jezika v postopkih zaradi insolventnosti in črtanje tega člena
               je predlagal Državni svet. Konkretno je Državni svet predlagal črtanje člena, ki
               določa, da se lahko pri sodelovanju s tujimi sodišči in tujimi upravitelji domača
               sodišča in domači upravitelji poslužijo uporabe jezika, ki je pri domačem sodišču v
               uradni rabi ali angleškega jezika. Kot razlog za črtanje tega člena predlagatelji
               navajajo, da je takšna določba nepotrebna in škodljiva ter da se nanaša na sodne
               postopke, ki morajo teči v uradnem jeziku, po potrebi s sodelovanjem sodno
               zapriseženih tolmačev. Po mnenju predlagateljev bi lahko takšna določba celo otežila
               ali onemogočala sporazumevanje v omenjenih postopkih.</p>
               <p>V Pozitivni Sloveniji predlogu Državnega sveta na matičnem delovnem telesu nismo
               izrekli podpore, saj menimo, da se s to določbo v zakon le prenesla že obstoječa
               sodna praksa oziroma sploh obstoječa praksa na tem področju in da ta določba ne more
               biti škodljiva za stranke. Kar se nam zdi pomembno, je namreč to, da se uporaba
               angleščine navaja samo kot alternativa, se pravi druga možnost poleg domačega jezika,
               in je dopustna samo v teh postopkih čezmejnih učinkov, pa še to le v primerih, ko gre
               za sodelovanje med sodiščem in upraviteljem, ne kadar gre za poslovanje med organi in
               strankami v postopku. Takšna določba torej za stranke nima nobenih posledic in tudi
               ne prinaša zanje nobene spremembe. Uporabe, kot rečeno, ne nalaga, ampak jo zgolj
               dopušča. Poleg tega takšna možnost pomeni tudi bistveni prispevek k bolj praktičnemu,
               učinkovitemu in bolj ekonomičnemu sodelovanju, ni pa spregledati tudi dejstva, da
               podobne ureditve obstajajo tudi na drugih področjih, če omenim samo zakon o
               sodelovanju v kazenskih zadevah med članicami EU.</p>
               <p>Ker gre torej za alternativno ureditev in ker se nanaša zgolj in samo na poslovanje
               med organi, ne pa tudi za poslovanje med strankami, menimo, da je obstoječa ureditev
               primerna in nikakor ne posega ne v pravice strank in niti v ustavno določeno razmerje
               glede slovenskega jezika. Vsekakor pa omogoča učinkovitejše in hitrejše delovanje.
               Zaradi vsega povedanega tega predloga v Pozitivni Sloveniji ne bomo podprli.
               Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Dr. Vinko Gorenak bo predstavil stališče Poslanske skupine SDS.</p>
            </sp>
            <sp who="SDZ6:GorenakVinko">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>V Sloveniji je pač slovenščina uradni jezik, poleg italijanščine in madžarščine,
               koalicija je lansko leto vnesla v ta zakon določilo, da je lahko v insolventnih
               postopkih tudi angleščina v določenih primerih. To je storila brez naše volje.</p>
               <p>Državni svet je vložil zakon, po katerem hoče ta člen črtati in ga spraviti v okvire
               ustave in zakona, koalicija je temu nasprotovala brez naše volje. Danes glasovali ne
               bomo, zato je vsakršna razprava na to temo v bistvu nesmiselna. Verjamem pa, da bo
               prej ko slej ali Državni svet ali kdor koli to vprašanje sprožil tudi pred Ustavnim
               sodiščem in takrat bo verjetno odločitev drugačna. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>S tem smo končali predstavitev stališč poslanskih skupin. V skladu z razlago Komisije
               za poslovnik z dne 9. decembra 2009 Državni zbor ugotavlja, da je zakonodajni
               postopek o predlogu zakona končan.</p>
               <p>S tem zaključujem to točno dnevnega reda.</p>
               <p>Prehajamo na <title>12. TOČKO DNEVNEGA REDA, TO JE NA DRUGO OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O ODVZEMU PREMOŽENJA NEZAKONITEGA IZVORA V OKVIRU
                  REDNEGA POSTOPKA.</title>
               </p>
               <p>Predlog zakona je v obravnavo Državnemu zboru predložila Vlada in za dopolnilno
               obrazložitev predloga zakona dajem besedo predstavnici Vlade Tini Brecelj, državni
               sekretarki Ministrstva za pravosodje.</p>
               <p>Izvolite.</p>
            </sp>
            <sp who="SDZ6:BreceljTina">

               <speaker>TINA BRECELJ:</speaker>

               <p>Hvala lepa, gospod predsednik, za besedo. Lep pozdrav vsem spoštovanim poslankam in
               poslancem!</p>
               <p>Tokrat je na vrsti že druga obravnava predloga novele Zakona o odvzemu premoženja
               nezakonitega izvora. Za uvod bom čisto na kratko še enkrat navedla cilje, ki jih
               novela zasleduje. Prvi od njih je zagotovitev večje učinkovitosti in čim bolj
               nemotenega sodelovanja in boljše koordinacije vseh organov, ki v postopku odvzema
               premoženja nezakonitega izvora sodelujejo. Drugi cilj je zagotovitev tudi čim bolj
               nemotenega mednarodnega sodelovanja, tretji pa odprava pomanjkljivosti, ki so se v
               enoletni uporabi zakona pokazale v praksi.</p>
               <p>Rada bi rekla, da smo novelo pripravljali v delovni skupini, katere člani so bili vsi
               tisti, ki se s postopkom odvzema premoženja nezakonitega izvora ukvarjajo, tako da
               nam je bilo, bom rekla, iz prve roke predstavljeno, katere so vse tiste ovire in
               pomanjkljivosti, ki jih pri svojem delu zaznavajo.</p>
               <p>Podrobneje rešitve, ker gre, kot rečeno, za drugo obravnavo, danes zaenkrat ne bom še
               enkrat predstavljala, bi se pa rada opredelila do podanih amandmajev. Amandma
               koalicijskih poslanskih skupin Vlada podpira, saj gre le za nomotehnični popravek,
               ker se je po amandmiranju 4. člena med obstoječe odstavke vrinil nov odstavek, zato
               je potrebno drugače urediti sklicevanje v tretjem odstavku istega člena. Žal pa Vlada
               ne more slediti amandmajem Poslanske skupine SDS. Na kratko bom razloge
               pojasnila.</p>
               <p>Amandma k 5. členu predvideva, da državni tožilec finančne preiskave ne bi mogel
               odrediti v primeru kazenske oprostilne sodbe, ustavitve kazenskega postopka oziroma
               zavrženja obtožnice, temveč le v primeru kazenske obsodilne sodbe. Glede tega je
               treba pojasniti, da je po veljavnem ZOPNI pogoj za uvedbo finančne preiskave, torej
               da je ta pogoj, podanost razlogov za sum, da je bilo storjeno kataloško kaznivo
               dejanje. Razlogi za sum so namreč najnižji dokazni standard, ki mu mora biti
               zadoščeno, da se začnejo opravila oziroma aktivnosti predkazenskega postopka in so
               bili na začetku tega postopka podani tako v primeru, ko se je postopek nato zaključil
               z obsodilno ali z oprostilno sodbo. Torej gre za tisti najnižji podani standard, da
               se aktivnosti pristojnih organov začno. Zlasti je, ko razlagamo naše stališče do tega
               amandmaja, potrebno še enkrat poudariti, da gre pri ZOPNI za civilni postopek, torej
               za civilni odvzem, kavtele tega postopka pa so drugačne kot tiste kazenskega
               postopka. Postopek po ZOPNI je tudi popolnoma ločen od kazenskega postopka. Edina
               povezava med njima je zgolj podanost razlogov za sum na začetku predkazenskega
               postopka, ki so torej pogoj za uvedbo finančne preiskave, potem pa se postopka
               ločita.</p>
               <p>Glede amandmaja k 8. členu v zvezi z oblikovanjem finančne preiskovalne skupine
               poslanska skupina tukaj predlaga še nekoliko širšo dikcijo. Predlagajo namreč, da bi
               se dodale besede, da so v finančno skupino lahko vključeni tudi drugi. Menimo, da
               taka sprememba ni potrebna, ker že iz prvotno predlagane dikcije jasno izhaja, da
               državni tožilec oblikuje predlog sestave finančne preiskovalne skupine bodisi v
               celotni sestavi bodisi le iz določenih predstavnikov. Ker je nabor predstavnikov, ki
               jih skupina lahko vključuje, po naši presoji dovolj široko zastavljen, menimo, da bi
               še dodatno širjenje vnašalo le negotovost; negotovost za preiskovanca, kdo vse bo
               sedel v skupini, ki ga, če malce poenostavim, preiskuje.</p>
               <p>Naj na koncu ponovno poudarim, da je učinkovit odvzem premoženja nezakonitega izvora
               v javnem interesu, saj izhaja iz 2. člena Ustave, ki določa, da je Slovenija pravna
               država, zato predlagam, da predlog podprete. Predlagam tudi, da se na tej seji
               Državnega zbora opravi tudi tretja obravnava predloga zakona, če bodo izpolnjeni
               pogoji iz 138. člena Poslovnika Državnega zbora. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Predlog zakona je obravnaval tudi Odbor za pravosodje kot matično delovno telo.</p>
               <p>Za predstavitev poročila dajem besedo predsedniku mag. Branku Grimsu.</p>
            </sp>
            <sp who="SDZ6:GrimsBranko">

               <speaker>MAG. BRANKO GRIMS (PS SDS):</speaker>

               <p>Hvala za besedo. Vsem prav lep pozdrav!</p>
               <p>Odbor za pravosodje je obravnaval Predlog zakona o spremembah in dopolnitvah Zakona o
               odvzemu premoženja nezakonitega izvora na svoji 18. seji dne 12. marca 2014.
               Predstavnica predlagatelja je predstavila stvari enako kot v tem uvodnem delu, zato
               bi to izpustil.</p>
               <p>Opozoril bi, da je predstavnik Vrhovnega tožilstva, vrhovni državni tožilec Aleš
               Butala povedal, da postopek odvzema premoženja nezakonitega izvora po njihovem mnenju
               v nobenem delu ni kazenski, temveč civilni postopek, in predlagal tudi podaljšanje
               72-urnega roka za začasno prepoved razpolaganja s premoženjem, kar je bilo tudi
               predmet amandmaja.</p>
               <p>V razpravi je bilo izpostavljeno, da zakon v praksi ne učinkuje, da do sedaj ni bilo
               odvzetega še nobenega premoženja nezakonitega izvora, izražena je bila tudi bojazen,
               da novela te učinkovitosti ne bo povečala. V drugih evropskih državah je sicer ta
               sistem dokaj uspešno uveljavljen, zato je pri nas precej prisotnega občutka krivice,
               nepravičnosti, nezaupanja v pravno državo. Koalicijski poslanci so menili, da je
               treba zadostiti pravičnosti z odvzemom premoženja nezakonitega izvora in da naj bi ta
               predlagana novela to tudi omogočala.</p>
               <p>Pri glasovanju, tako kot je v zadnjih letih v parlamentu običajno, so bili sprejeti
               amandmaji poslanskih skupin koalicije in zavrnjeni amandmaji Poslanske skupine SDS,
               ki so bili vloženi k štirim ključnim členom zakona. Na koncu so bili skladno s
               poslovnikom sprejeti vsi členi zakona in glede na sprejete amandmaje je bilo
               pripravljeno prečiščeno besedilo z vključenimi amandmaji, ki je sestavni del tega
               poročila, in odbor predlaga, da se ga sprejme.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala za poročilo.</p>
               <p>Ker je Državni zbor na 21. seji opravil splošno razpravo o predlogu zakona,
               predstavitev stališč poslanskih skupin ni mogoča, zato prehajamo na razpravo o členih
               in vloženih amandmajih, ki jo bomo opravili na podlagi pregleda vloženih amandmajev z
               dne 26. 3. 2014.</p>
               <p>V razpravo dajem 4. člen ter amandma poslanskih skupin koalicije. Želi kdo
               razpravljati? Ugotavljam, da ne, zato zaključujem razpravo.</p>
               <p>V razpravo dajem 5. člen in amandma Poslanske skupine Slovenske demokratske stranke.
               Želi kdo razpravljati? <stage>(Ne.)</stage> Zaključujem razpravo o 5. členu.</p>
               <p>V razpravo dajem 8. člen in amandma Poslanske skupine Slovenske demokratske stranke.
               Želi kdo razpravljati? <stage>(Da.)</stage></p>
               <p>Dr. Vinko Gorenak, imate besedo.</p>
            </sp>
            <sp who="SDZ6:GorenakVinko">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Samo 8. člen, ampak dva stavka, zgolj dva stavka o celem zakonu, potem pa tudi 8.
               členu. Mi smo že na odboru ocenili, da te spremembe zakona na nek način niso
               škodljive, bom rekel. Res pa je tudi nekaj drugega, da imamo po dveh letih
               veljavnosti tega zakona tri civilne tožbe za 4 milijone na vseh slovenskih sodiščih,
               ob tem da nam manjka 5, 6 ali več milijard, tako da menimo, da je to problematična
               zadeva.</p>
               <p>K 5. členu se namenoma nisem oglasil, gospa državna sekretarka, ker se mi je zdela,
               bom rekel, vaša obrazložitev smiselna pri 5. členu.</p>
               <p>Kar pa se tiče 8. člena, pa jaz zakona ne razumem tako, kot sva se malo prej tam pri
               vas pogovarjala. Namreč, o 8. členu mi menimo, da je obligatorno to zapisano. Namreč,
               da tožilec to skupino sestavi, da mora sestaviti to skupino iz vseh tistih, ki so tam
               našteti. Namreč, samo pri zadnjem je besedica <q>"ali"</q> uporabljena; samo pri zadnjem je
               besedica <q>"ali"</q>, in mislim, da je torej obveznost, da ta tožilec sestavi to skupino iz
               vseh teh ljudi, da samo zadnji, to mislim, da je Računsko sodišče, podleže tej
               alternativi <q>"ali"</q>. Zdaj, če vas motijo pri tem določilu, pri 8. členu, pri našem
               amandmaju, zadnje tri besedice <q>"ter drugi"</q>, če vas to moti, lahko zaradi mene tudi to
               ven damo, ampak v osnovi pa menim, da ni nič narobe, če imamo mi v tem 8. členu
               besedico <q>"ali"</q>. Torej, če rečemo, da lahko tožilec sestavi skupino, <q>"lahko sestavi
               iz"</q>, pa potem naštejemo, ker s tem bo tožilec imel možnost, da sestavi iz vseh teh,
               lahko pa sestavi iz manj teh organov, lahko pa pritegne še koga drugega. Po moji
               oceni bi bil člen bistveno boljši, bistveno bolj razumljiv in bistveno bolj jasen,
               zato mislim, da bi kazalo amandma k 8. členu podpreti.</p>
               <p>Razmislite. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Želi mogoče Vlada besedo ali ne? Ne želite razpravljati? <stage>(Da.)</stage></p>
               <p>Besedo dajem Tini Brecelj.</p>
            </sp>
            <sp who="SDZ6:BreceljTina">

               <speaker>TINA BRECELJ:</speaker>

               <p>Hvala lepa.</p>
               <p>Samo eno kratko pojasnilo. Saj vsi želimo isto, tako da se strinjam z gospodom
               Gorenakom, torej naša intenca je bila zapisati alternativno: tožilec ima možnost ali
               iz vseh sestaviti skupino ali le iz nekaterih izmed naštetih. Mi sicer menimo, da
               prav s tem zadnjim delom zadnjega stavka, ko rečemo, ko se konča naštevanje, torej še
               s člani Računskega sodišča, potem je pa zapisano <q>"v skladu s predlogom pristojnega
               državnega tožilca …"</q>. Mi to razumemo tako, da pač ta predlog je odločilen in predlog
               lahko vključuje vse, ki so kot člani preiskovalne skupine navedeni, ali le nekatere
               izmed njih.</p>
               <p>Drugače pa, kot rečeno, željo oziroma cilj, ki ga vi zasledujete in pojasnjujete, smo
               ga želeli doseči tudi mi. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo želi še dr. Vinko Gorenak.</p>
            </sp>
            <sp who="SDZ6:GorenakVinko">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Saj v bistvu oba govoriva isto. Ampak, še vedno mislim, da je naša dikcija bolj
               jasna, za vsakogar. Če vi tega ne boste sprejeli, je meni tudi prav, nimam s tem
               kakšne posebne težave, zdi se mi pa, da bi res bilo bolj jasno – ampak kakor koli,
               kakor želite. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Želi še kdo razpravljati o amandmaju k 8. členu? Ugotavljam, da ne, zato zaključujem
               razpravo.</p>
               <p>O amandmajih bomo v skladu s časovnim potekom seje Državnega zbora odločali danes v
               okviru glasovanj, pol ure po prekinjeni 2.a točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title>10. TOČKO DNEVNEGA REDA, TO JE NA DRUGO OBRAVNAVO PREDLOGA ZAKONA O
                  FINANČNI UPRAVI V OKVIRU REDNEGA POSTOPKA.</title>
               </p>
               <p>Predlog zakona je v obravnavo Državnemu zboru predložila Vlada. Dopolnilno
               obrazložitev predloga zakona bi lahko podal predstavnik Vlade. Ta hip ni prisotnih
               predstavnikov Vlade, ki bi lahko to vsebino predstavili. Nekoliko hitri smo v
               obravnavi zakonov, ampak nimamo informacije, da bi ta hip se nam lahko kdo pridružil.
               Zato prehajamo na poročilo odbora.</p>
               <p>Predlog zakona je obravnaval Odbor za finance in monetarno politiko kot matično
               delovno telo. Predstavitev poročila odbora bi lahko podal predsednik, ga pa ta hip ni
               v dvorani, zato nadaljujemo z delom.</p>
               <p>Ugotavljam pa, da je zbor na 21. seji opravil splošno razpravo o predlogu zakona,
               zato predstavitev stališč poslanskih skupin ni možna. Prehajamo na razpravo o členih
               in vloženih amandmajih, ki jo bomo opravili na podlagi pregleda vloženih amandmajev z
               dne 26. 3. 2014.</p>
               <p>V razpravo dajem 9. člen ter amandma Poslanske skupine Slovenske ljudske stranke,
               amandma Poslanske skupine Slovenske demokratske stranke in amandma poslanskih skupin
               koalicije. Želi kdo razpravljati? Ugotavljam, da ne., zato zaključujem razpravo.</p>
               <p>V razpravo dajem 43. člen ter amandma poslanskih skupin Pozitivne Slovenije in
               Državljanske liste. Želi kdo razpravljati? Ugotavljam, da ne, zato zaključujem
               razpravo. Prosim? Je interes? Ne. Ker ni nihče prijavljen, zaključujem razpravo.</p>
               <p>V razpravo dajem 43. člen ter amandma poslanskih skupin Pozitivne Slovenije in
               Državljanske liste. Želi kdo razpravljati? Ugotavljam, da ne, zato zaključujem
               razpravo. Prosim? Je interes? Ker ni nihče prijavljen, zaključujem razpravo.</p>
               <p>V razpravo dajem 79.a člen ter amandma poslanskih skupin Pozitivne Slovenije in
               Državljanske liste. Želi kdo razpravljati? Ugotavljam, da ne, zato zaključujem
               razpravo.</p>
               <p>V razpravo dajem 104. člen ter amandma poslanskih skupin Pozitivne Slovenije in
               Državljanske liste in amandma poslanskih skupin koalicije. Želi kdo razpravljati?
               Ugotavljam, da ne, zato zaključujem razpravo. Prosim? Postopkovno, gospa Maša
               Kociper, se opravičujem.</p>
               <p>Izvolite.</p>
            </sp>
            <sp who="SDZ6:KociperMaša">

               <speaker>MAŠA KOCIPER (PS PS):</speaker>

               <p>Predsednik, hvala za besedo.</p>
               <p>Sprašujem se, če ne bi bilo mogoče smiselno za pol ure prekiniti sejo. Kot vidite, za
               več kot 3 ure prehitevamo ustaljeni urnik oziroma predlagani urnik, in očitno je, da
               ljudje, ki naj bi pri določenih točkah razpravljali in celo predstavniki Vlade niso
               prisotni. Predlagam kratko prekinitev, vi jo lahko odredite, da se naberejo vsi, ki
               morajo biti pri teh točkah, sicer bomo točko sicer hitro končali, ne bo pa vsebinsko
               obravnava na način, kot je potreben. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Ta hip smo v fazi, ko smo opravili razpravo o vseh amandmajih k vloženim členom, tako
               da pri tej točki ni smiselno prekinjati razprave, ker smo jo pravzaprav že opravili.
               Res da ni bilo priglašenih k razpravi, vendar v skladu s poslovnikom se ne moremo
               vračati nazaj in ponovno odpirati členov.</p>
               <p>Tako bomo o amandmajih v skladu s časovnim potekom seje zbora odločali danes, v
               okviru glasovanj, pol prekinjeni po prekinjeni 2a. točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title>17. TOČKO DNEVNEGA REDA, TO JE NA DRUGO OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O LASTNINSKEM PREOBLIKOVANJU LOTERIJE SLOVENIJE V
                  OKVIRU REDNEGA POSTOPKA.</title>
               </p>
               <p>Predlog zakona je v obravnavo Državnemu zboru predložila Vlada. Tudi pri tej točki bi
               lahko dal besedo predstavniku Vlade <gap n="…"/> Ta hip se nam predstavnik <gap n="…"/> sicer za točko, ki
               smo jo že končali. Bomo samo trenutek prerili, ali je mogoče kdo v pisarni oziroma
               prostrih Vlade v Državnem zboru. V skladu s poslovnikom tako ali tako ne moremo
               prikinjati dela pri tej točki, če ni prisoten predstavnik Vlade, tako da bomo
               nadaljevali z delom do amandmajev.</p>
               <p>Torej, glede na to, da predstavnika Vlade ni v dvorani, gremo na poročilo odbora, in
               sicer predlog zakona je obranvalal Odbor za izobraževanje, znanost, šport in mladino
               kot matično delovno telo in za predstavitev poročila odbora dajem besedo predsedniku
               Jožefu Kavtičniku.</p>
               <p>Izvolite.</p>
            </sp>
            <sp who="SDZ6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa, predsednik. Lep pozdrav državni sekratarki na Ministrstvu za finance, lep
               pozdrav, spoštovane kolegice in kolegi!</p>
               <p>Odbor za izobraževanje, znanost, šport in mladino je na 13. redni seji 11. marca 2014
               obravnaval Predlog zakona o spremembah in dopolnitvah Zakona o lastninskem
               preoblikovanju Loterije Slovenije.</p>
               <p>Zakonodajno-pravna služba je predlog zakona proučila z vidika njegove skladnosti z
               ustavo. O predlogu zakona je bila na podlagi 122. člena Poslovnika Državnega zbora
               opravljena tudi splošna razprava.</p>
               <p>Komisija Državnega sveta za kulturo, znanost, šolstvo in šport je v svojem mnenju
               predlog zakona podprla. Med drugim je podprla prizadevanja, da se sredstva Fundacije
               za šport, ki se pridobivajo s koncesijskimi dajatvami za igre na srečo, ne bi več
               zmanjševala – kot vemo, so se v tem letu zmanjšala za skoraj eno tretjino – in se
               strinja s tem, da se v bodoče potrebne razprave opravijo glede dodatnih in stalnih
               virov financiranja športnih dejavnosti.</p>
               <p>Pri delu odbora so sodelovali državni sekratar na Ministrstvu za izobraževanje,
               znanost in šport, generalni direktor Direktorata za šport, predstavnik Izvršnega
               odbora Olimpijskega komiteja Slovenije – Združenje športnih zvez in sekretar OKS,
               vodja Centra za integriteto in preventivo na Komisiji za preprečevanje korupcije,
               direktor CNVOS, direktor FIHO, predstavnik Državnega sveta ter predstavnica
               Zakonodajno-pravne službe.</p>
               <p>Predstavnica Zakonodajno-pravne službe je ob predstavitvi njihovega mnenja povedala,
               da se v amandmajih koalicijskih poslanskih skupin ni upoštevalo vseh njihovih
               pripomb.</p>
               <p>Državni sekratar na Ministrstvu za izobraževanje, znanost in špotr Aljuš Petrinač je
               uvodoma povedal, se se s predlogom zakona spreminja sestava Sveta Fundacije za
               financiranje športnih organizacij v Republiki Sloveniji, uvaja usposabljanje za delo
               v svetu fundacije, ponovno vzpostavi direktor kot poslovodni organ fundacije in
               eksplicitno določijo organi, ki nadzorujejo delovanje in poslovanje fundacije.</p>
               <p>Razprava je potekala v večini in predvsem o sestavi Sveta Fundacije za financiranje
               športnih organizacij in omejevanju članstva v svetu fundacije.</p>
               <p>Predstavnica KPK je povedala, da je predlagatelj upošteval kar nekaj njihovih
               pripomb, vendar določena opozorila še vedno ostajajo odprta. Pri tem je izpostavila
               opozorilo sistemske narave, da je področje obeh fundacij, Fundacije za šport in
               Fundacije za invalidske in humanitarne organizacije, čim prej potrebno urediti v
               posebnem zakonu, saj je Zakon o lastnisnkem preoblikovanju Loterije Slovenije z
               dokončanjem lastninskih preoblikovanj uresničil namen zakonodajalca in je vsaj v tem
               delu prenehal veljati, ker nima več kaj urejati. S tem so se nekako strinjali tudi
               poslanke in poslanci in o tem je tekla razprava.</p>
               <p>V nadaljevanju je predstavnik Ministrstva za izobraževanje, znanost in šport in
               mladino tudi dejal, da bodo v šestih mesecih do enega leta, pripravili tak zakon.
               Nekaj razprave je bilo med drugim glede financiranja fundacije in imenovanje všrilca
               dolžnosti dikretorja. Po končani razpravi so bili sprejeti amandmaji poslanskih
               skupin PS, SD, DL in DeSUS k 6. in 11. členu ter poslanke Marije Plevčak k 7. členu.
               Niso bili sprejeti amandmaji Poslanske skupine SDS. Odbor je na podlagi osmega
               odstavka 131. člena Poslovnika Državnega zbora oblikoval in sprejel amandma tudi k 3.
               členu, to je bil amandma odbora. Odbor je v skladu s 128. členom Poslovnika Državnega
               zbora glasoval o vseh členih predloga zakona in jih sprejel.</p>
               <p>Glede na sprejete amandmaje je na podlagi prvega odstavka 133. člena Poslovnika
               Državnega zbora pripravljeno besedilo dopolnjenega predloga zakona, v katerega so
               vključeni sprejeti amandmaji. Dopolnjeni predlog zakona je sestavni del tega
               poročila. Hvala lepa za pozornost.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam za predstavljeno poročilo odbora.</p>
               <p>Ker je Državni zbor na 21. seji opravil splošno razpravo o predlogu zakona,
               predstavitev stališč poslanskih skupin ni mogoča, zato prehajamo na razpravo o členih
               in vloženih amandmajih, ki jo bomo opravili na podlagi pregleda vloženih amandmajev z
               dne 26. 3. 2014.</p>
               <p>V razpravo dajem 7. člen in amandma Poslanske skupine Slovenske demokratske stranke.
               Vabim vas k prijavi za razpravo.</p>
               <p>Besedo ima gospa Mateja Pučnik.</p>
            </sp>
            <sp who="SDZ6:PučnikMateja">

               <speaker>MATEJA PUČNIK (PS SDS):</speaker>

               <p>Hvala lepa za besedo. Spoštovani predsednik Državnega zbora, spoštovane kolegice in
               kolegi!</p>
               <p>V Poslanski skupini Slovenske demokratske stranke smo že na splošni obravnavi
               sprememb tega zakona povedali, da zakona, kakršen je pred nami, žal, ne moremo
               podpreti in sprejeti, ker v šport ne prinaša dovolj transparentnosti in že vnaprej ne
               preprečuje kakršna koli koruptivna ali druga kazniva dejanja pri razdeljevanju
               loterijskih sredstev.</p>
               <p>Že za drugo obravnavo na matičnem odboru smo vložili amandmaje k vsem členom, ki se
               spreminjajo, in sicer v smislu, da se ti členi črtajo in da se ohrani obstoječa
               ureditev, kakršna je, za katero menimo, da je športu najbolj v korist. Opozarjali smo
               tudi na tiste dele sprememb tega zakona, na katere je dala opozorila in negativna
               mnenja tudi protikorupcijska komisija, tudi Zakonodajno-pravna služba, pa so bili s
               strani koalicije naši amandmaji zavrnjeni in tudi predlogov Komisije za preprečevanje
               korupcije koalicija ni upoštevala v celoti. Tako smo danes za to drugo obravnavo
               vložili amandma k edinemu odprtemu členu, to je k 7. členu, ki govori o tem, da
               fundacija sredstva uporablja izključno za financiranje invalidskih in humanitarnih
               oziroma v tem primeru športnih organizacij na podlagi Pravilnika o merilih in
               pogojih, ki pa ga naj bi po tem novem predlogu predlagal svetu fundacije kar
               Olimpijski komite Slovenije, kar je dejansko neprimerno in nesprejemljivo tudi zato,
               ker je Olimpijski komite največji prejemnik teh sredstev in kar sam sebi ne more
               določati kriterijev in meril, po katerih se bodo ta sredstva razdeljevala.</p>
               <p>Res je, da je bil na matičnem odboru predlagan in tudi v tej drugi obravnavi sprejet
               amandma gospe Plevčak iz DeSUS, ki prinaša zelo podobno, skoraj identično ureditev,
               kot je že sedaj v obstoječem zakonu, kar samo potrjuje dejstvo, da sprememba tega
               člena že v samem začetku ne bi bila potrebna. In ne moremo se znebiti občutka, da je
               bil naš amandma zavrnjen samo zato oziroma zgolj zato, ker smo ga vložili s strani
               opozicijske, tokrat Slovenske demokratske stranke. To ni prav, tako se v Državnem
               zboru ne bi smelo delati. In ko se toliko govori o podajanju roke in o konsistentnem
               ter nekem transparentnem sodelovanju, pa vendar v takšnih primerih potem tega
               razumevanja s strani koalicije ni. Zato smo, kot sem že rekla, v poslanski skupini še
               enkrat vložili amandma k 7. členu, ki prinaša takšno rešitev, da se pravila in
               kriteriji sprejemajo v svetu fundacije in jih kasneje potrdi Državni zbor. Tako je
               najbolj transparentno in tudi športnikom najbolj v korist.</p>
               <p>Glede na to, da je bila zelo podobna rešitev sprejeta tudi z amandmajem, menim, da
               tudi koalicija s podporo temu amandmaju ne bi smela imeti težav. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Želi še kdo razpravljati o 7. členu in amandmaju k temu členu?</p>
               <p>Mag. Majda Potrata, izvolite.</p>
            </sp>
            <sp who="SDZ6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala lepa.</p>
               <p>Predlog za črtanje 7. člena je samo nadaljevanje tistega, kar smo pravzaprav
               obravnavali tudi na seji odbora, ko so bili predlagani podobni postopki za vse člene
               novele. To pomeni, da je predlagatelj amandmaja sedaj ob tem odprtem členu skušal
               odpreti prostor za razpravo o zadevi, za katero nam je vnaprej popolnoma jasno, da ne
               soglašajo s spremembo zakona, ki vendarle skuša urediti stvari tako, kot je bilo pri
               predlogu zakona dogovorjeno tudi s predstavniki civilne družbe, sklicujem se na
               CNVOS, in kot je bila želja predlagateljev novele, da bi se odločanja o temeljnih
               vprašanjih, ki zadevajo šport, prenesla na tiste, ki se s športom dejansko ukvarjajo
               in bi se polje delovanja politike v športu zmanjšalo. Manever je bil, seveda,
               popolnoma razpoznaven, tudi v zvezi s tem, kako so kar naenkrat na dnevni red prišla
               pravila Fundacije za šport, po tistem, ko so lani aprila bila sprejeta, pa do sedaj
               ni bilo pravega veselja pravila predati.</p>
               <p>Gre preprosto za to, da tega amandmaja za črtanje 7. člena ni mogoče podpreti. Vse,
               kar je bilo v vsebinskem pogledu treba povedati pri noveli zakona, pa se je odvilo na
               seji odbora. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Želi še kdo razpravljati? <stage>(Da.)</stage> Gospod Kavtičnik.</p>
            </sp>
            <sp who="SDZ6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa.</p>
               <p>Mene veseli,da je tudi kolegica Pučnik prepoznala, da smo v sami razpravi popravili
               ta 7. člen tako, da Olimpijski komite ni več tisti, ki odloča o teh kriterijih, ampak
               da to določa svet in da se potem potrdi v Državnem zboru.</p>
               <p>Ta zakon o lastninskem preoblikovanju Loterije Slovenije, seveda ni najboljši. Na to
               smo opozorili tako tukaj v Državnem zboru kot tudi na sami razpravi in pričakujem od
               Vlade, da bo pripravila sistemski zakon za obe fundaciji. Vlada je to tudi potrdila
               in se je s tem strinjala. Korak naprej je pa boljši zaradi tega, ker loči fundacijo
               iz ministrstva, v katerem je sedaj, in je daje v obravnavo civilne sfere in tiste
               športne sfere. In to je prav. Na to je opozorila KPK. To je lahko vprašljivo in zato
               je zame to toliko bolj sprejemljivo.</p>
               <p>Seveda je sestava sveta fundacij vedno lahko vprašljiva in vedno se lahko pogovarjamo
               o tem, če seveda dvomimo o ljudeh, ali delajo prav ali ne. Če je preveč tega dvoma,
               potem vedno pride pod vprašaj, ali je nekaj koruptivno ali nekaj ni koruptivno.
               Prepričan sem, da z ne vem kakšno zakonodajo, ne vem kakšnimi predpisi, ne vem s
               kakšnimi kriteriji nikoli ne moremo preprečiti koruptivnosti. Za to so ljudje. In sem
               prepričan, da takrat ko imenujejo ljudi in ko se imenuje ljudi v svet fundacije, da
               je takrat potrebno biti pozoren in takrat lahko tisti, ki o tem odločajo, seveda tudi
               prave ljudi izberejo. In če kdo, potem so to športne organizacije; potem so tisti, za
               katere so ta sredstva namenjena.</p>
               <p>Ta zakon bom podprl v želji, da bo v nekem doglednem času ministrstvo pripravilo
               sistemski zakon. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Želi še kdo besedo? <stage>(Da.)</stage></p>
               <p>Gospod Jerovšek, imate besedo.</p>
            </sp>
            <sp who="SDZ6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Kot smo ugotovili že sedaj, se je v tem členu spremenilo to, da bi absolutno
               monopolna merila za delitev teh sredstev imel Olimpijski komite, kot se je pa žal
               zapisalo v predlogu zakona. To je pomembno, kakšna je intenca tega zakona, kako se
               bodo delila sredstva. Državni zbor je sedaj naredil mali popravek na tem področju,
               tudi na podlagi mnenja protikorupcijske komisije, ki pravi, da s tem ko se moč in
               vpliv odločanja prenaša v roke enega združenja, pa čeprav krovne organizacije, se
               predlog odmika od demokratičnega načela, torej temeljnega ustavnega načela,
               zapisanega v 1. členu Ustave Republike Slovenije. Ampak ravno to je bila intenca.
               Tisto, kar pride v Državni zbor in tukaj moramo vprašati, kakšne interese ščiti
               Vlada, ko prinese tak predlog zakona v Državni zbor. Ali mi takšni vladi lahko
               zaupamo? Kajti vemo, da je Olimpijski komite velikokrat paradržava, predvsem na
               področju športa, in da se tam obračajo ogromna sredstva. Pri teh delitvah sredstev se
               opravljajo izjemna lobiranja in tudi tam, ko se ta sredstva dodeljujejo, so navadno
               posvečeni ljudje in ravno to se je hotelo povečevati – nepreglednost,
               netransparentnost. Gospa predsednica Vlade kar naprej govori o transparentnosti,
               njeni ministri pa nosijo v Državni zbor zakone, ki to zmanjšujejo in ki pravzaprav
               pospešujejo korupcijo, kot tudi pravi korupcijska komisija. Verjamem, da je tukaj
               notri nastavljenih še ne vem koliko takšnih stvari, da se bo o denarju odločalo iz
               enega centra od ljudi, ki so že večno na teh položajih. In gre za korupcijo in za nič
               drugega. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Želi še kdo razpravljati? Najprej dam besedo predstavniku Vlade.</p>
               <p>Gospod, državni sekretar Aljuš Pertinač, imate besedo.</p>
            </sp>
            <sp who="SDZ6:PertinačAljuš">

               <speaker>ALJUŠ PERTINAČ:</speaker>

               <p>Spoštovani predsednik Državnega zbora, spoštovane poslanke in poslanci! Najprej
               globoko opravičilo za zamudo pa hvala lepa za besedo.</p>
               <p>Poglejte, Zakon o lastninskem preoblikovanju Loterije Slovenije gotovo ni zakon, ki
               bi na nek popolnoma nov način urejal neko področje, ki do sedaj ni bilo urejeno. To
               vsi vemo in okrog tega ni potrebno izgubljati besed. Je pa hkrati tudi res, da zakon,
               ki je trenutno veljaven v praksi, ni izvedljiv in je pomanjkljiv. Zato Vlada je kot
               predlagatelj predlagala nujne spremembe obstoječega zakona, zato da bi sploh lahko
               razdeljevali sredstva po načelih, kot – če prav razumem predstavnike opozicije – si
               tudi oni želijo, da bi se razdeljevala. Ta hip se namreč ne. Ta hip se namreč ne in
               to je ključen problem pri obstoječem zakonu. Popravki, ki so predlagani, so bili
               izboljšani v postopku sprejemanja zakona, kar mi pozdravljamo, in verjamemo, da so
               rešitve, ki so sedaj zapisane, tiste prave, ki bodo omogočile, da v prihodnjem
               obdobju zakon deluje. Da se izognemo korupcijskim tveganjem, za katere sem prepričan,
               da si vsi prizadevamo, da jih ne bi bilo ali da bi se jim izogibali, in da lahko v
               miru potem pripravimo sistemsko rešitev za obe fundacije.</p>
               <p>Poleg tega predlog zakona, kakršen je sedaj, tudi poenoti nekatera določila, ki prej
               niso bila poenotena glede obeh fundacij, tako Fundacije za šport kot tudi fundacije
               FIHO. Glede tveganja, da bi določila, ki so predlagana, povečala korupcijska
               tveganja, ker seveda, bom rekel, en del odločanja prenašajo na Olimpijski komite
               Slovenije, sem prepričan, da je ta bojazen odveč. Poglejte, večkrat je bilo že
               poudarjeno, Olimpijski komite Slovenije je zveza panožnih športnih zvez, v katere so
               vključene vse športne zveze v Sloveniji, razen dveh – ena si prizadeva za članstvo –
               in je najširši gremij civilnodružbenih športnih organizacij. Kot veste, se je vmes,
               ko je bil ta zakon v postopku sprejemanja, spremenil tudi statut Olimpijskega
               komiteja Slovenije, tako da zdaj na skupščini imajo glasovalno pravico vse športne
               zveze, ki so članice Olimpijskega komiteja. Skratka, najširši organ najširšega
               gremija civilnodružbenih športnih organizacij bo odločal o namenskosti teh sredstev.
               Mislim, da če res vsi resno mislimo, ko govorimo o tem, da želimo šport vrniti
               civilni sferi in da želimo omejiti vplive politike ali jih izločiti iz športa, potem
               lahko takšno rešitev samo podpremo. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Besedo ima v nadaljevanju mag. Majda Potrata.</p>
            </sp>
            <sp who="SDZ6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik.</p>
               <p>Poglejte, črtanje členov predlagane novele bi ohranilo staro stanje, staro stanje pa
               je urejalo stvari za dve fundaciji, ki razdeljuje ta sredstva iz Loterije Slovenije
               na različen način, in mislim, da je to nedopustno. Če se sklicujemo na mnenje
               protikorupcijske komisije, se pravi Komisije za preprečevanje korupcije, je temeljna
               pripomba te komisije, da je treba oblikovati nov zakon zaradi tega, ker je lastninsko
               preoblikovanje Loterije Slovenije končano. Ni pa urejeno, in to ustrezno urejeno na
               primerljiv način; se pravi, ali enako urejeno vodenje, odločanje in vse drugo v obeh
               fundacijah. Zato bi bilo prav, da bi obe fundaciji uredili v posebnem zakonu in
               pričakujem, da bo to v prihodnje urejeno, čeprav tudi nisem preslišala mnenja
               predstavnika FIHA na seji odbora, ki je rekel, da pa trditi, da so vsi členi Zakona o
               lastninskem preoblikovanju Loterije Slovenije že konzumirani, da tako rečem, da so že
               brezpredmetni, da pa tega tudi ni mogoče zatrjevati. Ampak, mi se ves čas ukvarjamo s
               tem, kateri organ je tisti, ki odloča o razdeljevanju sredstev. Socialni demokrati
               smo tudi pri FIHU vedno zagovarjali dejstvo naj bo civilna sfera tista, ki odloča o
               teh rečeh.</p>
               <p>Če ima kdo težave s pripoznavanjem Olimpijskega komiteja, zveze športnih zvez, kot
               krovne organizacije v športu, je pa to njegov problem. Ampak dejstvo je, da deluje v
               tem združenju večinski del, skoraj cela športna sfera. Še enkrat povem, če ima kdo s
               tem težave, je tem težavam nemogoče odpomoči, dokler ima takšno veliko podporo v
               svoji sferi. Tu je, kot rečeno, tudi popolnoma nerazumljivo, kako SDS kot bodisi
               tista politična stranka, ki je v preteklosti tudi že vodila Ministrstvo za šolstvo,
               šport, znanost in tako dalje, kako spreminja stališča v zvezi s tem. V resnici je
               bilo vplivanje politike na določanje ali odločanje v okviru fundacije za šport
               popolnoma spolitizirano. Mislim, da je ta rešitev trenutno boljša do te mere, da
               omogoča vsaj razdeljevanje sredstev tako, da ne bodo ta sredstva, ki žal se tako ali
               tako že zmanjšujejo, ker so pritoki denarja iz Loterije Slovenije zmanjšani, potrebe
               v športu pa vedno večje, in mi bi tudi želeli, da šport bolje sofinanciramo glede na
               športne dosežke.</p>
               <p>Zato tega amandmaja seveda ni mogoče podpreti. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima mag. Branko Grims.</p>
            </sp>
            <sp who="SDZ6:GrimsBranko">

               <speaker>MAG. BRANKO GRIMS (PS SDS):</speaker>

               <p>Hvala za besedo.</p>
               <p>Slovenija ima nekaj res čudovitih športnikov in športnic, s Tino Maze ta trenutek na
               čelu, in že zaradi njih in zaradi silnih uspehov slovenskega športa v preteklosti in
               mladih upov, ki jih je zelo veliko, je dobro to stvar urediti na najboljši možen
               način. Moram pa reči, da bi pri tem, vsaj dolgovali tem ljudem eno pošteno razpravo.
               Zelo zanimivo je, zdaj ko gospa Potrata očita SDS politizacijo športa, danes pa
               razpravljamo o amandmaju in razprava je bila v preteklosti še bolj intenzivna, ker je
               šlo izključno za Olimpijski komite, o amandmaju, ki se posredno dotika tudi ureditve,
               v kateri je Olimpijski komite. In seveda kot vedno se potem vrnemo na začetek: kaj
               pravzaprav je v Sloveniji temeljni problem – da tranzicija ni uspela. In Slovenijo se
               je razparcialo na take majhne kupčke gnoja, kamor se je postavilo kakšnega
               političnega petelina in potem se je to razglasilo v nekaterih primerih za civilno
               sfero, v nekaterih primerih za neodvisne, nevtralne, apolitične, strokovne
               institucije in se pri tem spreneveda, kot da se ne bi vedelo, da ljudje, ki so bili
               nekoč na vrhunskih političnih funkcijah, seveda svoje politično prepričanje, svoje
               politične zveze, svoj politični vpliv in svoje politično odločanje prinesejo s seboj
               in da je vsakršno drugačno govorjenje seveda samo delanje megle. In v danem primeru,
               kot pravi Murphyjev zakon, kar koli vam že govorijo v politiki, vam govorijo o
               denarju.</p>
               <p>Zakaj je problem športa v tem primeru tako pereč? Zato ker gre za zelo velike
               količine denarja, ki se ga lahko usmerja tako ali drugače. Če se v danem primeru
               pogovarjamo o vplivu Olimpijskega komiteja, je seveda popolnoma jasno, za kaj tam v
               resnici gre – ker je na njegovem čelu bivši predsednik Združene liste oziroma
               predhodnice Združene liste, gospod Janez Kocjančič. Se pravi, gre za očitno popolnoma
               politično figuro in kadar se v tej zvezi uporabi beseda civilna družba, se seveda jaz
               začnem smejati in vsak normalen človek se začne smejati. Dajmo se vsaj odkrito
               pogovarjati, za kaj pri teh stvareh gre. Se pravi, da je treba stvari oblikovati le
               tako, da se čim bolj približaš športnikom, ob upoštevanju stanja, ki je žal danes
               tako, kot po mojem trdnem prepričanju, ne bi smelo biti. En bivši predsednik ene
               stranke na čelu Olimpijskega komiteja – oprostite, ni ravno, kako bi se temu reklo,
               depolitizacija slovenskega športa, ampak točno nasprotno. In če potem iz iste stranke
               prileti še kakšen očitek na drugo stran, je pa zadeva že tragikomična oziroma to je
               spet tista stara finta: napad je najboljša obramba.</p>
               <p>Zaradi tega menim, da je sedaj sprejeti amandma že na seji odbora boljši, kot je bilo
               prvotno besedilo, bistveno boljši, in naj bo sram tistega, ki je tisto prvotno
               besedilo pripravil, da pa seveda amandma, ki ga ponuja SDS, to besedilo še
               izboljšuje. Kot sem dejal, gre za slovenske športnike in zaradi njih bom ta amandma
               tudi podprl.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima še gospod Kavtičnik.</p>
            </sp>
            <sp who="SDZ6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa.</p>
               <p>Vidim – saj ni problem ta amandma. Zakon, ki je zapisan in v katerem smo popravili ta
               7. člen, zadevo dokaj dobro ureja, tako da ni noben problem. Prepričan sem tudi, da
               za SDS ni problem, da je tako, kot piše, ampak danes smo pač odprli in amandmirali ta
               7. člen zato, da lahko nekaj govorimo o tem Zakonu o lastninskem preoblikovanju
               Loterije Slovenije.</p>
               <p>Poglejte, o športu se zadnje čase pogovarjamo tudi v Državnem zboru in je to dobro.
               Mi bomo eno od naslednjih točki imeli resolucijo o nacionalnem programu in tako
               naprej. Sedaj jo imamo v obravnavi in na odboru tudi predlog zakona o premostitvenem
               zavarovanju poklicnih športnikov in tako naprej, tako da nam je kar nekaj mar tukaj,
               v Državnem zboru za športnike.</p>
               <p>Vendar bi rad samo na to opozoril. Če je morda za koga ali za katero stranko kaka
               oseba sporna, ni dobro, da se jemlje kredibilnost instituciji. To ni dobro, kajti
               takrat pokažemo s prstom na kompletno institucijo oziroma na vse, ki jih ta
               institucija pokriva. Olimpijski komite Slovenije – Združenje športnih zvez, vključuje
               več kot 98 % vseh društev, vseh tistih, ki se s športom ukvarjajo. In če mi rečemo,
               da je morda za nekoga sporna ena oseba in zaradi tega je ta institucija zanič oziroma
               koruptivna in slaba – to ni dobro. Enako velja za vlado. Če nekdo, kak posamezni
               minister v vladi ne deluje dobro, je treba povedati, zakaj ne deluje in kdo ne deluje
               in on ne deluje, ne pa vlada. Ker s tem zbirajo kredibilnost tej državi. Vlada je
               ena, ali druga, ali tretja, ko pride, in če mi govorimo čez vlado, med ljudmi pride
               prepričanje, da je na splošno vlada slaba, katera koli, tudi ko bo vaša prišla, ali
               naša, ali katera tretja. In ko govorimo <gap n="…"/> Kolega Jerovšek, jaz te spoštujem in sem
               vedno tiho, kadar govoriš, in prosim, če me lahko pustiš pri mojem razmišljanju.</p>
               <p>Zato vam povem, da ni dobro, kadar govorimo kar tako, počez in tolčemo po
               institucijah in dajemo v slabo luč vlado, institucijo ali kogar koli zaradi nekaterih
               posameznikov, ki jih seveda nekdo spoštuje, jih ceni ali pa ne ceni. Tako je. V
               življenju je pač tako. Nekdo ti je bližje, nekdo ti ni blizu, nekdo ti je po
               razmišljanju podoben, nekdo ni podoben, ampak s tem ni rečeno, da je slab.</p>
               <p>Se opravičujem, ker sem malo izkoristil to priložnost, tako kot so tudi drugi, da sem
               povedal še kaj več, vendar tega amandmaja ne bom podprl, zaradi tega ker že 7. člen,
               tak kot je, vse to vsebuje. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo dajem Vladi, in sicer sekretarju gospodu Aljušu Pertinaču.</p>
            </sp>
            <sp who="SDZ6:PertinačAljuš">

               <speaker>ALJUŠ PERTINAČ:</speaker>

               <p>Hvala lepa ponovno za besedo, gospod predsednik.</p>
               <p>Želel bi samo pojasniti spoštovanemu Državnemu zboru, da predsednika Olimpijskega
               komiteja Slovenije, zveze športnih zvez ne nastavlja vlad, še manj politične stranke,
               ampak je izvoljen na tajnih volitvah, na katerih ima vsaka športna zveza, ki je
               članica Olimpijskega komiteja Slovenija, zveze športnih zvez, najmanj en glas, v
               skladu z ustanovno listino Mednarodnega olimpijskega komiteja pa imajo športne zveze,
               ki so hkrati tudi olimpijske, olimpijske discipline, nekoliko več glasov. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Besedo je želel še mag. Branko Grims.</p>
            </sp>
            <sp who="SDZ6:GrimsBranko">

               <speaker>MAG. BRANKO GRIMS (PS SDS):</speaker>

               <p>Hvala.</p>
               <p>Če pravite, kritika zmanjšuje ugled institucije. Veste, to je dvakrat nerodna zadeva,
               če govorite to v parlamentu. Najprej, kar se tiče vlade. Vlada sama skrbi za to, da
               znižuje svojo kredibilnost. Včeraj je predsednica Vlade v parlamentu izjavila, da
               dvig DDV nikakor ni obremenil gospodarstva. To je za Nobelovo nagrado za ekonomijo,
               lahko pogledate v magnetogram, če je res, če pa ni res, pa lahko samo rečemo, da je
               slovensko podjetništvo izjemno odporno, da ob taki vladi sploh še preživi.</p>
               <p>Tisto, kar je pa narobe v celotni vaši razpravi; glejte, to je star trik. Če nekdo
               opozori, da neke stvari niso tako urejene, kot bi bilo treba, in jaz sem rekel, da bi
               optimalno ureditev dolgovali slovenskim športnikom, potem ni kriv tisti, ki opozori
               na nek problem, ampak tisti, ki je ta problem povzročil. In ko bomo prišli do tega v
               tem parlamentu, bo to že kar lep uspeh.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Želel bi vas samo opozoriti, da smo pri 7. členu, in gospod Kavtičnik, nekoliko ste v
               prejšnji razpravi razširili razpravo in je prišel tudi odgovor, tako da vas bi rad
               opozoril, da ostanimo pri vsebini 7. člena, ki govori o fundaciji za financiranje
               invalidskih, humanitarnih in športnih organizacij in kako ravnamo s sredstvi iz
               presežka prihodkov nad odhodki.</p>
               <p>Gospod Kavtičnik, imate besedo.</p>
            </sp>
            <sp who="SDZ6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa.</p>
               <p>Saj je prav, da ste me malo okarali, zato ker sem sam priznal in povedal, da sem
               razširil razpravo. Vendar, predhodno so razširili razpravo tudi kolega Jerovšek in
               tudi kolega Grims, jaz sem se samo navezal na to razpravo, sem pa priznal. In nič
               hudega!</p>
               <p>Ni problem in o tem, da se pokaže in pove, da nekaj ne gre v pravo smer. Jaz sem
               vedno za vsako kritiko, vendar ne smemo takrat dati v slabo luč in zbijati
               kredibilnost celi instituciji. Če je nekdo, vemo, kdo je, vemo, kdo za tem stoji in
               poimenujmo, ima ime in priimek in so to osebe. Ne pa govoriti o instituciji.</p>
               <p>Drugače pa največji problem pri Loteriji Sloveniji oziroma pri tem zakonu in
               dodeljevanju sredstev je ta, da vsako leto pride v šport manj sredstev. O tem se
               moramo pogovarjati, da bi iz Športne loterije šlo več sredstev za namen športa, kot
               gre sedaj. Nekako 20 % gre samo iz naziva Športne loterije za šport. Prepričan sem,
               in o tem bi se morali pogovarjati, da bi bilo treba več sredstev nameniti. In to je
               tisto vsebinsko razmišljanje in razprava, ki bi jo morali opraviti. In da bi morali
               vključiti tudi tiste igre, ki se po spletu dogajajo, ki nič ne participirajo za šport
               in denar iz teh iger gre direktno v žepe organizatorjev oziroma lastnikov. O tem bi
               se morali pogovarjati in to je bistvo problema. Ko bomo to rešili, sem prepričan, da
               bomo rešili tudi vse anomalije, ki se dogajajo danes in o katerih se pogovarjamo pri
               športu in pri zagotavljanju zadostnih sredstev za šport. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo je želel še gospod Jerovšek.</p>
            </sp>
            <sp who="SDZ6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Ja, ker me je kolega Kavtičnik omenjal, pa kako je treba pravi problem poimenovati,
               ne pa česa drugega.</p>
               <p>Sam sem storil ravno to, v svoji razpravi v zvezi s tem 7. členom sem povedal, da je
               problem, da je Vlada hotela z osnutkom zakona narediti netransparenten sistem, ki
               omogoča korupcijo, ki bi dal vso moč tistemu, ki denar porabi, Olimpijskemu komiteju.
               Tudi protikorupcijska komisija in druge institucije so opazile, da se koncentrira moč
               in s tem pospešuje korupcija. To je Vlada naredila in jaz sem to omenil. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Želi še kdo razpravljati o tem členu?</p>
               <p>Mag. Majda Potrata, izvolite.</p>
            </sp>
            <sp who="SDZ6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik.</p>
               <p>Omenila sem, ko sem prvič razpravljala, da je pravzaprav presenetljivo, da je vložen
               amandma k 7. členu, ki je v vsebinskem pogledu glede tistega, kar je predlagatelj
               amandmaja hotel doseči, to pa je izničenje novele zakona, popolnoma prazen. Razprava
               zdaj kaže na to, da se uporablja mnenje protikorupcijske komisije za to, da se hoče
               predlogu obesiti nekatera hotenja, ki jih ta predlog nima. Še enkrat poudarjam, jedro
               mnenja protikorupcijske komisije je, da je treba pripraviti nov zakon, ki bo na enak
               način uredil FIHO in športno fundacijo, Fundacijo za šport. To je bilo na odboru, pa
               tudi poprej obljubljeno, da se bo storilo. Tisto, kar je pa v tem členu še govora, je
               pa pravzaprav povezano s pravili Fundacije za šport. Manever, ki je bil izpeljan na
               seji odbora, je bil pa take vrste, da je bila v obravnavo ponujena različica pravil
               Fundacije za šport, ki bi bila popolnoma neskladna s sprejeto novelo in ki je bila,
               še enkrat poudarjam, že iz aprila lanskega leta in se je zdaj kot meteor pojavila.
               Državni zbor pa potrjuje pravila Fundacije za šport samo v oblikovani različici. Se
               pravi, da Državni zbor ne more z ničimer v pravila posegati in mu je bila zaprta
               možnost, da bi predlagana pravila prilagodil sprejetemu zakonu. To je ves manever.
               Danes se pogovarjamo o stvareh, ki smo jih premleli in za katere športna sfera
               ugotavlja, da je zdaj ta rešitev dobra.</p>
               <p>Amandmaja ni mogoče podpreti. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo je želel še gospod Ljubo Žnidar.</p>
            </sp>
            <sp who="SDZ6:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Spoštovani predsedujoči, spoštovane kolegice in kolegi!</p>
               <p>Tudi sam menim, da predlog Zakona o lastninskem preoblikovanju Loterije Slovenije ni
               najboljši. Dva dni nazaj sem razpravljal o protikorupcijski komisiji, ker se mi je
               postavljalo vprašanje, ali mi tako institucijo sploh potrebujemo. Pa bi rekel, da iz
               dneva v dan dobivam potrditev, da je bilo to moje razmišljanje zelo na mestu, kajti
               to je dober primer, kjer se vidi, da se dejansko mnenje protikorupcijske komisije
               sploh ne upošteva in potem se res postavlja vprašanje, ali mi tako institucijo sploh
               rabimo.</p>
               <p>Drugače pa, spoštovani kolegi, predlagatelji dopolnitve zakona, sploh nisem
               ljubosumen, da ste povzeli naš predlog in ga na matičnem odboru že popravljenega
               vnesli v zakon. Nič nisem ljubosumen, če je sedaj to, bi rekel, vaš dopolnjeni
               predlog. Zadovoljen sem, da mi kot opozicija opozarjamo, dajemo pripombe in
               sugestije, da se stvari zakonsko izboljšajo. Sam pa nisem obremenjen, ali je to naša
               opozicijska stranka ali je to koalicijska stranka. Zame je pomembno, da je zakon
               dober. To ste na odboru sprevideli, naše predloge upoštevali in s tem tudi izboljšali
               sam predlog.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Ugotavljam, da želi razpravljati še državni sekretar Aljuš Pertinač.</p>
            </sp>
            <sp who="SDZ6:PertinačAljuš">

               <speaker>ALJUŠ PERTINAČ:</speaker>

               <p>Hvala lepa za besedo, gospod predsednik. Zelo na kratko, če mi dovolite, da ne bi
               ostalo neodgovorjeno.</p>
               <p>Seveda ne drži, da v predlogu zakona ni upoštevano mnenje Komisije za preprečevanje
               korupcije. Velika večina njihovega mnenja je upoštevana v predlogu zakona, razen v
               tem delu, na katerega je bilo že opozorjeno, da je potrebno pripraviti sistemski
               zakon, ki bo urejal področje in delovanje obeh fundacij. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Ugotavljam, da trenutno ni prijavljenih k besedi. Zaključujem razpravo k 7.
               členu.</p>
               <p>V razpravo dajem 14. člen ter amandma poslanskih skupin koalicije. Želi kdo
               razpravljati? Ugotavljam, da ne, zato zaključujem razpravo.</p>
               <p>Preden popolnoma prekinemo to točko pa me je državni sekretar opozoril, da želi tudi
               izraziti voljo glede postopka sprejemanja zakona.</p>
               <p>Imate besedo, gospod Aljuš Pertinač.</p>
            </sp>
            <sp who="SDZ6:PertinačAljuš">

               <speaker>ALJUŠ PERTINAČ:</speaker>

               <p>Hvala lepa za besedo.</p>
               <p>Ker amandma, sprejet v drugi obravnavi, obsega manj kot desetino členov predloga
               zakona, Vlada predlaga, da se v skladu s 138. členom Poslovnika Državnega zbora
               tretja obravnava opravi na tej seji Državnega zbora. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>O amandmajih bomo v skladu s časovnim potekom seje zbora odločali danes v okviru
               glasovanj, pol ure po prekinjeni 2.a točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title>2.A TOČKO DNEVNEGA REDA, TO JE NA OBRAVNAVO PREDLOGA ZAKONA O DAVKU
                  NA NEPREMIČNINE PO NUJNEM POSTOPKU.</title>
               </p>
               <p>V zvezi s to točko sta bila v zakonodajni postopek vložena dva predloga zakonov, in
               sicer Predlog zakona o spremembah in dopolnitvah Zakona o davku na nepremičnine, prva
               obravnava, 
                  EPA 1795-VI
               , katerega predlagatelj je skupina poslank in poslancev s prvopodpisanim Jožetom
               Tankom, ter Predlog zakona o spremembah Zakona o davku na nepremičnine, nujni
               postopek, 
                  EPA 1857-VI
               , katerega predlagateljica je Vlada.</p>
               <p>Odbor za finance in monetarno politiko je v razpravi o navedenih predlogih zakonov
               odločil, da ju bo obravnaval v skladu s tretjim odstavkom 117. člena Poslovnika
               Državnega zbora, hkrati je tudi sklenil, da bo nadaljnji postopek v skladu s 127.
               členom Poslovnika Državnega zbora vodil na podlagi predloga zakona, ki ga je
               Državnemu zboru v obravnavo predložila Vlada po nujnem postopku. V skladu s četrtim
               odstavkom 117. člena Poslovnika Državnega zbora dajem besedo predlagateljem obeh
               predlogov zakonov za dopolnilno obrazložitev.</p>
               <p>Besedo dajem predstavnici Vlade mag. Mateji Vraničar, državni sekretarki.</p>
            </sp>
            <sp who="SDZ6:VraničarMateja">

               <speaker>MAG. MATEJA VRANIČAR:</speaker>

               <p>Hvala za besedo, gospod predsednik. Spoštovane gospe poslanke, gospodje poslanci!</p>
               <p>Z novelo Zakona o davku na nepremičnine želimo uveljaviti dve bistveni spremembi, za
               katere Vlada ocenjuje, da jih je nujno sprejeti čim prej in s tem zagotoviti jasno
               informacijo in pravno varnost zavezancem za davek na nepremičnine. S prvo spremembo
               želimo izenačiti obremenitev vseh stanovanjskih nepremičnin, tako da se v 6. členu
               davčna stopnja 0,5 % za nerezidenčne stanovanjske nepremičnine črta in določi, da se
               za vse stanovanjske nepremičnine uveljavi enotna davčna stopnja 0,15 %. Ob tem se iz
               zakona črtajo tudi merila za določitev nerezidenčnega statusa stanovanj, to je
               zahtevo stalnega prebivanja ali oddajanja v tržni oziroma neprofitni najem. Sprememba
               zahteva tudi nekaj drugih redakcijskih uskladitev. S tem Vlada izvršuje zavezo, da bo
               odpravila različne davčne stopnje za stanovanjske nepremičnine, saj se je po
               informativnem izračunu davka pokazalo, da delitev na rezidenčne in nerezidenčne
               nepremičnine povzroča težave pri razumevanju in spodbuja zavezance k številčnemu
               spreminjanju stvarnopravnih in lastniških razmerij.</p>
               <p>Druga vsebinska sprememba pa posega v 27. in 28. člen zakona, torej v prehodno
               obdobje prve odmere davka v letu 2014. Obvestila Geodetske uprave z informativnimi
               izračuni so povzročili množični odziv lastnikov in bodočih davčnih zavezancev, ki
               želijo v registru nepremičnin popraviti podatke oziroma jih uskladiti z dejanskim
               stanjem. S ciljem, da se vsem lastnikom nepremičnin, ki to želijo oziroma menijo, da
               je to potrebno, omogoči popravljanje podatkov o njihovih nepremičninah, Vlada
               predlaga, da se v 27. členu rok za urejanje podatkov, ki bi sicer potekel 31. marca,
               podaljša za en mesec, to je do 30. aprila. Posledično je treba tudi v 28. členu
               zamakniti rok za izdajo odločbe, ta se zamika na 15. julij 2014, ter roke za obročno
               plačilo davka. Zamiki datumov še vedno omogočajo, da vsi davčni zavezanci v letu 2014
               davek lahko plačajo v dveh do največ štirih obrokih, roki pa se zamikajo na konec
               septembra, oktobra, novembra oziroma konec decembra 2014.</p>
               <p>Izenačitev davčne stopnje za stanovanjske nepremičnine bo imela za posledico nižje
               davčne prihodke za državo od načrtovanih, in sicer se ocenjuje, da to pomeni v letu
               2014 za okoli 20 milijonov evrov manj prihodka. Vendar prva ocena Geodetske uprave
               nakazuje na večji obseg skupne davčne osnove od tiste, ki jo je v analizah ob
               pripravi zakona upoštevala Vlada, zato se ocenjuje, da prvotno načrtovani obseg
               prihodkov iz naslova davka v višini 368 milijonov evrov je še vedno realen. Občinam
               predlagana sprememba v letih 2014 do 2016 ne bo vplivala na obseg njihovih prihodkov,
               saj se v skladu z zakonom občinam v teh letih zagotovi enak prihodek, kot je znašal
               znesek odmere nadomestila za uporabo stavbnih zemljišč za leto 2012.</p>
               <p>Vlada meni, da je nujno predlagane spremembe uveljaviti čim prej in po možnosti še
               pred iztekom rokov, ki jih določa osnovni zakon, zato je predlagala sprejemanje
               zakona po nujnem postopku. Vsekakor pa Vlada načrtuje tudi morebiti potreben odziv na
               odločbo Ustavnega sodišča in pripraviti spremembe zakona v tem primeru na način, da
               bo mogoče te spremembe upoštevati že pri izdaji odmernih odločb za letošnje leto.
               Torej po potrebi bo Vlada pripravila še eno novelo zakona.</p>
               <p>V zvezi z novelo zakona, ki sem jo obrazložila, pa predlagam, da jo Državni zbor
               potrdi. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>V nadaljevanju dajem besedo predstavniku predlagatelja poslanskega predloga zakona
               mag. Andreju Širclju.</p>
            </sp>
            <sp who="SDZ6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Spoštovani predsednik, spoštovana državna sekretarka s sodelavkama,
               kolegi in kolegice!</p>
               <p>Neko jutro pred dvema mesecema, tremi, smo sprejeli Zakon o davku na nepremičnine. Po
               celonočni razpravi je Slovenska demokratska stranka obstruirala ta zakon, zato ker je
               škodljiv; škodljiv za podjetnike, škodljiv za kmete, škodljiv za državljane in
               državljanke. Takrat smo opozarjali na bistvene slabosti, ki jih ta zakon prinaša, to
               je premajhno pravno varnost, to je nedelovanje lokalne samouprave zaradi tega, ker ne
               bo imela denarja, to je seveda tudi netransparenten postopek, prevelika obdavčitev
               predvsem podjetnikov, kmetov in ne nazadnje tudi dejanja davčni zavezancev zaradi
               škodljivih določb, kjer se rezidenčna nepremičnina obdavčuje z eno stopnjo,
               nerezidenčna pa z drugo stopnjo. Zaradi tega so ljudje izgubili ogromno časa in
               denarja, da so urejali svoj pravni status in to zaradi rešitev, ki jih je v Državni
               zbor poslala Vlada Alenke Bratušek.</p>
               <p>V Slovenski demokratski stranki smo ocenili, da kljub temu da je bil zakon sprejet na
               neprimeren način, poskušamo popraviti nekatere določbe in to predvsem tiste določbe,
               ki se nanašajo na pravno varstno davčnih zavezancev, zato smo v predlogu zakona
               predlagali, da se lahko davčna osnova določi tudi s cenitvijo. In kot drugo,
               predlagali smo, da se kmetijstvo in podjetništvo oprosti plačila davka na
               nepremičnine.</p>
               <p>Tudi vlada Alenke Bratušek je predlagala svoj zakon, vendar to takrat, ko je bila že
               opravljena javna razprava na Ustavnem sodišču, medtem ko je Slovenska demokratska
               stranka poskušala popraviti to zelo kmalu po sprejetju tega zakona. Na Odboru za
               finance je bil predlagan tako imenovani hibrid oziroma združitev obeh zakonov, kjer
               pa so bili amandmaji oziroma rešitve Slovenske demokratske stranke s strani koalicije
               preglasovani.</p>
               <p>Poleg tega je odločitev Ustavnega sodišča jutri; jutri je napovedana odločitev
               Ustavnega sodišča o tem zakonu in v Slovenski demokratski stranki menimo, da je
               neprimerno, da danes pred odločitvijo sprejemamo ta zakon. Nastal bo
               zakonodajno-pravni kaos. Državni zbor s tem daje vedeti Ustavnemu sodišču, da ga ne
               spoštuje, ker ne počaka na to, da sprejme rešitev in odločitev. Ob tem pa Vlada
               Republike Slovenije že napoveduje nove spremembe zakona, če bo Ustavno sodišče
               morebiti razveljavilo katero koli določbo.</p>
               <p>In gospe in gospodje, gotovost davčnih zavezancev je ob tem minimalna. Gotovost in
               transparentnost sta pojma, ki sta tujca za ta zakon. Ta zakon se sprejema kljub
               opozorilom stroke, kljub opozorilom podjetnikov, kmetov, kljub temu da je bilo
               narejeno, po podatkih Vlade, 400 tisoč popravkov od nekaj milijonov podatkov. 400
               tisoč popravkov! Ali to pomeni tudi, da je 400 tisoč davčnih zavezancev imelo napačen
               podatek in dobilo napačen informativni izračun v katerem koli delu tega izračuna? Kar
               pomeni, da tudi operativno Vlada ni pripravljena, tudi če je bilo teh napak pol manj,
               in ljudje dejansko izgubljajo svojo dostojanstvo pred Geodetsko upravo Republike
               Slovenije, ob tem pa nimajo zagotovljene pravne varnosti.</p>
               <p>S tem zakonom se na nepremičninskem področju ustvarja anarhija in zaradi tega smo v
               Slovenski demokratski stranki obstruirali odločitev oziroma odločanje o tem zakonu.
               Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Predlog zakona je obravnaval Odbor za finance in monetarno politiko kot matično
               delovno telo. 
                   Besedo dajem predsedniku Bojanu Starmanu za predstavitev poročila odbora.
                  
               
            </p>
            </sp>
            <sp who="SDZ6:StarmanBojan">

               <speaker>BOJAN STARMAN (PS DL):</speaker>

               <p>Hvala lepa za besedo, gospod predsednik, in lep pozdrav vsem skupaj!</p>
               <p>Odbor za finance in monetarno politiko je na svoji 87. nujni seji dne 24. marca 2014
               na podlagi tretjega in v povezavi s prvim in drugim odstavkom 117. člena ter 127.
               člena Poslovnika Državnega zbora v okviru iste točke dnevnega red, kot matično
               delovno telo obravnaval dva predloga zakonov. In sicer, Predlog zakona o spremembah
               in dopolnitvah Zakona o davku na nepremičnine <stage>(
                  EPA 1795-VI
               )</stage> skupine poslancev SDS s prvopodpisanim Jožetom Tankom ter Predlog zakona o
               spremembah Zakona o davku na nepremičnine <stage>(
                  EPA 1857-VI
               )</stage>, ki ga je Državnemu zboru v obravnavo predložila Vlada.</p>
               <p>Prejeli smo mnenje Vlade, Zakonodajno-pravne službe, mnenje Komisije Državnega sveta,
               dopis Skupnosti socialnih zavodov Slovenije ter amandmaje poslanskih skupin koalicije
               k 1. in 7. členu.</p>
               <p>V okviru razprave o odločanju, ali bo odbor na isti seji v okviru iste točke dnevnega
               reda obravnaval oba zakona, je bilo s strani poslank in poslancev iz vrst
               opozicijskih poslanskih skupin izraženo nasprotovanje spreminjanju veljavnega Zakona
               o davku na nepremičnine pred izdajo odločbe Ustavnega sodišča o postopkih, ki še
               tečejo glede veljavnega zakona. Izraženo je bilo tudi nasprotovanje sprejemanju
               Predloga zakona o spremembah Zakona o davku na nepremičnine po nujnem postopku.
               Opozorjeno je bilo na negativne posledice predlaganih rešitev za slovensko
               gospodarstvo. Na podlagi navedenega predloga zakona urejata isto družbeno razmerje,
               zato je odbor na podlagi tretjega odstavka 117. člena Poslovnika Državnega zbora
               sprejel sklep, da Odbor za finance in monetarno politiko na isti seji v okviru iste
               točke obravnava oba zakona.</p>
               <p>Po sprejetju navedenega sklepa sta predstavnika predlagateljev obeh predlaganih
               zakonov v okviru dopolnilnih obrazložitev k členom predstavila namen in vsebino
               rešitev obeh predlaganih zakonov, ki smo ju predhodno že slišali od predlagateljev.
               Odbor je na podlagi 127. člena Poslovnika Državnega zbora sprejel sklep, da se
               dopolnjeni predlog pripravi na podlagi Predloga zakona o spremembah Zakona o davku na
               nepremičnine, nujni postopek, <stage>(
                  EPA 1857-VI
               )</stage>, ki ga je v obravnavo predložila Vlada.</p>
               <p>V nadaljnji razpravi smo odločali še o sklepu, in sicer da se v predlog zakona, na
               podlagi katerega bo pripravljen dopolnjen predlog zakona, ne vključi nobenega izmed
               členov iz Predloga zakona o spremembah Zakona o davku na nepremičnine <stage>(
                  EPA 1794-VI
               )</stage> skupine poslank in poslancev SDS s prvopodpisanim Jožetom Tankom. Ko smo
               izglasovali ta sklep, so članice in člani odbora iz poslanskih skupin SDS, SLS in
               Nove Slovenije v skladu s 65. členom Poslovnika Državnega zbora napovedali
               obstrukcijo in zapustili sejo.</p>
               <p>Glede na predhodno sprejete sklepe na podlagi 117. in 127. člena Poslovnika Državnega
               zbora je odbor opravil drugo obravnavo Predloga zakona o spremembah Zakona o davku na
               nepremičnine, nujni postopek, <stage>(
                  EPA 1857-VI
               )</stage>, ki ga je Državnemu zboru predlagala Vlada. Odbor je v skladu z drugim
               odstavkom 130. člena Poslovnika Državnega zbora obravnaval in sprejel tudi amandmaje
               poslanskih skupin koalicije k 1. in 7. členu. Na koncu je odbor glasoval o vseh
               členih skupaj in jih sprejel.</p>
               <p>Glede na sprejete amandmaje je na podlagi prvega odstavka 133. člena Poslovnika
               Državnega zbora pripravljeno besedilo dopolnjenega predloga zakona, v katerega sta
               vključena sprejeta amandmaja, dopolnjeni predlog zakona pa je sestavni del tega
               poročila. Nadalje pa je odbor, kot je bilo že povedano, sprejel še sklep, da Odbor za
               finance in monetarno politiko predlaga, da se dnevni red 23. seje Državnega zbora
               razširi z naslednjo točko dnevnega reda: Predlog zakona o spremembah Zakona o davku
               na nepremičnine, nujni postopek <stage>(
                  EPA 1857-VI
               )</stage>. Sprejel je tudi sklep, da Predlog zakona o spremembah in dopolnitvah Zakona o
               davku na nepremičnine vlagateljev skupine poslank in poslancev ni primeren za
               nadaljnjo obravnavo. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam za podano poročilo.</p>
               <p>Prehajamo na predstavitev stališč poslanskih skupin.</p>
               <p>Gospod Marko Pavlišič bo predstavil stališče Poslanske skupine Državljanske
               liste.</p>
            </sp>
            <sp who="SDZ6:PavlišičMarko">

               <speaker>MARKO PAVLIŠIČ (PS DL):</speaker>

               <p>Hvala za besedo. Spoštovani gospod predsednik, spoštovana državna sekretarka s
               sodelavkama, spoštovane kolegice, spoštovani kolegi!</p>
               <p>Novela zakona prinaša dve pomembni spremembi; prva je izenačitev obdavčitve
               rezidenčnih in nerezidenčnih nepremičnin. Na tej točki smo jasno videli, kaj se
               zgodi, če damo prednost ideološki pravičnosti pred praktičnostjo izvedbe. V praksi se
               je to pokazalo s tem, da so ljudje začeli množično urejati služnosti samo z namenom,
               da se izognejo davku. Začeli so se dogajati prenosi stalnega prebivališča, čeprav za
               to ni bilo realne osnove, in začele so se sklepati fiktivne najemne pogodbe z namenom
               izogibanja davka. Takšne rešitve niso ustrezne, zato je prav, da jih spremenimo.</p>
               <p>Druga sprememba, ki jo uvaja ta novela zakona, pa je rok, do kdaj se lahko urejajo ti
               podatki. In ravno ta sprememba je razlog, zakaj je treba s to novelo pohiteti pred
               odločitvijo Ustavnega sodišča o tej temi. Namreč, rok v dosedanjem zakonu je
               postavljen na konec tega meseca, in če bo Ustavno sodišče jutri odločilo, da so
               potrebne večje spremembe zakona, bi se potem po tem roku znašli v neki časovni
               luknji, kjer ljudje ne bi vedeli, ali lahko še urejajo te podatke ali jih ne morejo
               več.</p>
               <p>V Državljanski listi bomo predlog novele zakona podprli. To je prva sprememba tega
               zakona, par sprememb, povezanih, je pa predvidenih tudi v že predlaganem Zakonu o
               množičnem vrednotenju nepremičnin, ki ga bomo ravno tako obravnavali v kratkem.</p>
               <p>V Državljanski listi bomo tudi jutri prisluhnili mnenju Ustavnega sodišča, njegovo
               odločbo bomo resno obravnavali in jo brezpogojno spoštovali.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Gospod Franc Bogovič bo predstavil stališče Poslanske skupine Slovenske ljudske
               stranke.</p>
            </sp>
            <sp who="SDZ6:BogovičFranc">

               <speaker>FRANC BOGOVIČ (PS SLS):</speaker>

               <p>Lep dober dan, predsednik. Spoštovane kolegice, kolegi, predstavnice Ministrstva za
               finance!</p>
               <p>Naj v uvodu takoj povem, da se v Slovenski ljudski stranki strinjamo z obema
               intencama zakona, ki sta zdaj na dnevnem redu; se pravi, da se obdavčitev
               nerezidenčnih in rezidenčnih stanovanj izenači. To smo poskušali na tisti znameniti
               nočni seji urediti takrat, ko je bil čas za to, z amandmajem, vendar ga žal
               koalicija, vlada nista sprejeli. Potem ko pa se je zgodilo ravno to, kar smo
               napovedovali, da si bodo ljudje s tem delali nove stroške, da se bo praktično
               onemogočilo normalno delo Geodetske uprave, zdaj koalicija prinaša ta predlog pred
               nas v Državni zbor.</p>
               <p>Prav tako se strinjamo, da so roki nenormalni, s tem pa mislimo, da so nenormalni za
               bistveno več, kot vi predvidevate v tej noveli, in da bi moral biti ta zakon, tako
               kot se spodobi za sistemski zakon, sprejet na tak način, da bi se uveljavil najprej s
               1. 1. 2016 in da bi si tako državljanke kot državljani, naši organi, kot je Geodetska
               uprava, lahko vzeli primeren čas za ureditev evidenc, zato da se stvari uredijo in da
               se na dostojen način sprejme ta zakon. Vendar pri tem zakonu ni bilo doslej
               upoštevane nobene dostojnosti, dostojanstva, in koalicija je, za moje pojme, skupaj z
               vlado pri tem zakonu popolnoma padla na zrelostnem izpitu in te neumnosti, ki se
               kažejo v aroganci vlade, aroganci koalicije, ki je bila najprej izražena do
               opozicije, podobno kot pri ostalih stvareh, se je v nadaljevanju pokazalo, da je ta
               aroganca tudi do strokovne javnosti, aroganca do ustavnopravnih strokovnjakov,
               aroganca do ljudi, ki so z 80 tisoč podpisi pod peticijo, ki smo jo zbirali v tistem
               času, jasno povedali, kaj si mislijo o tem zakonu, aroganca je bila do obrtnikov,
               brezposelnih, praktično do slovenstva. Kaže se sovražen odnos do lokalne samouprave
               in enostavno koalicija s temi stvarmi nadaljuje.</p>
               <p>Ustavnopravna stroka je opozorila na neustavnost tega zakona. Zakon je bil doslej že
               v začetku leta deležen, takoj ko je stopil v veljavo, šestih zahtev za ustavno
               presojo, tako s strani občin, Državnega sveta, obrtnikov, političnih strank. Ustavno
               sodišče je zelo odgovorno videlo, da je to zelo velik problem, v februarju je že
               izdalo odločbo o zadržanju zakona v enem delu, omogočilo, da se je v praksi videlo,
               kaj ste pravzaprav v koaliciji sprejeli, da je Geodetska uprava razdelila te odmerne
               izračune in da se je dejansko videlo, kaj v praksi ta zakon pomeni. Žal tisti, ki smo
               znali to predvideti, najprej nismo bili slišani takrat, ko je bil čas za to. V
               zadnjem tednu vidimo, da se je tem šestim zahtevam za ustavno presojo pridružila tudi
               varuhinja človekovih pravic. Ustavno sodišče še naprej odgovorno deluje na tem
               področju in nas jutri ob 11.30 vabi v svoje prostore na ustno predstavitev odločitve
               Ustavnega sodišča okoli tega zakona. Mi to vse vemo. Če še v ponedeljek, ko so imeli
               na Odboru za finance samo ta podatek, da bo do konca meseca Ustavno sodišče
               predstavilo odločitev, smo imeli včeraj, kolegice in kolegi, ko smo sprejemali dnevni
               red, že tudi ta podatek, da je jutri, ob 11.30, ta odločitev. Sam sem še enkrat
               včeraj apeliral na razum, na dostojanstven odnos in dostojen odnos Državnega zbora do
               Ustavnega sodišča, da počakamo, da to najvišjo instanco države poslušamo – zagotovo
               jo bomo upoštevali, gospod Pavlišič, ker jo pač moramo upoštevati pri takem zakonu;
               in to ni naša volja ali pa nevolja, ampak to je naša naloga – in da bi po jutrišnjem
               dnevu, ko bi imeli odločitev Ustavnega sodišča v rokah, odgovorno odločali, kako
               naprej. Sam še vedno verjamem in upam v to, da bo Ustavno sodišče prepoznalo v
               številnih elementih neustavnosti dovolj razlogov, da bo ta zakon zadržan, da se boste
               predvsem tisti, ki vztrajate na njem, končno streznili in da stopimo skupaj in
               pripravimo kvaliteten zakon, mu damo čas, naredimo evropskega, ne takšnega, ki ima
               edini in enostaven cilj polnitev luknje v državnem proračunu.</p>
               <p>V Slovenski ljudski stranki nasprotujemo temu postopku, ker je nedostojen za
               parlament Republike Slovenije. Z rešitvami, ki so pa na koncu ostale v zakonu, pa kot
               sem v uvodu dejal, se vsekakor strinjamo, kajti na njih smo vas opozarjali takrat, ko
               je bil še čas za to.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Gospa Marija Plevčak bo predstavila stališče Poslanske skupine Demokratične stranke
               upokojencev Slovenije.</p>
            </sp>
            <sp who="SDZ6:PlevčakMarija">

               <speaker>MARIJA PLEVČAK (PS DeSUS):</speaker>

               <p>Hvala za besedo in še enkrat vsem lep pozdrav!</p>
               <p>Dejstvo je, da se je novi sistemski zakon na področju obdavčitve nepremičnin
               sprejemal prehitro, brez celovitih analiz in na podlagi neusklajenih javnih evidenc
               ter neurejena stanja nepremičnin v naši državi. To smo v Poslanski skupini
               Demokratične stranke upokojencev vseskozi ponavljali in našo trditev potrjujejo
               vložene zahteve na Ustavno sodišče, takojšnje noveliranje osnovnega zakona in,
               ključno, odzivi ljudi, ki v vrstah čakajo na termin na Geodetski upravi. Tudi Vlada
               sama je priznala to napako. Ta novela predstavlja nek poskus ublažitve vseh teh
               napak. Izenačitev davčne stopnje za rezidenčna in nerezidenčna stanovanja na 0,15 %
               ter odmik roka za popravo podatkov o nepremičninah se je poskušalo vnesti že v novelo
               Zakona o množičnem vrednotenju nepremičnin. Na podlagi izjemno negativnega mnenja
               Zakonodajno-pravne službe do glasovanja tovrstnega amandmaja sploh ni prišlo. Naj na
               tem mestu omenimo, da se v poslanski skupini z ravnanjem predsednika odbora povsem
               strinjamo.</p>
               <p>Kar se pa tiče izenačitve obdavčitve rezidenčnih in nerezidenčnih stanovanj, pa smo v
               naši poslanski skupini razpravljali tudi v smeri, da ravno to razlikovanje davčnih
               stopenj predstavlja edini instrument za obdavčitev luksuza, ki ga sedaj veljavni
               zakon vključuje. Zakaj? Preprost. Ljudje, ki imajo v lasti več stanovanj, v enem
               živijo, drugega pa oddajo v najem. To pomeni, da imajo dodaten dohodek iz tega
               premoženja, bodisi prijavljen ali neprijavljen, kar pa pomeni, da imajo dodatna
               sredstva za preživljanje in ne zapadejo tako hitro v rizično skupino tistih, ki se
               komajda preživijo v mesec v mesec. Na drugi strani pa so ljudje, ki imajo, če že –
               nekateri ga sploh nimajo in to je izjemno zaskrbljujoče –, zgolj eno stanovanje, v
               katerem živijo. In nobenega dodatnega dohodka. Res da se tem z novelo ne poslabšuje
               položaj, njihovo stanovanje bo obdavčeno enako, a vendarle se nam zastavlja
               vprašanje, ali se tudi s to izenačitvijo obdavčitve oziroma znižanjem stopnje
               obdavčitve za drugo, tretje, četrto in več stanovanj zopet postavlja v ospredje
               kapital in tisti sloj oseb, ki ima več premoženja.</p>
               <p>Kakor koli v Poslanski skupini Demokratične stranke upokojencev temu predlogu ne bomo
               nasprotovali. Zaradi vseh teh nepreglednosti, anomalij, napak pa bi vseeno morebiti
               le kazalo ta davek uvesti kasneje, ko bodo evidence popolne in poenotene. Sicer pa,
               počakajmo na jutrišnjo odločitev Ustavnega sodišča.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Sledi predstavitev Poslanske skupine Nove Slovenije. Podal ga bo gospod Jožef
               Horvat.</p>
            </sp>
            <sp who="SDZ6:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Spoštovana gospa državna sekretarka s sodelavkama,
               drage kolegice in kolegi!</p>
               <p>Toliko razprav je že bilo o tem nesrečnem Zakonu o davku na nepremičnine, tako da bom
               začel tudi sam s slovenskim pregovorom. Namreč, pravijo, da ima noč svojo moč. Res
               je, tista med 14. in 15. novembrom 2013 je imela izredno veliko, žal, negativno moč
               za slovenske državljanke in državljane. Takrat smo obravnavali, in koalicija je
               sprejela Zakon o davku na nepremičnine, ki danes ni vreden tega imena. To ni zakon,
               to je fiasko davku na nepremičnine.</p>
               <p>V uvodu se ne morem izogniti kritikam na račun načina sprejemanja vladne novele
               zakona o davku na nepremičnine. Naj spomnim, Ustavno sodišče je Državni zbor
               obvestilo, in seveda tudi slovensko javnost, da bo sodbo glede ustavnosti Zakona o
               davku na nepremičnine, glede katere je bilo vloženih kar šest pobud za ustavno
               presojo, ustno razglasilo jutri, 28. marca 2014. Od te presoje Ustavnega sodišča bo
               jasno, ali in v kakšni meri bodo potrebni posegi v sedanji Zakon o davku na
               nepremičnine. Kakšen smisel ima sprejemati novelo Zakona o davku na nepremičnine en
               dan pred izrekom sodbe Ustavnega sodišča glede ustavnosti zakona v celoti in
               posameznih delov tega zakona? To vladno hitenje z obravnavo novele tega zakona, ki se
               sprejema po nujnem postopku, je po mnenju krščanskih demokratov Nove Slovenije
               skrajno nerazumljivo in neracionalno. Krščanski demokrati ne podpiramo vsebine
               predlaganih novosti, ki jih prinaša danes obravnavani Predlog zakona o spremembah
               Zakona o davku na nepremičnine, in bo zaradi premalo domišljenih rešitev preneslo še
               dodatne nezaželene in negativne učinke.</p>
               <p>Bistvena novost tega zakona je ukinjanje razlikovanja med rezidenčnimi in
               nerezidenčnimi stanovanjskimi nepremičninami in uvajanje enotne 0,15% davčne stopnje
               za vse stanovanjske nepremičnine. Druga novost je podaljšanje roka za urejanje
               evidenc za en mesec, to je do 30. aprila letos. Edini razlog za ukinjanje
               razlikovanja davčnih stopenj glede rezidenčnosti stanovanjskih nepremičnin je
               neurejenost evidenc in predstavlja pravzaprav gasilski ukrep Vlade, da bo možna
               odmera davka na nepremičnine že v letošnjem letu. Ob tem pa Vlada zanemarja dejstvo,
               da morajo imeti davki poleg fiskalne tudi druge funkcije, tudi stimulativne.</p>
               <p>Ugotavljamo namreč, da se z ukinitvijo povečanja davčne stopnje za prazne
               nepremičnine spodbuja oddajanje nepremičnin na sivem trgu. S tem ukrepom Vlada
               pravzaprav deluje v nasprotni smeri, kot je preprečevanje sive ekonomije. Spodbuja
               tudi banke, ki so lastnice številnih praznih nepremičnin, da tako stanje ohranjajo še
               naprej, saj jih z nizko davčno stopnjo ne spodbuja h gospodarnemu ravnanju z njimi,
               torej bodisi k prodaji ali oddajanju v najem. In končno, enotna davčna stopnja za vse
               stanovanjske nepremičnine ne pomeni pravično porazdelitev davčnih bremen med vse
               sloje, ali z drugimi besedami, novela zakona zmanjšuje davčno obremenitev
               premožnejših slojev, ki ima v lasti več nepremičnin, ki so praviloma tudi
               nadstandardne oziroma luksuzne. Njim se z današnjim predlogom novele zakona davčno
               obremenitev zmanjšuje in to ne le za nekaj odstotkov, pač pa za več kot 300 %. Davčna
               razbremenitev bogatejših državljanov pa, vsaj upamo tako, ni bil cilj Vlade pri
               spreminjanju Zakona o davku na nepremičnine. Tudi enomesečno podaljšanje roka za
               urejanje nepremičninskih evidenc je po našem mnenju prekratek čas za vse potrebne
               popravke v obstoječih evidencah in bi za te popravke potrebovali nekajmesečni
               rok.</p>
               <p>Poslanci Poslanske skupine Nove Slovenije – krščanski demokrati zaradi teh razlogov
               Predloga zakona o spremembah Zakona o davku na nepremičnine ne bomo podprli.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Gospa Aleksandra Osterman bo predstavila stališče Poslanske skupine Pozitivna
               Slovenija. Izvolite.</p>
            </sp>
            <sp who="SDZ6:OstermanAleksandra">

               <speaker>ALEKSANDRA OSTERMAN (PS PS):</speaker>

               <p>Hvala za besedo, gospod predsednik. Spoštovani vsi prisotni!</p>
               <p>O samem davku na nepremičnine je bilo že veliko povedanega in še več zapisanega.
               Upam, da vsi vemo, zakaj je bil ta zakon potreben. Razlogi se do danes niso
               spremenili. Na eni strani so obstajale dolgoletne želje po poenotenju obdavčitve
               nepremičnin na celotnem ozemlju Slovenije, torej poenotenju, nikakor ne uvedbi
               novega, da do danes neznanega davka. Na drugi strani pa se je pokazala potreba po
               javnofinančnem prihodku, za katerega smo se odločili, da ga naj prispevajo tisti, ki
               premoženje dejansko imajo; in nepremičnina je premoženje, pa čeprav še tako majhno,
               je premoženje.</p>
               <p>Nadalje smo v duhu tako imenovane pravičnosti želeli, da tisti, ki imajo tega
               premoženja več, naj več prispevajo. V koaliciji smo sprejeli odločitev o različni
               obdavčitvi rezidenčnih in nerezidenčnih stanovanjskih nepremičnin. Vsem nam so znani
               dogodki zadnjih nekaj mesecev, ko so se začeli zavezanci z množičnim urejanjem in
               spreminjanjem stvarno pravnih razmerij. Priča smo bili velikemu porastu služnostnih
               pravic, prišlo je do spreminjanj stalnih in začasnih naslovov, tudi ločitev na
               premoženju. Vsekakor posledic, ki jih Vlada ni želela, in posledic, ki bi v
               prihodnosti lahko povzročile še veliko več težav tem istim zavezancem.</p>
               <p>Odločitev Vlade, da se stopnja obdavčitve za rezidenčne in nerezidenčne stanovanjske
               nepremičnine izenači, je bila zato logična, pričakovana in tudi napovedana. Na GURS
               pa se je prav tako povečal obseg aktivnosti, kjer so ljudje množično urejali,
               preverjali in popravljali podatke o stanju svojih nepremičnin. Obseg teh aktivnosti
               je bil tako velik, da je bilo nemogoče pričakovati, da bi GURS vse podatke uredil do
               konca meseca marca 2014. Z omenjenim zakonom se tako predlaga zamik obdobja, s čimer
               se zagotovi vsem lastnikom nepremičnin dovolj časa, da preverijo in popravijo
               podatke, to je do 1. maja 2014. Zaradi te spremembe je potrebno za mesec in pol
               zamakniti tudi rok za izdajo odmernih odločb, ki jih bo DURS odposlal v letošnjem
               letu, in to na sredino junija 2014. Seveda je prav zaradi te spremembe potrebno tudi
               podaljšati roke za plačilo davka v letu 2014. Naj omenim, da DURS, ne glede na to,
               kdaj bodo uveljavljene spremembe Zakona o množičnem vrednotenju nepremičnin in Zakona
               o davku na nepremičnine, od 14. aprila 2014 v regtistru nepremičnin izkazuje podatke
               za zemljišča za gradnjo stavb, da so ta vredna kot nezazidana stavbna zemlijišča.
               Torej stopnjo 0,15% in to velja za letošnje leto.</p>
               <p>V Poslanski skupini Pozitivna Slovenija bomo zakon o spremembah in dopolnitvah Zakona
               o davku na nepremičnine po nujnem postopku vsekakor podprli. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Gospa Romana Tomc bo predstavila stališče Poslanske skupine Slovenske demokratske
               stranke.</p>
            </sp>
            <sp who="SDZ6:TomcRomana">

               <speaker>ROMANA TOMC (PS SDS):</speaker>

               <p>Hvala lepa za besedo, spoštovani predsednik, kolegice in kolegi!</p>
               <p>Poslanska skupina Slovenske demokratske stranke od vsega začetka nasprotuje uvedbi
               Zakona o davku na nepremičnine. Namreč, da ta zakon, ki naj bi bil po mnenju Vlade in koalicije sistemski zakon, po našem mnenju
               nima drugega motiva kot to, da napolni z 200 milijoni evrov naš obubožan proračun. To
               je bilo jasno razvidno tudi iz samega postopka sprejemanja. Namreč, naj ob tem omenim
               še, da je predsednica Vlade vezala celo svojo zaupnico na omenjeni zakon, ki je
               povezan s poračunom. Torej to ni sistemski zakon, katerega namen bi bilo urejanje
               področja, kajti če bi bil to, potem bi bilo dovoljeno dovolj dolgo prehodno obdobje,
               da bi ljudje lahko uredili svoje podatke o nepremičninah.</p>
               <p>Napačen motiv, ki je vodil k sprejemanju tega zakona, je seveda pripeljal v
               situacijo, kakršno imamo danes: popoln kaos na tem področju, vrste pred uradi GURS in
               seveda mnogo mnogo tudi finančnih posledic, ki so jih utrpeli ljudje, k so želeli
               popraviti svoje podatke. Kljub vsemu temu, kar beremo po časopisih, kar vidimo sami,
               pa Vlada vztrajno zanika, da bi bilo na tem področju kar koli narobe. Ampak vendarle,
               najbrž nekaj je narobe, nekaj je hudo narobe, če je na Ustavnem sodišču šest zahtev
               za presojo ustavnosti in če Vlada sama že danes, ob tem ko predlaga spremembe,
               napoveduje že nove spremembe.</p>
               <p>Tem spremembam, ki naj bi popravljale obstoječi zakon in jih imamo danes na mizi,
               nasprotujemo tudi iz razloga, da smo v Slovenski demokratski stranki predlagali svoje
               popravke tega zakona, ki so šli predvsem v smeri, da se zniža obremenitev za
               gospodarstvo. Gospodarstveniki so zelo močno opozarjali na to, da se njihovo breme z
               nepremičninskim davkom močno povečuje. Mi smo jim prisluhnili in predlagali ustrezne
               spremembe. Z nekim pravno-formalnim, sicer pravilnim, pa vendarle spornim postopkom
               delanja hibrida na matičnem zakonu je Vlada oziroma koalicija pripravila zakon, ki
               naj bi združeval rešitve iz obeh zakonov; iz njihovega in iz našega. Ampak ne boste
               verjeli, nobene od naših rešitev ni v tem hibridu! Zato seveda je to osnovni razlog,
               poleg tega, da vseskozi nasprotujemo temu zakonu, ker je nepravičen, nesistemski,
               razlog je seveda tudi ta, da noben od predlogov opozicije ni bil upoštevan.
               Pričakujemo, da bo v nadaljevanju prišlo na tem področju do bistvenih sprememb. Mi ne
               nasprotujemo obdavčitvi nepremičnin. Vemo, da moramo to področje urediti, in vemo, da
               je to zahtevna naloga, ki zahteva določen čas. Treba je narediti ustrezne analize,
               treba je pustiti ljudem čas, da lahko uredijo svoje evidence in seveda treba je
               prisluhniti tudi tistim, ki jih ta davek neposredno zadeva, kaj o njem menijo in na
               kaj opozarjajo.</p>
               <p>Ravno to je bil razlog in še vedno se trudimo za to, tudi z ustreznim amandmajem, da
               zmanjšamo obveznost slovenskemu gospodarstvu in da znižamo ekstremno visoko stopnjo
               obdavčitve nepremičnin, ki služijo za poslovne in industrijske namene. Namreč, iz
               nepojasnjenega razloga in ne vidimo nobenega razloga za razlikovanje, da so na drugi
               strani energetske nepremičnine, tiste, ki so v energetskem sektorju, obdavčene skoraj
               pol nižje kot ostalo gospodarstvo. Naš predlog gre seveda v smeri, da se
               gospodarstvo, ki je v zelo težki situaciji, razbremeni. Hkrati pa pričakujemo tudi,
               da bo zakon zagotovil, potem ko bomo enkrat prišli do sistemskega zakona, mnogo mnogo
               boljšo pravno varnost za vse zavezance, kajti ta, ki ga imamo danes pred nami, niti s
               spremembami ne zagotavlja zavezancem nobene pravne varnosti.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Stališče poslanske skupine Socialnih demokratov pa bo predstavil gospod Matevž
               Frangež.</p>
            </sp>
            <sp who="SDZ6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Spoštovane in spoštovani!</p>
               <p>V tej državi je pač potrebno sprejemati ukrepe; potrebno je sprejemati ukrepe zato,
               da stabiliziramo državo, uresničimo zaveze po javnofinančni konsolidaciji, prebudimo
               in okrepimo gospodarsko rast in zaženemo nov ciklus zaposlovanja. Kdor misli, da je
               mogoče na to pot stopiti tako, da sprejemaš ukrepe, ki jim bodo vsi ploskali, se
               globoko poti. V lanskem letu, pred letom dni se je Slovenija zadolževala po obrestni
               meri 7 %. To je tista psihološka meja, ko pravzaprav dostop do mednarodnih finančnih
               virov državi ni več omogočen in je prepuščena samo še špekulativnemu kapitalu. Danes
               se Republika Slovenija na mednarodnih trgih zadolžuje na ravni 4 %. V tem času je bil
               torej narejen določen napredek; v tem, da se je povečala kredibilnost države in v
               tem, da je Vlada Republike Slovenije pokazala, da s sprejemanjem ukrepov povečuje
               odgovornost, da bo svoje obveznosti država sposobna tudi poplačati. Zaradi tega se
               danes Sloveniji zmanjšuje zahtevani donos na dolg.</p>
               <p>Zakon o davku na nepremičnine je bil v tem pogledu en kamen, ampak izjemno pomemben v
               sklopu ukrepov, ki jih je Vlada predlagala, in ki jih je Državni zbor sprejel.
               Spomnimo, da je Zakon o davku na nepremičnine bil de facto del proračunskega paketa
               in da smo ga Socialni demokrati, kljub temu da smo v celotnem postopku od javne
               obravnave do koalicijskih usklajevanj in ne nazadnje tudi parlamentarne procedure
               imeli o zakonu vrsto pomislekov. Nekateri izmed teh pomislekov so, resnici na ljubo,
               ubesedeni tudi v pobudah za presojo ustavnosti. Naj spomnim, kateri so bili ti
               zadržki. Namembnost davka – tudi mi smo soglašali, da mora biti ta davek v celoti
               namenjen lokalnim skupnostim. Menili smo, da so obremenitve v davčnih stopnjah
               previsoke. Pri tem se posebej zavzemali tudi za zmanjšanje obremenitve gospodarstva,
               skupaj še z dvema drugima koalicijskima strankama, ampak na koncu je bilo potrebno
               reševati fiskalno vrzel. V tem pogledu so bili sprejemani tudi kompromisi. Socialni
               demokrati smo predlagali razdelitev stanovanjskih nepremičnin na rezidenčne in
               nerezidenčne, ampak naša intenca ni bila ta, ki se je na koncu izkazala pri
               implementaciji zakona, pač pa dejstvo, da imamo v tej državi 175 tisoč praznih
               stanovanj in mi smo želeli pravzaprav z ukrepom davčne politike prispevati k
               spodbujanju legalizacije najemnih razmerij. Če ne legalizacije najemnih razmerij, pa
               pravzaprav to, da lastniki svoja prazna stanovanja dajo na trg; na trg po ceni, ki jo
               trg prenese v preseku med ponudbo in povpraševanjem.</p>
               <p>Danes sem vesel, da nekateri kolegi hvalijo to rešitev in se postavljajo za največje
               zagovornike progresivnih davkov, ampak hkrati je potrebno ugotoviti, da človeška
               iznajdljivost pač ne pozna meja in da so ljudje množično spreminjali formalne statuse
               svojega premoženja, zato da bi se izognili višjim davčnim obremenitvam. Ampak ne
               pozabimo, da je v tej državi eden odd ključnih problemov to, da imamo previsoko
               obremenjene aktivne prihodke in premalo obremenjene pasivne prihodke oziroma
               premoženje. Zakon o davku na nepremičnine bi moral biti pomemben premik k tej smeri,
               zato da tam, kjer smo res nekonkurenčni – in to je stroškovna, torej davčna
               obremenitev dela –, lahko v perspektivi naredimo kaj več in se v svetovni vojni za
               delovna mesta postavimo na stran bolj konkurenčnih.</p>
               <p>Spoštovane in spoštovani! Ustavno sodišče bo jutri predstavilo javnosti svojo
               odločitev. Socialni demokrati bomo seveda odločitev spoštovali, v vmesnem času
               poskušali popraviti zakon tako, da bi bil čim hitreje operativen. V nasprotnem
               primeru, če bi pa Ustavno sodišče se odločilo za to, da razveljavi zakon v celoti, pa
               bo treba seveda iskati druge alternativne rešitve, zato da konsolidiramo javne
               finance in prispevamo k temu, da Slovenija nadaljuje pot k okrevanju. Hvala.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Tako smo končali s predstavitvijo stališč poslanskih skupin.</p>
               <p>Prehajamo na razpravo o členih in vloženih amandmajih.</p>
               <p>Kot prvega oziroma edinega trenutno vloženega dajem v razpravo 1. člen ter amandma
               Slovenske demokratske stranke. Prosim za prijavo in bom kar odprla možnost, da se
               prijavite. Trenutno imamo prijavljene tri razpravljavce.</p>
               <p>Prva je prijavljena gospa Romana Tomc.</p>
            </sp>
            <sp who="SDZ6:TomcRomana">

               <speaker>ROMANA TOMC (PS SDS):</speaker>

               <p>Hvala lepa, spoštovana podpredsednica!</p>
               <p>Dovolite, da predstavim naš amandma, ki smo ga vložili z namenom, da poskušamo
               pomagati gospodarstvu.</p>
               <p>Vi ste pred dnevi oziroma vsak dan lahko zasledili v medijih, kako gospodarstveniki
               opozarjajo na to, da je davčno breme, ki ga za njih uvaja nepremičninski davek,
               izjemno škodljiv za njihovo poslovanje. Že tako slabi pogoji poslovanja se jim bodo
               še poslabšali, zato so že vseskozi apelirali na Vlado, da se davčna stopnja za
               poslovne objekte zniža. Vendar, kljub vsem napovedim in kljub številnim besedam, ki
               jih imajo vedno na zalogi predstavniki Vlade, tudi gospa Alenka Bratušek, da je
               prisluhnila vsem tistim, ki bi jim bilo treba prisluhniti, in kljub nekim ocenam,
               kako se povprečna obremenitev gospodarstva ne bo povečala, pa slišali smo tudi, da ko
               je predsednica Vlade govorila s petimi podjetniki oziroma velikimi podjetji,
               njihovimi direktorji, člani oziroma predsedniki uprav, so vsi povedali, da bo za njih
               obremenitev nižja. Ampak, mali podjetniki menijo popolnoma drugače. Najbrž morajo že
               imeti nekako prav, kajti, poglejte, če bi obveljalo to, da je za vse obremenitev
               nižja – ja kako pa potem boste zbrali 200 milijonov več evrov iz naslova tega davka,
               če bodo vsi plačali manj? To se enostavno ne izide. To je enostavno zavajanje. Morda
               bo res kdo plačal manj, prepričana sem, da bodo manj plačali veliki trgovski objekti,
               veliki trgovski centri, vendar bodo na ta račun plačali tisti, ki jim mi pravimo, da
               so tista populacija podjetij in podjetnikov, ki jih je treba spodbujati in na katerih
               Slovenija gradi svojo prihodnost. To so mala in srednja podjetja. 98 % podjetij v
               Sloveniji spada v kategorijo malih in srednjih podjetij. 100 tisoč jih je.
               Zaposlujejo številne delavce, ki spadajo tako v družinske kroge, to se pravi
               vzdržujejo še mnogo mnogo več od samih sebe. Vsi ti so dodatno obremenjeni s tem
               davkom, vsi ti so apelirali na to, da jih Vlada razbremeni, pa vendar v ničemer,
               ampak prav v ničemer niso bili uslišani.</p>
               <p>Ob tem še enkrat opozarjam, ker vedno opozarjam na to, zakaj je predlagatelj ločil
               davčne stopnje za poslovne objekte, bom rekla, splošne narave, in za tiste, ki jih
               ima v lasti energetika. Zakaj?! Če se spomnim nekega pojasnila, ki so ga dajali
               predstavniki Vlade, je šlo v smeri, veste, da so energetski objekti zelo veliki in bi
               pač potem tukaj plačali zelo veliko davka. Ja, seveda! Saj tu se ustvarjajo tudi
               največji dobički! Skratka, razlikovanje je nepotrebno in nepravično.</p>
               <p>V Slovenski demokratski stranki pa znamo prisluhniti malim in srednjim podjetnikom,
               tako kot sicer gre naša politika v smeri razbremenjevanja davčnih olajšav,
               investicijskih olajšav. Zagovarjamo to, da bo gospodarsko rast prineslo znižanje
               davkov, ne povišanje davkov. Seveda tudi tu s svojim amandmajem predlagamo, da se
               stopnje za poslovne objekte – ker pa nas je Vlada opozorila, da ne moremo ločiti
               malih, srednjih in velikih, ampak za vse, torej za celotno slovensko gospodarstvo, da
               se stopnje za poslovne objekte znižajo.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Naslednji ima besedo gospod Jakob Presečnik.</p>
            </sp>
            <sp who="SDZ6:PresečnikJakob">

               <speaker>JAKOB PRESEČNIK (PS SLS):</speaker>

               <p>Hvala lepa za besedo, gospa podpredsednica. Gospa državna sekretarka s sodelavkama,
               kolegice in kolegi!</p>
               <p>Jaz in kolegi iz poslanske skupine nismo nikoli trdili, da Zakon o davku na
               nepremičnine ni potreben, da ga ni treba sprejeti, konec koncev nadomešča nekatere
               zakone, ki določajo podoben davek na nepremičnine. Vendar smo vseskozi poudarjali,
               tudi sam osebno, da je najprej treba urediti evidence, ampak to smo govorili že
               takrat, ko se je zakon sprejemalo, da je treba urediti evidence in na podlagi
               urejenih evidenc pripraviti domiseln, pameten zakon, ki ne bo nepravičen za posamezne
               kategorije.</p>
               <p>Imam pa nekaj pripomb na mnenja poslanskih skupin. Sicer se strinjam, da je težnja
               zakona ali pa motiv zakona napolniti proračun. Torej, vsi davčni zakoni gredo v to
               smer, vendar mora biti to polnjenje proračuna pravično za vse davčne zavezance.
               Zaskrbljujoče je to, da je predsednica Vlade dobila zaupnico z zakonom, ki je
               povzročil, po mojem trdnem prepričanju, zmešnjavo desetletja, po vseh geodetskih
               upravah, po upravnih enotah, po zemljiških knjigah, na zemljiški knjigi in tako
               dalje. Dokler nimamo teh evidenc urejenih, in še drugo, seveda, kar je bilo jasno
               razvidno iz nekaterih mnenj poslanskih skupin, dokler nimamo odločitve Ustavnega
               sodišča, to bo pa čez en dan, je popolnoma nesmiselno, da kar koli sprejemamo,
               kakršne koli spremembe.</p>
               <p>Sicer bom podprl amandma, ki so ga vložili kolegi iz Poslanske skupine SDS, čeprav
               trdim, da je to sicer malenkostna sprememba, zakona pa s posameznimi amandmaji,
               posameznimi manjšimi korekturami enostavno ni možno narediti takega, ki bo pravi, ki
               bo uporaben, ki bo pravičen. Eden od kolegov je ob predstavitvi mnenja poslanske
               skupine rekel, da je v tem času prihajalo do nepotrebnega spreminjanja stalnih
               bivališč in nepotrebnega vpisa osebnih služnosti. Ja, takrat sem na seji Državnega
               zbora rekel, da bo Slovenija država s svetovnim rekordom po številu vsaj uradno
               ločenega življenja zakoncev ali partnerjev, ki sicer živijo skupaj. Torej, uradno so
               ločeni. Teh sprememb prijav stalnega bivališča je ogromno, ne strinjam se pa s tem,
               da je bilo to nepotrebno za nekatere, saj so si s tem zagotovo zmanjšali davek pri
               marsikateri družini, ki komaj shaja iz meseca v mesec. Seveda se strinjam, da je
               treba obdavčiti luksuz, vendar pri teh rezidenčnih in nerezidenčnih stanovanjih ne
               gre sao za luksuz. Gre preprosto za to, da mnogih stvari, žal, nimamo
               urejenih in zaradi tega bi bilo potrebno dati moratorij na izvajanje tega zakona, ta
               čas uvesti nazaj nadomestilo za uporabo stavbnega zemljišča in vse tiste zakone, ki
               so veljali do sedaj in ki smo jih povozili s tem zakonom, in nato s prečiščenim
               besedilom, z urejenimi evidencami priti z zakonom v Državni zbor in takega sprejeti.
               Zavedam se, da kakršen koli že ne bi bil priljubljen, vendar bi bil vsaj pošten do
               velike večine državljank in državljanov. Hvala lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Gospa Sonja Ramšak, imate besedo.</p>
            </sp>
            <sp who="SDZ6:RamšakSonja">

               <speaker>SONJA RAMŠAK (PS SDS):</speaker>

               <p>Hvala lepa, spoštovana podpredsednica, državna sekretarka s sodelavkama, poslanke in
               poslanci!</p>
               <p>Žalostno je, da je vladajoča koalicija skupaj s premierko v bistvu Sloveniji močno
               zašibila kolena z zadolževanjem in novimi davki, z davkom na nepremičnine pa dejansko
               spravljate na kolena celotno slovensko gospodarstvo. Vsekakor podpiram amandma
               Slovenske demokratske stranke, kajti menimo, da če kaj, potem lahko Slovenijo
               pripelje iz krize razvoj gospodarstva in odpiranja novih delovnih mest z dodano
               vrednostjo. Vendar ne na način, da jih bremenimo z davkom na nepremičnine, kajti 0,75
               odstotni davek na nepremičnine za poslovne prostore gospodarskih subjektov pomeni, da
               se bodo njihovi stroški povečali za 2,5-krat.</p>
               <p>Meni je žal, ker v tej dvorani je tudi nekaj podjetnikov, ki zelo dobro veste, kaj to
               pomeni za podjetja, in da kljub vsemu zagovarjate rešitve, ki ste jih pač sprejeli že
               ob sami noveli zakona in ko sedaj ne podpirate amandmaja Slovenske demokratske
               stranke, kjer predlagamo, da se pač ne obdavčijo kmetijske stavbe, poslovne,
               energetske in industrijske nepremičnine, predvsem pa, da tudi stranka upokojencev
               oziroma demokratična stranka upokojencev ne podpira znižanja za domove za ostarele.
               Takrat, ko je potrebno govoriti na govornici seveda govorite eno počnete pa drugo.
               Stisnili boste tipke <gap n="…"/> In veste, kaj pomeni, da so domovi za starejše obdavčeni z 0,5
               odstotno stopnjo? To pomeni, da vsi tisti, ki so v domovih za starejše, bodo to ceno
               plačali zelo drago. Se pravi lastniki, to je država, in pa zasebniki, ki imajo
               koncesijo, da opravljajo to dejavnost, bodo seveda prevesili, vse breme tega davka na
               uporabnike teh storitev. Jaz apeliram na vse vas, poslanke in poslance, da še enkrat
               zelo dobro premislite in ko boste glasovali o amandmaju Slovenske demokratske
               stranke, da ta amandma podprete.</p>
               <p>Seveda pa verjamem, da bo Ustavno sodišče v petek sprejelo odločitev, ki bo postavila
               tudi nekatere druge temelje, in žal mi je, da danes sprejemamo to spremembo zakona,
               kjer ščitite dejansko tiste premožnejše, ščitite kapital, medtem ko državljanke in
               državljane, ki komaj v bistvu dan preživijo ali pa mesec, jih pa seveda ne poslušate
               in jim ne prisluhnete. Ko govorite, ko ste nekateri razpravljali o tem, da je prav,
               da se rezidenčne in nerezidenčne nepremičnine obremenjene z 0,15, seveda pozabljate
               na to, da marsikdo od tistih ta bogatejših Slovencev ima več kot 10 ali pa celo 20
               nepremičnin in da niste sposobni pobrati davkov tam, kjer je premoženje. Jemljete pa
               tam, kjer premoženja ni. Hvala.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.
                   K besedi se je prijavila tudi predstavnica Vlade magistrica Mateja Vraničar.
                     Izvolite, gospa Vraničar, imate besedo. 
               
            </p>
            </sp>
            <sp who="SDZ6:VraničarMateja">

               <speaker>MAG. MATEJA VRANIČAR:</speaker>

               <p>Hvala lepa za besedo.</p>
               <p>Rada bi pojasnila posledice predlaganega amandmaja, vendar naj začnem s tem: davek na
               nepremičnine je davek na premoženje in če premoženja ni, tudi davka ne more biti. Se
               pravi, najprej mora biti, najprej, premoženje in govorimo o davčnih stopnjah v višini
               0,15 ali 0,75 % od vrednoti premoženja.</p>
               <p>Posledice predlaganega amandmaja, ki pomenijo oprostitev plačila davka na kmetijske
               stavbe, poslovne, energetske, industrijske stavbe in stavbe, ki se uporabljajo za
               oskrbo starejših, ter hkrati tudi oprostitve na zemljišče, na kmetijska in gozdna
               zemljišča in zemljišča za poslovno in industrijsko rabo ter zemljišča za namene
               energetike, pomeni izpad davka v višini ca 175 do 180 milijonov evrov davka. To v
               prehodnem obdobju pomeni izpad za državni proračun, vendar to je predlagana sistemska
               določba in ta sistemska določba pomeni izpad 120 milijonov evrov davka za občinske
               proračune. Od teh nepremičnin se je namreč do lanskega leta oziroma v letu 2012,
               podatke smo uporabili za leto 2012, v občinske proračune nateklo za 120 milijonov
               davka. To pomeni v bistvu ogrožanje proračunov lokalnih skupnosti po poteku
               prehodnega obdobja.</p>
               <p>V obrazložitvah za amandma je bilo govora o tem, da veljavni zakon podpira izključno
               kapital, vendar če pogledamo predlagani amandma, pomeni, da se celotno breme davka,
               kolikor ga pač preostane po upoštevanju amandmaja, prevali na posameznike in na
               negospodarske dejavnosti. Iz nepojasnjenega razloga se iz obdavčitev drugih stavb
               izvzemajo izključno in samo nepremičnine za oskrbo starejših ljudi. Vse ostale
               nepremičnine, ki se uporabljajo za različne negospodarske ali socialne aktivnosti,
               ostanejo obremenjene. Ne razumem v bistvu, v čem je tukaj utemeljena razlika v višini
               obremenitve oziroma v oprostitvi in obremenitvi na drugi strani.</p>
               <p>Kar se tiče luksuza, naj opozorim na trenutno veljavni četrti odstavek, ki bo postal
               po novem tretji odstavek, in nepremičnine, stanovanjske nepremičnine večje vrednosti
               obremeni z dodatno povečano davčno stopnjo.</p>
               <p>Ne nazadnje, odzvala bi se rada tudi še na trditev glede tega, da naj bi po trditvah
               Vlade vsi gospodarski subjekti plačali manj davka, tega nismo nikdar trdili. Trdili
               smo, da v povprečju se za področje poslovnih in industrijskih nepremičnin ohranja
               obdavčitev na nivoju, kakršnega smo poznali z nadomestilom za uporabo stavbnega
               zemljišča. Dejstvo pa je, da so po dosedanjem sistemu razlike med občinami
               precejšnje, zaradi tega bodo gospodarski subjekti znotraj posameznih občin lahko
               nekateri obremenjeni znatno manj, kot so bili do zdaj, ali pa tudi več. Enako velja
               tudi, če primerjamo različne občine med seboj.</p>
               <p>Glede energetskih nepremičnin, pa je bilo tudi v redni zakonodajni obravnavi večkrat
               poudarjeno, da gre za isti princip, kakršnega smo ubrali pri drugih poslovnih in
               industrijskih nepremičninah, ohraniti obremenitev približno na nivoju, kakršno so
               poznali po nadomestilu za uporabo stavbnega zemljišča, upoštevati je treba pa pri
               energetskih nepremičninah tudi, da plačujejo druge premoženjske dajatve v povezavi z
               izrabo naravnih virov. Hvala lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Ker sem videla še željo po razpravi, bom odprla naslednji krog in vas prosim za
               prijavo. Prijava teče. Prijavljenih imamo 10 razpravljavcev. 
                   Prvi je na vrsti gospod Ljubo Žnidar. 
               
            </p>
            </sp>
            <sp who="SDZ6:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Spoštovana podpredsednica, kolegice in kolegi!</p>
               <p>Predlog amandmaja Zakona o davku na nepremičnine s strani Slovenske demokratske
               stranke je izrazita podpora gospodarstvu. V tem prostoru velikokrat slišimo, da je
               potreben zagon gospodarstva, ustvariti nova delovna mesta. To je veliko lepih besed,
               a dejanj v praksi, v gospodarstvu tega gospodarstveniki ne začutijo. Naš amandma je
               pa dejansko konkreten primer in podpora gospodarstvu, da dobi gospodarstvo tisti
               zagon, ki ga v tem momentu absolutno potrebuje. Če izvzamem, dejansko gre za davek,
               kjer se popolnoma oprosti dajatev tistim gospodarstvenim institucijam, ki dejansko
               res proizvajajo in polnijo naš proračun tako za področje kmetijstva, ker tudi
               kmetijstvo je zelo pomembna gospodarska panoga, in seveda za vse poslovne,
               industrijske nepremičnine, dodane so tudi nepremičnine, domovi za ostarele. Tudi te
               nepremičnine so tukaj zajete, katere se popolnoma oprostijo, in tista glavnina, ki pa
               so v gospodarstvu, so pa mala in srednja podjetja, ki so v vladnem predlogu najbolj
               udarjena oziroma najbolj obremenjena. Te so po našem predlogu popolnoma oproščene.
               Tudi za sama zemljišča, kjer gre za zemljišča, skratka za zazidljiva zemljišča, ki so
               obremenjena z 0,5 % za gradnjo stavb, in tukaj se oprostijo vsa kmetijska, tudi
               gozdna zemljišča in zemljišča za potrebe gospodarstva. To se pravi, za poslovno,
               industrijsko gradnjo, za gradnjo raznih energetskih objektov, skratka za celoten
               segment podpore gospodarstva.</p>
               <p>To je konkreten ukrep, zelo direktno nakazilo, kako pomagati gospodarstvu v tej
               situaciji, v kakršni si gospodarstvo danes nahaja. In kdor tega ne sprevidi, da je v
               današnjem času potrebno pomagati gospodarstvu, potem bi rekel, so za Slovenijo pisani
               zelo težki časi. Hvala.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala tudi vam.</p>
               <p>Besedo ima Matevž Frangež.</p>
            </sp>
            <sp who="SDZ6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Naj interpretiram predlagan amandma na naslednji način. Predstavljajte si neko visoko
               profitabilno poslovno institucijo. Recimo, zavarovalnico. Po tem amandmaju
               zavarovalnica z nekaj milijoni evrov dobička za svoje poslovne nepremičnine v državi
               ne bo plačala niti enega samega evra davka. Celotno davčno breme bomo prepustili
               prebivalcem. Razumem marsikateri očitek davku na nepremičnine, da ni pravičen. Moram
               reči, da imam dopisovalko, ki je iskrena in zelo vztrajna kritičarka tega davka.
               Nepravičnost tega davka pravzaprav povezuje s sistemom, kako se davek izračunava. Ta
               amandma k tej nepravičnosti ne prispeva prav nič, pravzaprav jo še dodatno zaostruje.
               Poglejte, jaz ne maram davkov, tako kot nihče od vas in tako kot nihče od naših
               sodržavljanov. Vsi razumemo davke kot breme. V tej državi pač s kakovostjo javnih
               storitev, s standardi socialne država, s kakovostjo infrastrukture ne znamo oceniti,
               da je za vse to pač potreben denar in da za plačani davek državljan dobi tudi neko
               ustrezno protivrednost. Očitno v Sloveniji ne cenimo te protivrednosti in menimo, da
               je primež davkov previsok glede na protivrednost, ki jo v nekih javnih dobrinah
               dobimo v zameno. To je ena od naših težav. Očitno bomo morali več storiti za to, da z
               racionalno organiziranostjo javnega sektorja, vitko državo po predstavi nekaterih
               ustvarimo prostor za znižanje davkov, zato da se morebiti ta ekvivalent vrednosti med
               plačanim davkom na eni strani in na drugi strani neko javno koristjo, ki jo dobi s
               tem posazemik ali podjetje, uravnoteži.</p>
               <p>Ampak poglejte, kje je naša težava; mnogi smo lahko zelo pametni, ko govorimo o
               racionalizaciji javnega sektorja, ko govorimo o tem, da imamo preveč socialne države
               in podobnih idejah. Ampak, vas želim opozoriti na to, da nivo socialne države, kot ga
               imamo danes v Sloveniji, ne onemogoča dostojnega preživetja posamezniku, ki se zaradi
               različnih razlogov znajde v stiski. Ali ni naša idejo o tem, kaj je socialna država,
               pravzaprav to, da se vsi skupaj trudimo ustvarjati, trdo delati, ampak ko se nam
               zalomi, obstaja neka skupnost, ki nam predstavlja, vsaj za nek čas, neko zavetje, da
               se postavimo na noge in da v tem času ne trpimo hujše škode na našem socialnem
               standardu. To se lahko zgodi zaradi brezposlenosti, zaradi bolezni, zaradi vrste
               razlogov. Ko posameznika torej zadene ta nesreča, mora biti država sposobna, da za
               določen čas ta manjko v prihodkih na ustrezen način uravnoteži. Pri nekaterih, recimo
               trajnih invalidih in podobnih stvareh, podobnih kategorijah ljudi, seveda mora
               socilana država poskrbeti to za zelo dolgo časovno obdobje. In ta socialna država je
               seveda odvisna od denarja in zato je na drugi strani potrebno poskrbeti za to, da ima
               država dovolj prihodkov.</p>
               <p>Podobno je z javnim sektorjem. Mnogi vihtite zastave in terjate, da je javni sektor v
               tej državi prevelik porabnik denarja. Strinjam se, da je na marsikateri točki v
               javnem sektorju še mogoče zagotoviti pametno racionalizacijo, predvsem pa z
               debirokratiziranjem države, s tem da malo ustavimo konje pri nadaljnjem procesu
               prenorminiranja države. Prepričan sem, da nihče v tej dvorani, se pravi ljudi, ki smo
               plačani za to, da sprejemamo zakone, da ustvarjamo pravila v teh državi, teh pravil
               že zdavnaj ne obvlada več. In to so naši procesi, to so naši problemi, prezapleteni
               procesi, ki ustvarjajo naloge in te naloge ustvarjajo tudi bohotnost državne
               administracije. Ne pozabite, obstajajo v tej državi težave z gumami policijskih
               avtomobilov, kar kaže na to, da imamo tudi v javnem sektorju vrsto potreb, ki niso
               zadovoljene. Zakaj ne? Zato ker je premalo denarja!</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Franc Pukšič, imate besedo.</p>
            </sp>
            <sp who="SDZ6:PukšičFranc">

               <speaker>FRANC PUKŠIČ (PS SLS):</speaker>

               <p>Hvala lepa. Kolegice in kolegi, državna sekretarka s sodelavkami!</p>
               <p>Za začetek, amandma bom podprl. Dejstvo pa je, da je ta zakon, tako kot smo že
               nekajkrat povedali, pač prinesel novo nacionalizacijo slovenskega podeželja. Še tisto
               kar je, se želi v tej fazi dobesedno pokrasti in spraviti v roke parim posameznim
               tajkunom. Žal je tako.</p>
               <p>Uboga zavarovalnica, če bo imela ogromno milijonov profita, pa ne bo plačala davka,
               res se mi smisli, ampak v glavnem so to državne, če pa ne, pa plačajo tako ali tako
               davek na dobiček, država vzame toliko, kolikor tam želi. Torej v tem ni problem. Pa
               sploh ne govorimo o tem.</p>
               <p>Res pa je, da je državi potrebno zagotoviti prihodke. To je pa res in s tem se seveda
               absolutno strinjam, vendar ne na način zadolževanja, ker z večjim zadolževanjem
               prihajajo večji davki; z večjimi davki prihaja nižji standard in upokojenci bodo na
               ta način – ne da se jim bodo zniževale pokojnine, ampak preko davkov jih bodo imeli
               manj, ker bodo pač morali dodatno plačevati davke.</p>
               <p>Sedaj bom zelo konkreten. Gospa mag. državna sekretarka Vraničarjeva, vi ste
               povedali, da če ni premoženja tudi ni davka. No, pa greva h konkretnemu, potem vam
               bom predal tudi dokumentacijo in želim na to dobiti odgovor, z imeni in priimki. V
               nedeljo ob pol desetih dopoldan pride družina k meni s solzami v očeh in pravi: <q>"Nič
               več ne moremo, samo na vas se lahko še obrnemo."</q> Danes imam to priložnost javno
               predstaviti, z imeni in priimki: <q>"Sem Darja Slekovec in nimam v lasti nobenih
               nepremičnin, kljub temu pa mi je Geodetska uprava RS poslala informativni izračun za
               parcele v Mali Nedeli 22, katere solastnika sta Stanislava Slekovec in Miroslav
               Slekovec, oče in mati. Jaz pa na tem naslovu niti ne stanujem, niti ne izvajam
               gospodarske dejavnosti. Imam pravico šele po smrti solastnice, torej mame Stanislave
               Slekovec, ob prihodu na krajši dopust prebivati v stanovanjskem delu stavbe 359,
               uporaba ene sobe in kopalnice. Izračunali pa so mi davčno stopnjo 0,50 na celi
               stanovanjski del. V gostinskem delu stavbe pa sem lahko samo kot gost, za njo so
               zaračunali davčno stopnjo 0,75 …"</q> in seveda še na ostala zemljišča in tako dalje. No,
               in kaj je najbolj zastrašujoče – takšnih imamo v državi na tisoče. <q>"Z informativnim
               izračunom sem se oglasila 18. 3. 2014 na Geodetski upravi Republike Slovenije v
               Ljutomeru pri gospodu Rajku Mlinariču, pa nisem ničesar uspela urediti, saj so mi
               dejali, da se tega informativnega izračuna ne da spreminjati ali popraviti."</q> Torej,
               to se dogaja našim ljudem, to se dogaja navadnim državljankam in državljanom. Tako se
               z ljudmi ne dela, na ta način! Je nepošteno, nekorektno, ne samo da bo prišlo do
               nacionalizacije slovenskega podeželja, da bomo s tem uničili še tiste, ki nosijo v to
               državno malho, ki plačujejo davke, tudi ogromno krivic bomo naredili. Ogromno krivic!
               Zato smo v Slovenski ljudski stranki že zdavnaj predlagali, večkrat ponovili in
               dejali, naj davek začne veljati s 1. 1. 2016, ta čas pa se naj zakonodaja pripravi
               tako, kot je treba. Prepričan sem, da bi ob sposobnosti državne sekretarke, ki jo
               zelo visoko cenim, lahko pripravili tako zakonodajo in vse uredili, če bi imela
               dovolj časa. Žal, žal je vladna koalicija po hitrem postopku stisnila ta zakon skozi
               proceduro in zdaj vidimo, v kakšni štali smo. Pa ne v kakšni štali smo mi kot Državni
               zbor, pa bo Ustavno sodišče o tem razsojalo in tako dalje, ampak državljanke in
               državljani na konkretnih primerih. In to ni pošteno, tako se z ljudmi ne dela. Tako
               se še v svinjaku ne dela, kaj šele z ljudmi.</p>
               <p>To vam bom predal in prosim, da daste odgovor Slekovec Darji in tudi meni.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Jožef Horvat, imate besedo.</p>
            </sp>
            <sp who="SDZ6:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospa podpredsednica. Spoštovane kolegice in kolegi, gospa državna
               sekretarka s sodelavkami!</p>
               <p>Poskušal se bom izogniti opozicijski retoriki. Eden temeljev krščanske politike je
               osebna odgovornost, zato govorimo o tem, da je seveda treba davke plačevati. In tako
               kot nekoč, ko je nastal stavek, da daj bogu, kar je božjega, in cesarju, kar je
               cesarjevega, Tudi danes vzamem v roko sicer evrski, naš kovanec, na katerem piše lepo
               slovensko <q>"Slovenija"</q>, je relief Primoža Trubarja in njegov citat <q>"stati inu
               obstati"</q>. Vse to nas zavezuje, da davke plačujemo, ker gre za Slovenijo. Seveda pa
               morajo biti davki, kot sem že prej povedal, tudi stimulativni. In če kaj in če
               katerega zakonodaja, potem davčna zakonodaja mora biti kristalno jasna s pravnega
               vidika in kristalno jasne morajo biti davčne stopnje in seveda tudi olajšave oziroma
               oprostitve.</p>
               <p>Kar zadeva amandma kolegic in kolegov iz SDS, razumemo, da gre za razmislek o podpori
               slovenskemu gospodarstvu, predvsem malemu gospodarstvu. Tukaj moram kolegico Romano
               majčkeno popraviti, ko je rekla, da malo gospodarstvo predstavlja okrog 98 % vsega
               slovenskega gospodarstva. Malo več. Skoraj 99 % vsega gospodarstva slovenskega
               predstavlja malo gospodarstvo. Glede na to, v kakšni situaciji se to gospodarstvo
               nahaja, ko je na intenzivni negi, je najbrž ta trenutek treba pomagati. Kako mu lahko
               pomagamo? Ja gotovo ne z visokimi davki! Če kdo razume in misli, da se razvoj
               gospodarstva zažene z dvigovanjem davkov, z davčnimi obremenitvami, potem je to. tako
               kot je nekoč že gospod Churchill povedal, da je spodbujanje gospodarstva z davki,
               tako kot če hočeš dvigniti vedro vode, v kateri stojiš. To ne gre. Zaenkrat to ne
               gre, dokler bodo veljale sile gravitacije.</p>
               <p>Poglejte, mi imamo podatke danes, zahvaljujoč informativnim izračunom. Na dan 18.
               marec je Obrtno-podjetniška zbornica objavila rezultate ankete. Spraševala je in
               odgovorilo je okrog tisoč obrtnikov, torej predstavnikov malega gospodarstva, in
               rekli so, da je njihova povprečna obremenitev približno za 244 % večja kot dosedanji
               NUSZ in da bo več kot 95 % malih gospodarstvenikov plačalo več davka na nepremičnine,
               kot je plačevalo do sedaj nadomestilo za uporabo stavnega zemljišča. Glejte, to ni
               dobro. Ne pravim, da takrat, nekoč, ko bo spet gospodarski razcvet, ko bo
               konjunktura, da pa morda takrat davčne stopnje popravimo, se pravi, dvignemo. Ne pa
               danes za božjo voljo, ko je konkurenčnost slovenskega gospodarstva dramatično padla,
               ko potrebujemo gospodarsko rast, delovna mesta, da danes, ko vemo – ponavljam –, da
               je gospodarstvo, predvsem malo gospodarstvo na intenzivni negi, na cevkah, da damo še
               dodatni žebelj v krsto. Zato ob tem amandmaju velja, da razmislek, da vendarle
               prizanesemo gospodarstvu, ker edino gospodarstvo, gospe in gospodje, bo Slovenijo
               potegnilo iz krize in edino gospodarstvo bo tisto, ko bo v razcvetu, bo skrbelo za
               to, da bomo mi in tudi mlajše generacije, da bodo imele penzije, ne samo sedanji
               penzionisti, da bomo imeli boljši zdravstveni sistem, boljši šolski sistem in tako
               dalje. Zato naj ponovim tudi tukaj izrečene besede predsednika Evropskega parlamenta
               gospoda Martina Schulza, ki je govoril z retoriko Evropske ljudske stranke, je
               povedal, mala podjetja, mala in srednja podjetja so gibala razvoja Evrope. Hvala
               lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Gospa Iva Dimic, imate besedo.</p>
            </sp>
            <sp who="SDZ6:DimicIva">

               <speaker>IVA DIMIC (PS NSi):</speaker>

               <p>Hvala lepa, predsedujoča. Spoštovana državna sekretarka, kolegice in kolegi!</p>
               <p>Sama bom amandma Poslanske skupine SDS podprla, ker je dejansko podpora malemu
               gospodarstvu in podeželju, kmetijstvu. Vse skupaj mislim, da na nek način to dvoje
               ali pa ta dva subjekta rešujeta trenutno Slovenijo ne samo pred nekim finančnim ali
               pa gospodarskim zlomom, ne nazadnje tudi nekoliko pred lakoto. Ravno zaradi tega
               pričakujem neko razumevanje s strani Vlade, da pa vendarle prisluhne, ker smo imeli
               že toliko razprav, kako se bo, po kakšnih stopnjah se bo obdavčilo gospodarstvo,
               gospodarske objekte in infrastrukturne objekte. Nerazumno je, še enkrat ponavljam v
               tem državnem zboru, da je na primer podjetja Gorenje obdavčeno po stopnji 0,75, čez
               cesto pa Termoelektrarna Šoštanj z 0,40. V istih krajih, na isti rodovitni zemlji ali
               nerodovitni, kakor boste rekli, boste verjetno našli neko razlago, ampak očitno je,
               da tukaj notri so prišli določeni lobiji, ampak o tem smo govorili že na eni izmed
               preteklih sej.</p>
               <p>Pričakovala bi, ne nazadnje, tudi neko usklajeno delovanje vladajoče ekipe, tudi
               ministrov. Tri tedne nazaj smo imeli v Logatcu srečanje z gospodom Židanom in z
               gospodom Dragonjo, žal, ni bilo nobenega predstavnika s področja financ. Tam je bilo
               sto gospodarstvenikov, malih lokalnih gospodarstvenikov iz poljanske in notranjske
               regije. Eno izmed vprašanj je bilo tudi gospodu Dragonji, če se bo stopnja obdavčitve
               na gospodarska poslopja znižala. Gospod Dragonja je rekel, da ja. Vprašali so, koliko
               se bo znižalo. Gospod Dragonja je rekel, da toliko, kolikor so obdavčena kmetijska
               poslopja. Se pravi, da bo šlo z 0,75 na 0,30. Istočasno, ko sem to novico
               pričakovala, sem zasledila, ne vem iz medijev, da zadeva, predlagana s strani gospoda
               ministra Dragonje, na Vladi ni šla skozi. Se pravi, da ste nekako neusklajena ekipa,
               ki ne gre z istimi informacijami med ljudi, med obrtnike, male gospodarstvenike in
               nimate istih informacij. Mislim, da je to neusklajeno – ne da je neusklajeno, to je
               neodgovorno! Ljudje so tam pričakovali, dobili zavezo najvišjega, ki jim lahko da
               neko obljubo in nekaj razsvetli, in to je bil minister Dragonja, dejansko vidim po
               vseh teh korespondencah, da zadeva ni šla nikamor naprej.</p>
               <p>Pa še na eno stvar bi tu želela opozoriti, kar tudi ureja amandma SDS. To pa so mrtve
               kmetije. Ali se je kdo vprašal, kaj bo s temi mrtvimi kmetijami? Spet bom rekla,
               mogoče po Prekmurju je več, ko so imeli prašičje farme in enostavno so potem zadeve
               zaprli in imajo postavljene hleve. Kdo bo sedaj to plačal? Nekdo z minimalno plačo!
               Ali naj naročil nekoga, da jim bo podrl? Veste, saj tudi to je 10 tisoč evrov,
               sanacija nekega objekta. Mislim, da je vsa zadeva ušla izpod nadzora, da se je preveč
               hitelo. Opozarjali smo na to, da se dogovorimo, upoštevajmo vse probleme, vse
               specifike. Verjetno je bila želja po polnjenju državne blagajne prevelika in se je na
               nek način vse te zadeve povozilo.</p>
               <p>Zato pozivam še enkrat: prisluhnimo malim gospodarstvenikom, ki vpijejo, pa žal je
               velikokrat glas vpijočega v puščavi, da vendarle razumite in znižajte te stopnje – ne
               otepajo se plačil davkov, da se razumemo, nihče. Ampak naj bodo bremena pravično
               porazdeljena in jim dajmo možnost,da se postavijo na noge, saj z večjim obsegom, ki
               ga bodo imeli, bodo več prispevali v davčno blagajno.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospa Ljudmila Novak, imate besedo.</p>
            </sp>
            <sp who="SDZ6:NovakLjudmila">

               <speaker>LJUDMILA NOVAK (PS NSi):</speaker>

               <p>Spoštovani, lepo pozdravljeni!</p>
               <p>O tem zakonu, o davku na nepremičnine, smo govorili veliko; veliko in veliko preveč.
               Ta zakon je ustvaril tudi veliko nezadovoljnih, veliko skrbi, veliko težav, spet bom
               rekla veliko, veliko, veliko. Hkrati pa imam vtis, da bo od njega zelo malo koristi.
               Imam tudi vtis, da smo s tem zakonom ali da so s tem zakonom zaposlili državljane, da
               se sedaj ukvarjamo sami s seboj. Vsak misli na svojo težavo pri tem zakonu, pri tem
               pa manj gledamo pod prste tistim, ki dejansko obračajo ali zapravljajo ali nepravilno
               uporabljajo veliko večje vsote denarja.</p>
               <p>K besedi me je pravzaprav spodbudila državna sekretarka, ko je rekla, da ta amandma
               črta prihodke občinam. Morda trenutno, ampak država bo z uveljavitvijo tega zakona
               čez nekaj let vzela izvorni prihodek občinam. Torej bo vzela vse! Sama menim, da to
               nadomestilo za uporabo stavbnega zemljišča, izvorni prihodek občin, je bil veliko
               bolj urejena dajatev oziroma prihodek za občine in ta denar, ki ga dajemo občinam, se
               tudi zelo namensko uporablja. Potem bomo imeli še en argument več, da je treba občine
               ukiniti, ker imajo manj prihodkov. Seveda, če jim bomo nalagali nove obveznosti in
               jemali prihodke, potem zagotovo ne bodo zmogle več vseh teh obremenitev. In kaj je
               glavna naloga občine oziroma kaj je glavna naloga države? Ustvarjati pogoje, da bodo
               ljudje lahko delali, da bodo z večjim veseljem delali, tako pa s temi novimi davki,
               imamo občutek, da so kaznovani tisti, ki so bili delovni, ki so skozi rodove nekaj
               ustvarili, po drugi strani pa s tem zakonom, ki ga danes spreminjamo, prekličemo
               obdavčitev luksuza. Hkrati pa ne želimo uvideti, da so vendarle obrtniki, podjetniki,
               družinska podjetja, da imajo objekte, v katerih zagotavljajo delovna mesta, v katerih
               se dela, zaradi teh objektov lahko tudi imajo zaposlene, plačujejo prispevke, zaradi
               tega je manj brezposelnih. To bi morala biti glavna naloga države, da take ljudi
               spodbuja, da bodo lahko še naprej delali.</p>
               <p>Tudi, ko obiskujemo različna majhna družinska podjetja – kaj slišimo? Inšpekcije!
               Seveda, veliko je dela na črno, veliko je prikrivanja in tako naprej, ampak tukaj gre
               za nesorazmerne kazni. Nekdo je imel nekaj evrov več v blagajni, kot so kazali računi
               – in 800 evrov kazni! Kontrolirajmo velike, tam, kjer dejansko niso plačani
               prispevki, kjer se da veliko stvari skriti, medtem ko te majhne pa spodbujajmo, da
               bodo še naprej delali z veseljem, da bodo vedeli, za kaj delajo, da bodo lahko
               zagotavljali sebi delovna mesta, svoji družini in tudi drugim.</p>
               <p>Glede na to, da bo jutri Ustavno sodišče sporočilo svojo odločitev glede tega zakona,
               sem prepričana, da moramo zakon napisati na novo, da toliko težav, toliko nesmislov,
               kot je v tem zakonu, je težko popraviti z vedno novimi popravki. Ampak takrat se je
               treba poslušati, poslušati je treba tiste, ki imajo tudi praktične izkušnje, ne samo
               gledati, kako bomo čim bolj napolnili državno blagajno, ker to je kratkoročen
               dobiček, dolgoročno pa je narejena velika škoda.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Mihael Prevc, imate besedo.</p>
            </sp>
            <sp who="SDZ6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa za besedo, spoštovana podpredsednica! Spoštovana državna sekretarka,
               kolegice in kolegi!</p>
               <p>Ko je bil pred dobrim mesecem, mogoče nekoliko več, ustoličen minister Dragonja,
               minister za gospodarstvo, in ko je kmalu po tem imenovanju začel s svojimi nastopi,
               je zelo jasno povedal, da je ena možnost za to, da se razbremeni gospodarstvo,
               nazadnje tudi ta sprememba Zakona o nepremičninah. Verjetno je minister Dragonja
               vendarle predlagal na vladi to, da bi se davčna stopnja za mala podjetja zmanjšala,
               pa očitno tam ni bil uslišan. Podjetniki so vendarle upali, da se bo nekaj zgodilo na
               tem področju, a žal se ni. Vlada kot takšna ni imela tega posluha in seveda normalno
               je, normalno je, da je potem Slovenska demokratska stranka s tem amandmajem, ki ga
               seveda podpiramo tudi ostali opozicijski poslanci, da je vendarle skušala na nek
               način podjetništvu pomagati. Kajti vsi v tej dvorani – polna usta so nas, kako je
               treba razbremeniti gospodarstvo, da je edino gospodarstvo tisto in pa predvsem to
               malo podjetništvo, ki je pravzaprav srž našega gospodarstva, kako, na kakšen način mu
               je treba pomagati. Mislim, da prav pri tem Zakonu o nepremičninah smo dejansko
               zamudili veliko priložnost oziroma v Vladi ste zamudili veliko priložnost, da tu, s
               tem zakonom pomagate malemu gospodarstvu in ne nazadnje, da s tem pripomorete velik
               delež k izhodu iz krize.</p>
               <p>Verjamem, tako kot ste rekli gospa državna sekretarka, da ta amandma krepko ogroža
               prihodke, ki ste jih seveda načrtovali. To se pravi sredstva, ki ste jih načrtovali,
               da jih boste pač s tem davkom dobili. Verjamem, da je to problem. Poglejte, prav
               zaradi tega smo vam v Slovenski ljudski stranki takrat, ko smo sprejemali Zakon o
               nepremičninah, ponudili roko sodelovanja. Rekli smo, to je tako pomemben zakon in
               tudi jasno smo povedali, da rabimo ta zakon o nepremičninah, ampak to je tako
               pomembna materija, da vendarle pri tem projektu tako koalicija kot opozicija morata
               stopiti skupaj in to zgodbo vendarle zapeljati skupaj. Ampak, seveda, nikakršnega
               posluha ni bilo z vaše strani in seveda rezultat tega je pa potem pač takšen amandma.
               To se pravi, kar se tiče amandmaja.</p>
               <p>Kar se pa tiče drugih stvari: še enkrat vas opozorim, spoštovana državna sekretarka,
               tisto noč smo vas večkrat opozorili, da je treba izenačiti rezidenčna, to se pravi
               davčno stopnjo rezidenčnih in nerezidenčnih stanovanj. Niste nas poslušali. Tokrat v
               to vašo novelo zakona to vnašate, ker je bil vihar, ki se je zgodil, prehud. Ne
               nazadnje mnogi lastniki takšnih in drugačnih objektov, ki so bili prazni, predvsem
               bom rekel starih kmečkih objektov, ki so bili prazni, za katere bi morali plačati
               bistveno višjo davčno stopnjo kot za nov objekt, v katerem bivajo, so se poslužili
               takšnih in drugačnih rešitev. Služnosti so si šli vpisovati, normalno, to je bila pač
               takšna možnost, in veste, na ta račun so spet ogromno zaslužili pravniki. Ker vpis
               služnosti preko notarske pisarne ni tak poceni zadeva. Žal so bili v to
               prisiljeni.</p>
               <p>Mogoče še nekaj; jasno smo vas opozorili, da kar se tiče evidenc, da zamrznimo zakon
               za kakšno leto ali pa dve, da se v teh letih, da se v tem času <gap n="…"/> <stage>/ znak za konec
               razprave/</stage><gap n="…"/> Vendar tudi tu ni bilo posluha. Tako smo danes resnično razočarani. Ne
               nazadnje tudi zaradi tega, ker vemo, da bomo jutri dobili stališče Ustavnega
               sodišča.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Andrej Čuš, imate besedo.</p>
            </sp>
            <sp who="SDZ6:ČušAndrej">

               <speaker>ANDREJ ČUŠ (PS SDS):</speaker>

               <p>Spoštovana gospa predsedujoča, hvala lepa za besedo.</p>
               <p>Davek na nepremičnine. Meni se zdi, da ko smo v Državnem zboru, samo še poslušam
               kadrovske menjave, pa davek tisti, davek tisti, pa bremena tista. Pa kazni seveda,
               hvala za popravek. Takrat smo imeli to famozno sejo do sedmih zjutraj. Moram reči, da
               nas niste pretirano poslušal in mnenja sem, da nas ne boste poslušali niti danes. Sam
               bi lahko davek na nepremičnine označil za največji eksperiment, neuspeli seveda, v
               času samostojne Republike Slovenije. Danes so nekateri tukaj tudi v izvajanju
               predstavitev stališč poslanskih skupin govorili, da je za ta davek kriv slovenski
               narod. Dame in gospodje, za ta davek je kriva vlada Alenke Bratušek in izključno
               vlada Alenke Bratušek!</p>
               <p>Ko malo razmišljamo o samih namenih tega zakona, bi nas sam zakon najbolj spomnil na
               model sovjetske nacionalizacije premoženja v prejšnjem stoletju in sami vemo, kaj je
               to prineslo: kup revežev in eno peščico bogatašev. Tudi gospod Prevc je dobro omenil
               problematiko neurejenih evidenc in v bistvu ste to, kar bi morala narediti javna
               uprava, javni servis, da ima sproti urejene evidence, prenesli na vse Slovenke in
               Slovence, ki so zdaj mesece in tedne urejali svoje evidence. V končni fazi nekateri
               so celo dobivali odmero o tem, kakšen znesek bo treba plačati, pa jih ni med nami že
               več kot deset let. To se ne dogaja v nobeni drugi državi na svetu, v to me ne bo
               nihče prepričal. Davek bo pa prizadel vse Slovenke in Slovence. Ko poslušam stališča
               nekaterih strank, se mi res zdi, da neverjetno, da se imajo za socialne in liberalne.
               Mogoče so te stranke socialne v tem, da bomo vsi enako revni.</p>
               <p>Ko danes govorite na dolgo in široko o gospodarski rasti, če si prizadevate za to,
               boste podprli naš amandma, če ne, pa me boste še naprej spominjali na voditeljico s
               severnokorejske televizije, ki govori, da je Severna Koreja svobodna država. Ja zakon
               ni potreben, zato raje vzemite svojim bankirjem, režite neupravičene privilegije, so
               pa, kot je tudi gospod Frangež povedal, rezerve tudi v širšem javnem sektorju in še
               bi lahko o tem se pogovarjali. Naš amandma Poslanske skupine SDS gre izrazito v smeri
               razbremenitve kmetijskih stavb, stavb za poslovne, energetske in industrijske
               nepremičnine ter nepremičnine, ki se uporabljajo za oskrbo starejših ljudi. V tem
               pogledu lahko rečem, da je ta amandma tudi medgeneracijsko usmerjen in podpora DeSUS
               bi morala biti nekako samoumevna. Ko je državna sekretarka govorila, da ta davek ne
               bo prizadel tistih, ki nimajo nepremičnin – ne vem. Kup študentov in mladih živi v
               najemniških stanovanjih in lastniki teh stanovanj bodo to prenesli, seveda plačilo
               tega davka, na nas mlade.</p>
               <p>Zato seveda apeliram na čim širšo podporo temu amandmaju ne samo zaradi
               medgeneracijske solidarnosti in gospodarstva, ampak zato, da ta vlada vsaj enkrat
               naredi nekaj v stilu ali pa smislu razbremenitve slovenskega naroda.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Franc Breznik imate besedo.</p>
            </sp>
            <sp who="SDZ6:BreznikFranc">

               <speaker>FRANC BREZNIK (PS SDS):</speaker>

               <p>Najlepša hvala.</p>
               <p>Verjamem spoštovane kolegice in kolegi, da se zavedate, da pri 130 tisočih
               brezposelnih ne more biti manjših korakov, ampak morajo biti konkretni, dejanski
               koraki in konkretno znamenja trgu, predvsem ljudem, podjetnikom, tistim, ki se bodo
               odločali za podjetništvo, tujim vlagateljem, ki imajo nameravati, vsaj mislijo priti
               na območje Slovenije, da je Slovenija pripravljena iti v neko novo paradigmo, v
               kreiranje nekega novega ugodnega poslovnega okolja. To je naloga nas, politikov in te
               naloge se moramo zavedati. V Slovenski demokratski stranki se tega zavedamo ves čas
               nastanka te države, tako kot tudi v Ljudski stranki, kot tudi pri kolegih iz
               Krščanskih demokratov, seveda pa tisti, ki ste nasledniki nekih bivših strank ali pa
               sateliti bivših komunističnih strank, se tega pač nikoli niste zavedali in tega vam
               tudi ne zamerim. Problem je pa tistih 130 tisoč brezposelnih. Treba je to danes
               povedati, da 130 tisoč brezposelnih je 130 tisoč registriranih brezposelnih. Cele
               vrste ljudi, ki danes dela čez mejo v Avstriji – seveda jih nimamo v posebnih
               evidencah. Ko se srečujem z avstrijskimi politiki, so dokaj žalostni – v bistvu nam
               pomagajo v tem trenutku; pomagajo našim ljudem, zato da lahko določene družine
               preživijo. Predvsem tiste na obrobju Slovenije.</p>
               <p>Poglejte, kreiranje dobrega ali pa ugodnega poslovnega okolja v eni državi, ki je na
               izredno pomembni geostrateški legi, je pa tisto, kar bi se morali zavedati. Kreiranje
               ugodne ekonomske politike ni kreiranje samo nekih enostranskih davkov, ampak na
               družbo morete pogledati celovito: njen pravni sistem, delovanje pravnega sistema
               preko sodstva; potem morate pogledati na tako imenovano zgodovino družbenih odnosov v
               tej državi, morate si pogledati celo vrsto socio dejavnikov, kamor štejemo tudi vero
               ali razlike vere, in vse to vpliva na razvoj podjetništva. Ljudje se dnevno odločajo
               v nekih svojih pisnih ali ustnih pogodbah – kako se bodo odločili? Torej, človek je
               homo ekonomicus, se odloča; in pri takšnih davkih se človek pač drugače odloča.
               Torej, kaj smo napovedali? Napovedali smo nično stopnjo – eden izmed prvih pogojev,
               da tukaj lahko postavimo neko resno podjetniško okolje. Za vse tiste, ki se bodo
               ukvarjali s podjetništvom, z industrijo, je nujno potrebno, da jih ne obdavčimo. To
               je nujno potrebno. In ne samo da ga sprejmemo, ali recimo, da se zgodi čudež, da bodo
               to sprejeli, to mora ostati kot neke etiketa Slovenije, da ne obdavčuje vsaj z
               nepremičninskim davkom resnih podjetnikov in industrije.</p>
               <p>Naslednja zadeva, ki bo – priti mora do temeljite spremembe šolskega sistema.
               Naslednja, ki bo, pa moramo temeljito prevetriti sodni sistem. To so trije ključni
               dejavniki, v kolikor hočemo vzpostaviti resno poslovno okolje v Sloveniji. Poglejte,
               jutri bo petek. Jutri bodo vsi tisti, ki so sedaj mali podjetniki, ki so po dosedanji
               zakonodaji obdavčeni z 0,75-odstotno stopnjo, kmetje na podeželju, v Slovenskih
               goricah z 0,3-odstotno stopnjo. Torej tisti, ki imajo kmetije 7 hektarjev, ki se
               komaj preživljajo, ki so si zraven majhne kmetije tudi mnogi postavili več objektov,
               da so lahko postavili hleve, da so si lahko postavili celo vrsto objektov za svoje
               stroje <gap n="…"/> Tiste bi jutri dopoldan prosil, da pridejo v Ljubljano, da si pogledajo to
               drugo, to razliko med patriciji in plebejci. Lahko si bodo ob 11. dopoldne pogledali
               polne kafiče, polne gostilne raznih profesorjev, ki že dopoldan delajo razne
               politične stranke, celo vrsto študentov, celo vrsto državnih javnih uslužbencev, vse
               je polno, okoli druge ure pa bodo nekateri že počasi šli do svojih vikendov v Gozd
               Martuljek, v Piran, v Portorož – vsi tisti, ki so obdavčeni z 0,15-odstotno stopnjo.
               To je ta zgodba te slovenske države, teh slovenskih velikih razlik, te slovenske
               nesocialne države, v katero štejejo še postopači, lenuhi, ljudje, ki čakajo, da v
               njihovo življenje pripeljejo veliki vlaki. To je ta velika razlika. Zato ljudje
               odhajajo; odhajajo podjetniki, drugače se odločajo in to je okolje, ki je
               samozadostno in ki je samozadostno na tujih kreditih. Kako dolgo bodo? Tako bo to
               okolje samozadostno in nekateri si bodo lahko peli: <q>"Na Slovenskem smo mi gospodar."</q>
               Ko bodo ti krediti <gap n="…"/> <stage>/ znak za konec razprave/</stage>, potem bo prepozno.</p>
               <p>Verjamem, da boste ta amandma podprli, ker je to eden izmed prvih stebrov za boljše,
               bolj ugodno podjetniško okolje. Najlepša hvala.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Robert Hrovat, imate besedo.</p>
            </sp>
            <sp who="SDZ6:HrovatRobert">

               <speaker>ROBERT HROVAT (PS SDS):</speaker>

               <p>Hvala lepa za besedo.</p>
               <p>V Slovenski demokratski stranki smo že zelo jasno napovedali, da bomo takoj po
               volitvah ta zakon ukinili. Zakon o davku na nepremičnine bomo ukinili. To je naša
               zaveza. Dejstvo je, da smo danes vložili amandma, ki nakazuje smer priprave novega
               zakona, kajti tega zakona, takšnega kot je, v takšni obliki, se ne da več popravljati
               z nobenimi amandmaji. To je dejstvo. Dejstvo je, da niste poslušali nas, opozicije,
               niste poslušali obrtnikov, niste poslušali podjetnikov, niste poslušali kmetov, niste
               poslušali nikogar. Mislili ste, da vse veste. Sprejeli ste zakon, ki ga že po nekaj
               mesecih popravljate. Jutri bo odločitev Ustavnega sodišča, lahko predvidevamo, glede
               na količino vloženih zahtev na Ustavnem sodišču, da bodo zagotovo potrebne kakšne
               spremembe, morda celo nov zakon. To bi bilo daleč daleč najboljše za vse.</p>
               <p>Reševanje proračunskega primanjkljaja na ramenih davkoplačevalcev je enostavno
               nepravično. Pa ne samo nepravično, to je nedopustno. Prava smer reševanja
               proračunskega primanjkljaja je nadzorovana prodaja državnega premoženja in denar
               nameniti v državne blagajne, med drugim tudi v pokojninsko blagajno, seveda tisti
               določen znesek od državnega premoženja, ki bo potem zagotavljal tudi stabilnost te
               blagajne. Kaj se nam približuje – spet nova pokojninska reforma. In videli boste,
               tudi to bo najbrž prišlo na vrsto.</p>
               <p>V letu 2013 je bilo za 250 milijonov evrov nepobranih prispevkov. To je tisti manko,
               ki ga želite pobrati z davkom na nepremičnine. Zakaj se tega najprej ne pobere? Zakaj
               se na tem ničesar ne naredi?</p>
               <p>Naše davčne stopnje se znižujejo, tu gremo v smeri želja obrtnikov, podjetnikov,
               kmetov in tako naprej. Verjamem, da ta amandma ne bo sprejet. Škoda, da ne bo,
               verjamem pa, da bomo v Slovenski demokratski stranki, ko pridemo ponovno v koalicijo
               oziroma na oblast, ta zakon popolnoma na novo napisali. Meni se zdi nenormalno, da je
               bilo 400 tisoč popravkov do sedaj v evidencah – 400 tisoč! Ali veste, kaj to pomeni?
               To je nenormalna številka. In zdaj podaljšujete to še za en mesec. Glejte, realni
               sektor vam govori eno, vi delate drugo. Pa še na nekaj bi opozoril, na kar so mene
               opozorili iz realnega sektorja in česar ne razumejo, teh popravkov in teh neurejenih
               evidenc in tako naprej. Glejte, če nek obrtnik izdeluje kovinske izdelke in jih želi
               prodati, pa če jih želi prodati 10, 100, tisoč ali pa milijon – če ga želi prodati,
               mora biti ta kovinski izdelek brezhiben. Če ni brezhiben, če ni dober, ga ne more
               prodati, tako je v realnem sektorju. Kako je pa v javnem sektorju, ko bi morale biti
               te evidence urejene – niso urejene. Kdo je odgovarjal? Kdo bo zaradi tega izgubil
               službo? Ali bo zaradi tega letel minister? Ali bo zaradi tega letel kdo drug? Prav bi
               bilo, če mene vprašate. Prav bi bilo, ker kakor koli gledamo, je to ena velika
               šlamparija, zakon kot tak, evidence kot take in vse ostalo, kar zraven paše.</p>
               <p>Pa še nekaj. Davek na nepremičnine, kakršen koli že, v kakršni koli obliki, bi moral
               biti prihodek občin. Vedno je tako bilo, povsod je tako, samo pri nas se maši tisto
               ogromno proračunsko luknjo z davkom na nepremičnine. To ni prav. Zato predlagam, če
               že ne drugega, da podprete vsaj ta naš amandma, ki gre v smeri pomoči obrtnikom,
               podjetnikom, kmetom in vsem tistim, ki temu zakonu tako ali drugače <gap n="…"/> <stage>/ izklop
               mikrofona/</stage></p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Mag. Mateja Vraničar, imate besedo.</p>
            </sp>
            <sp who="SDZ6:VraničarMateja">

               <speaker>MAG. MATEJA VRANIČAR:</speaker>

               <p>Hvala lepa za besedo.</p>
               <p>Nekaj besed v zvezi z evidencami in popravljanjem podatkov. Ja, 400 tisoč podatkov je
               bilo v registru nepremičnin popravljenih v preteklih dveh mesecih, od 100 milijonov
               podatkov, kar pomeni, da se je popravilo za 0,4 % podatkov, ki se nahajajo v registru
               nepremičnin. Na Geodetski upravi se je oglasilo približno 60 tisoč oseb in teh 60
               tisoč oseb je popravljalo približno teh 400 tisoč podatkov, 60 tisoč oseb od milijona
               100 tisoč lastnikov. Zaradi tega ocenjujemo, da v masi to sicer predstavlja veliko
               številko, vendar ko pogledamo razmerje do vseh podatkov in do vseh lastnikov, je to,
               lahko rečemo, obvladljiv in pričakovan obseg popravkov, ki jih je treba opraviti. Žal
               smo lastniki nepremičnin naravnani tako, da nismo od leta 2010, ko so bili izdani
               prvi informativni izračuni, do zdaj, ko smo vedeli, da bo zaradi tega v bistvu prišlo
               do odmere na podlagi podatkov iz registra nepremičnin do odmere davka na
               nepremičnine. nismo podatkov uredili. In ja, do določene mere so nekatere probleme
               povzročili tudi neustrezni prenosi podatkov med posameznimi državnimi institucijami
               in te pomanjkljivosti, ki so bile zaznane tudi s pomočjo informativnih izračunov, so
               bile na podlagi informativnih izračunov odpravljene, ne da bi bilo zaradi tega treba
               lastnikom kar koli posegati. Dejstvo pa je, da tistih podatkov, s katerimi
               razpolagajo zgolj in samo lastniki, noben državni organ ne more po uradni dolžnosti
               popravljati oziroma spreminjati v registru nepremičnin.</p>
               <p>Še nekaj besed v zvezi z davkom kot virom lokalnih proračunov. V sistemskih določbah
               Zakona o davku na nepremičnine je davek na nepremičnine deljeni vir, deljeni
               prihodek: v enem delu pripada državnemu proračunu, v enem delu pripada lokalni
               skupnostim in v tem delu to ostaja v bistvu izvirni oziroma ostaja lastni prihodek
               občinskih proračunov. Na zahtevo občin po triletnem prehodnem obdobju, pa v tem
               triletnem prehodnem obdobju pripadajo prihodki od tega davka državnemu proračunu in
               državni proračun v bistvu daje transfer občinam v višini v letu 2012 odmerjenega
               nadomestila za uporabo stavbnih zemljišč, s čimer se zagotovi v bistvu stabilnost
               prehoda iz ene ureditve v drugo. Pri čemer, pa sem že prej omenila, da predlagani
               amandma pomeni po prenehanju oziroma po prenehanju veljavnosti prehodnega obdobja 120
               milijonov primanjkljaja za občinske proračuna – ne za državnega, za občinske! Hvala
               lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam. Proceduralni predlog.</p>
               <p>Izvolite, gospod Černač.</p>
            </sp>
            <sp who="SDZ6:ČernačZvonko">

               <speaker>ZVONKO ČERNAČ (PS SDS):</speaker>

               <p>Hvala lepa.</p>
               <p>Torej, želel bi, da pred nadaljnjo razpravo eno stvar razčistimo, sicer mislim, da iz
               tega, kar je bilo zdaj povedano, že to sledi, ker je predstavnica ene od
               predlagateljic zakona govorila že drugič, pomeni seveda, da se lahko vsi večkratno
               prijavljamo k razpravi. Predlagal bi, da to s strani predsedujoče tudi potrdite
               zaradi tega, da bodo kolegice in kolegi to vedeli in razumeli. Tematika je pomembna.
               Tukaj v tem razporedu imamo napisano: razprava o amandmajih, sprotna prijava poslank
               in poslancev ter predlagateljev: Vlade in seveda skupine poslank in poslancev iz
               Poslanske skupine Slovenske demokratske stranke s prvopodpisanim poslancem Andrejem
               Šircljem. Glede na to, da je državna sekretarka kot predstavnica ene od
               predlagateljev zakona govorila že drugič, domnevam, da je s tem seveda dana možnost
               večkratne prijave tudi vsem ostalim predstavnikom predlagateljev, in bi prosil,
               predsedujoča, da to javno poveste, zaradi tega da se bomo znali ravnati pri naših
               nadaljnjih razpravah v skladu s tem, kar se je nekako tudi zgodilo in potrdilo v tej
               prijavi predstavnice ene od predlagateljic Vlade Republike Slovenije.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa, gospod Černač za ta proceduralni predlog, ampak iz poslovnika vsekakor
               izhaja, da se vsak lahko prijavi v vsakem krogu, ki ga odprem. Razen v primeru, če bi
               jaz kot predsedujoča dala na glasovanje, da se vsak oglasi samo enkrat, česar pa
               nisem. To pomeni, da vsi, ki želite besedo, dobite besedo v vsakem krogu. Vsekakor pa
               predlagatelj lahko dobi besedo tudi kadar koli, čeprav <gap n="…"/> V vsakem krogu se lahko
               prijavite.</p>
               <p>Gospod Černač, želite proceduralni predlog? <stage>(Da.)</stage></p>
            </sp>
            <sp who="SDZ6:ČernačZvonko">

               <speaker>ZVONKO ČERNAČ (PS SDS):</speaker>

               <p>Hvala lepa za te besede.</p>
               <p>S tem nekako ste potrdili moje razmišljanje, tako da glede na tematiko, ki jo imamo
               danes na mizi, to je Zakon o davku na nepremičnine, verjamem, da bo ta razprava
               široka in če bo krogov za prijavo 20, se pravi, se lahko 20-krat prijavimo.</p>
               <p>Hvala lepa. Jaz se prijavljam k nadaljnji razpravi.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Za zdaj ni nihče nakazal želje, da bi zadevo omejevali. Tako odpiram naslednji krog
               razprave, prosim za prijave. Prijavljenih imamo devet razpravljavcev.</p>
               <p>Kot prvi je gospod Zvonko Lah.</p>
            </sp>
            <sp who="SDZ6:LahZvonko">

               <speaker>ZVONKO LAH (PS SDS):</speaker>

               <p>Hvala lepa za besedo, predsedujoča.</p>
               <p>Naš amandma gre v smer razbremenitev kmetijskih zemljišč, kmetijskih poslopij,
               gospodarskih stavb, poslovnih stavb in seveda tudi tistih za domove starejših
               občanov. Naj obrazložim še jaz po svoje.</p>
               <p>Kmetijska zemljišča so obremenjena že s katastrskim dohodkom, to se pravi, so že
               obdavčena. Sedaj jih obremenjujejo še z davkom na nepremičnine in tudi ne samo
               kmetijska zemljišča, tudi kmetijska poslopja. Tukaj je bilo že povedano, da je kar
               veliko teh kmetijskih poslopij zapuščenih, da tisti, ki niso bili konkurenčni kot
               kmetje, so pustili kmetovanje in sedaj bodo visoke davke plačevali za te objekte.
               Imamo situacijo v kmetijstvu tako, da nam se kmetijska zemljišča zaraščajo, da nam
               samooskrba pada, mi pa to dejavnost dodatno obdavčujemo. Vemo, da pridelava hrane v
               Sloveniji mora biti subvencionirana, da mora gospodarstvo sofinancirati pridelavo
               hrane, da so kmetje konkurenčni in zdaj smo se spravili z dodatnim davkom nad to
               dejavnost. Potem gospodarske stavbe. Tukaj je predsednica Vlade povedala, da bodo
               nekatere gospodarske družbe plačale sedaj manj, kot so do sedaj plačevale. Res je!
               Predvsem v večjih mestih, mestnih občinah, kjer je bilo nadomestilo za uporabo
               stavbnega zemljišča visoko, višje kot pa bo sedaj davek na nepremičnine.</p>
               <p>Živ primer je to občina Velenje, ki je pobirala sedem milijonov NUZ, sedaj bo pa
               štiri milijone davka. Se pravi, skoraj pol manj. Dobila pa bo nazaj šest milijonov pa
               pol v treh letih davka, čeprav je pobrala samo štiri milijone, in vsi ti gospodarski
               subjekti bodo plačevali manj davka, kot so NUSZ. To je prav. Samo, od kod bo pa ta
               razlika, če bodo pobrali štiri milijone sami, dobili bodo pa šest pa pol? S
               podeželja! V teh mestih so tudi cene storitev določenih obrtnikov višje, ker je tudi
               višji standard, in bodo plačevali zdaj manj, kot so do sedaj. Za njih pa bodo
               plačevali tisti obrtniki, mala podjetja s podeželja, kjer komaj preživijo, in se bo
               davek pretakal v te večje občine. Tukaj je nepravično in zato mi mislimo, da je
               potrebno te gospodarske subjekte oprostiti tega davka, ker tako in tako plačujejo
               davek na dobiček in tudi druge dajatve; in tega mislim, da plačujejo zadosti.</p>
               <p>Potem stavbe, ki se uporabljajo, recimo, na podeželju ali pa v turističnih krajih za
               neko dopolnilno dejavnost, sobodajalstvo, so obdavčene z 0,75 do sedaj. Zakaj? In
               isto hoteli. Ti gospodarski subjekti ne bodo preživeli, nikakor! Imamo pa primer,
               recimo, nekdo ima pet stanovanj vrednosti po 300 tisoč, bo plačal 0,15 <gap n="…"/> <stage>/znak za
               konec razprave/</stage>, nekdo ima pa eno stavbo, vredno več kot 500 tisoč, bo plačal 0,25
               več; zato ker je ena stavba, jih ni pet. Ni prav.</p>
               <p>Potem imamo še domove za ostarele. Poslušal sem po radiu oddajo, niso lastniki
               nepremičnine, <gap n="…"/><stage>/ znak za konec razprave/</stage><gap n="…"/> plačevali davek preko oskrbnine. Ni res, da
               če ni nepremičnine, ni davka. Zato to ni prav. In upam, da če amandma ne bo sprejet,
               <gap n="…"/> <stage>/ izklop mikrofona/</stage></p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Matevž Frangež, imate besedo.</p>
            </sp>
            <sp who="SDZ6:FrangežMatevž">

               <speaker>MATEVŽ FRANGEŽ (PS SD):</speaker>

               <p>V bistvu se oglašam zato, ker me je prej tistih 5 minut malo presenetilo in v bistvu
               nisem zaokrožil svoje misli. Skratka, govoril sem o tem, da davke plačujemo zato, ker
               pričakujemo, da imamo nasproti neko protivrednost v kakovosti javnih storitev,
               funkcionirajoči javni, torej socialni državi, kakovostni infrastrukturi in tako
               dalje.</p>
               <p>Mislim, da je treba v Sloveniji narediti premik od tega, da v večji meri obdavčimo
               premoženje, zato da bomo lahko razbremenili davčno obremenitev prejemkov, še posebej
               plač. Če pogledamo razloge za nekonkurenčnost slovenskega gospodarstva, gospod Tonin
               je včeraj govoril in primerjal plačo slovaškega in slovenskega delavca. Če hoče
               delodajalec dati enemu in drugemu tisoč evrov neto prihodka, bo na Slovaškem z
               obremenitvami plača tisoč 300 evrov bruto, medtem ko v Sloveniji tisoč 900 evrov.
               Soglašam z intenco njegovega vprašanja, da je to v Sloveniji problem, ampak če želimo
               zagotoviti ne nazadnje tisto, na kar nas opozarja tudi Evropska komisija, namreč da
               smo stroškovno nekonkurenčni pri vprašanju plač in zaradi tega je prišla tista ideja
               Evropske komisije o tem, da moramo v Sloveniji ponovno razmisliti o minimalni plači –
               sam trdim, da pri minimalni plači ni rezerv, da pa je treba ustvariti rezervo pri
               naši bruto obremenitvi plač, zato da bomo z zmanjšano obdavčitvijo pravzaprav lahko
               postali cenovno konkurenčnejši in, kot rečeno, v tej svetovni bitki za delovna mesta
               na strani tistih držav, ki bodo lahko investitorjem ponudile ugodnejše pogoje. Ampak,
               to, kot rečeno, je treba na drugi strani uravnotežiti, tudi s tem, da v Sloveniji
               premaknemo obdavčitev od prihodkov iz aktivnega naslova, iz dela, k premoženju. To je
               ne nazadnje tudi sistemski razlog za Zakon o davku na nepremičnine.</p>
               <p>Ta amandma govori o tem, da bi poslovne nepremičnine v celoti razbremenili, že prej
               sem dejal, to pomeni, da zavarovalnica, ki ustvari nekaj milijonov evrov dobička na
               leto, ne bi za svoje poslovne nepremičnine plačala niti evra davka. V tem pogledu
               tudi ta predlog ni pravičen. Sem pa sam zelo odprt za razpravo o tem, da znižamo
               obremenitev gospodarstva. Že prej je bilo rečeno, da smo se pravzaprav v fazi
               usklajevanja tri koalicijske stranke zavzemale za to, da bi 0,75 % dodatno znižali,
               Vlada je trdila, da izračuni kažejo, da takšna obremenitev ustreza obremenitvi iz
               dosedanjega nadomestila za uporabo stavbnih zemljišč, na drugi strani pa poznamo
               ankete, ki kažejo, da se je ta obremenitev nekajkrat povečala.</p>
               <p>Soglašam s tistimi, ki menimo, da bi tukaj morali narediti dodaten napor. Kolega
               Brane Golubović je zadnjič v tem kontekstu dejal, da država in vlada ki ne najde v 8
               milijardah 30 milijonov evrov rezerve, da to obremenitev nekoliko zmanjšamo, ima
               resen problem. V tem pogledu absolutno soglašam in podpiram amandma v njegovi
               intenci, da obremenitev gospodarstva znižamo, menim pa, da bi bilo nepravično v
               celoti odpraviti to obremenitev, ker bi se potem državljani na eni strani in na drugi
               strani gospodarstvo znašli v neenakopravnem položaju. V tem pogledu pozdravljam
               pobudo ministra ali pa zavezo ministra Dragonje, da bo po ustavni presoji to
               vprašanje dodatno premišljeno, lahko pa povem, da je po moji presoji obremenitev
               nekje na ravni pol odstotka tista obremenitev, kjer bi ustvarili dodaten kisik ali
               znižali to obremenitev gospodarstva na znosnejše ravni, Vlada pa mora seveda
               povedati, kakšni so fiskalni učinki in kje bi lahko poiskali rezerve za tako
               znižanje.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Branko Grims, imate besedo.</p>
            </sp>
            <sp who="SDZ6:GrimsBranko">

               <speaker>MAG. BRANKO GRIMS (PS SDS):</speaker>

               <p>Spoštovani! Vsem prav lep pozdrav!</p>
               <p>Najprej; ste opazili, kaj danes pravzaprav popravljamo? Zakon o davku na nepremičnine
               je točno tisti in edini davek v tem mandatu, na katerega je predsednica Vlade
               Republike Slovenije Alenka Bratušek vezala zaupnico. Dejansko je Alenka Bratušek z
               vezavo zaupnice izsilila, da se je zakon na horuk porinilo skozi parlament in to
               kljub silovitemu nasprotovanju opozicije, strokovne javnosti, ob dobronamernih
               opozorilih tistih, ki naj bi ga izvajali, in na koncu kljub obstrukciji, se pravi
               protesti z odhodom iz dvorane s strani opozicije. Vsa odgovornost za ta zakon je
               torej na strani vladajoče koalicije in v prvi vrsti Vlade z njeno predsednico na
               čelu, ki je očitno vezala zaupnico, ker se ji zdi sprejem tega zakona izjemno
               pomemben, celo simbolne narave za sedanjo koalicijo. Zdaj se vidi, ko se je začelo ta
               zakon izvajati, kaj ta zakon v resnici je.</p>
               <p>Vladi Republike Slovenije lahko v zvezi z Zakonom o davku na nepremičnine namenimo
               iste besede, kot jih je izrekel veliki Paganini, ko mu je samozvani skladatelj
               prinesel svoje note pokazat, pa mu jih je Paganini vrnil z besedami: <q>"Čestitam,
               močnejši ste od boga, bog je iz kaosa ustvaril red, vi pa ste ustvarili sam kaos."</q> In
               točno tako tudi v resnici je pri tem zakonu; ustvarili ste kaos na davčnih uradih,
               ustvarili ste kaos v gospodarstvu, ustvarili ste kaos vrednot.</p>
               <p>Ljudje so si lahko ogledali v časopisih nepremičnine v več nadstropjih prekrasne
               vile, ocenjene po tem zakonu na 50 tisoč evrov. Poznam primer zgradbe z lesenimi
               stropi, stare 150 let, ki je bila že goba notri, ocenjena na 450 tisoč evrov. Pa
               primerjajte to, če morete! Poznam primer, ko je prišla odločba otrokom, glasila se je
               na njihovo mamo kot lastnico nepremičnine, z 0,5 davčno obremenitvijo z
               obrazložitvijo, da so preverili in da mama ne živi več na tem naslovu. Tista mama je
               več let že mrtva, dedovanje je bilo pa vpisano pravnomočno v zemljiško knjigo že tudi
               nekaj let nazaj.</p>
               <p>To ste vi ustvarili s tem zakonom, s tem da za povrhu vsega je bilo tragikomično
               poslušati nekoga, ki je celo svoj podpis dal v podporo Pozitivni Sloveniji na zadnjih
               volitvah in se je izpostavil zanjo in jo financiral, pa se je, ko je dobil tisto
               odločbo na občini v Kranju, pridušen in sem imel to na lastna ušesa priliko slišati,
               da prej je plačeval okoli 20 tisoč evrov prispevka za uporabo stavbnega zemljišča,
               zdaj je pa, ko je preračunal že do četrt milijona evrov, nehal seštevati in je prišel
               samo vprašat, kako bo vsa svoja podjetja zaprl in ukinil vse dejavnosti, ki jih ima,
               ker toliko denarja on v pol leta nameni za plače vseh svojih zaposlenih. To je pač
               tako, če pojmujete gospodarstvo samo kot molzno kravo in ste spregledali, da s tem ko
               jo zadušite, pač neha dajati mleko. S tem boste uničili davčne prihodke, boste pa
               povzročili nove nezaposlene in nove vrste, ki bodo seveda hoteli denar iz sociale –
               spet iz žepa davkoplačevalcev. Pa katerega boste vzeli? Še z nadaljnjim zadolževanje,
               saj samo to znate! In ta zakon danes popravljamo.</p>
               <p>Ta zakon je podel, proti razvoju in nepošten. Ni čudno, da je gospa Bratušek nanj
               vezala zaupnico, ker je očitno res simbolne narave za to vlado. Treba je spremeniti
               ta zakon v celoti in mi smo že povedali zavezo, da ga bomo ukinili takoj, ko nam bodo
               za to volivci dali zadosti zaupanja. Takoj. Do takrat pa je potrebno vsaj narediti
               izenačitev in za gospodarstvo, za vse gospodarske dejavnosti trdim, popolno
               oprostitev davka v največji možni meri.</p>
               <p>Amandma, ki smo ga predlagali, gre v tej meri. Gre v razvojni smeri, kajti danes je
               slovensko gospodarstvo, slovensko podjetništvo preobremenjeno in teh izgubljenih
               priložnosti, izgubljenih delovnih mest nihče več ne more vrniti, potrebno pa je
               ukrepati takoj. Ne moremo čakati več do volite! Podprite vsaj ta amandma, da se vsaj
               v tem delu nekoliko razbremeni gospodarstvo, da bo prav zato lahko odprlo še kakšno
               delovno mesto ali pa ga vsaj ohranilo in da bo zato država v resnici deležna večjih
               davčnih prilivov, kot bi jih bila sicer, kajti sicer na dolgi rok sami žagate vejo
               <gap n="…"/><stage>/izklop mikrofona/</stage></p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Andrej Vizjak, imate besedo.</p>
            </sp>
            <sp who="SDZ6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Hvala lepa.</p>
               <p>Več stvari je ob tem nepremičninskem davku za poudariti. Torej, Vlada Republike
               Slovenije je s tem predlogom in s to novelo, ki je danes v obravnavi, tudi jasno
               sporočila, koga bo največ ožela s tem davkom oziroma koga bo manj prizadela kot
               doslej. Mislim, da je to na nek način zelo signifikantno in kaže odnos te vlade do
               kapitala in do tistih, ki ustvarjajo v tej državi.</p>
               <p>Vlada se je odločila, da daleč največ obremeni, davčno bremeni gospodarstvo; mala,
               srednje velika in velika podjetja; tiste, ki ustvarjajo, tiste, ki plačujejo davke in
               tiste, zaradi katerih sploh lahko funkcionirajo podsistemi v tej družbi. Zato v
               Slovenski demokratski stranki temu nasprotujemo in predlagamo nižjo, drastično nižjo
               obdavčitev le-teh.</p>
               <p>Še nekaj drugega Vlada s to novelo sporoča, kar je pa še bolj problematično. Vlada bo
               s to novelo davčno razbremenila najbogatejše. Tiste nepremičnine, vredne nad 500
               tisoč evrvo, bodo poslej manj davčno obdavčene, manj obdavčene, kot so bile doslej.
               Skratka, tiste, ki ustvarjajo, je treba davčno bolj obremeniti, tiste, bogataše, ki
               imajo mrtve nepremičnine, vikende z nad 500 tisoč evrvi, pa je treba manj obdavčiti,
               saj bo kot nerezidenčna stavba obdavčeno z 0,15 in s pribitkom 0,25. Doslej je bila
               pa 0,5! To je ena stvar, ki jo želim povedati, in s tem se zelo jasno kaže odnos do
               slovenskega gospodarstva in prazne besede, floskule in zavajanje vseh v tej vladi, še
               posebej pa premierke in finančnega ministrstva, da je absolutna prioriteta, kot
               premierka rada reče, gospodarstvo in ustvarjanje novih delovnih mest. V taki državi
               lahko potem delovna mesta ustvarja samo javni sektor, kajti gospodarstvo, obremenjeno
               s temi davki, ne more ustvarjati delovnih mest. Zato predlagamo ta amandma, s katerim
               želimo razbremeniti gospodarstvo.</p>
               <p>Naravnost smešne so besede ministra Dragonje, da se bo pri poslancih zavzel za to, da
               bomo podprli nižjo obdavčitev gospodarstva. Kje je danes spoštovani gospod Dragonja?
               Kje je ta borec za gospodarstvo? Doma ali kjer koli, jaz ne vem. V glavnem, v
               parlamentu, kjer se sprejema obdavčitev gospodarskih nepremičnin, ga ni. Pri kom se
               je boril gospod Dragonja? Ali se je pri nas boril, ko smo vložili edini amandma, da
               se znižajo obdavčitve gospodarstva? Pri nas ga ni bilo. Mi bi to vložili tako ali
               tako. Ali je vložila katera koli druga koalicijska stranka tak amandma? To se pravi,
               totalno nesupešen je bil pri vseh koalicijskih strankah, saj ni nihče vložil amandma
               na to absolutno previsoko obdavčitev gospodarstva z 0,75. Pozivam ministra Dragonjo,
               da odstopi, ker ni uspel nič narediti, zgolj prazne besede. Ni uspel prepričati
               vlade, ni uspel prepričati koalicijskih poslancev. Takega ministra, ki govori, tako
               kot govori še kdo izmed poslancev, češ da bi bilo dobro, da je drugače, vendar je pač
               tako – glejte, tega pač ne potrebujemo v tej državi in v tej vladi.</p>
               <p>Tudi ne nazadnje obdavčitev, razbremenitev gospodarstva v celoti tega davka, je lahko
               seveda začasen ukrep v času gospodarske krize. Gotovo je potrebno vzpostaviti
               pravičenjši sistem obdavčitve, tudi gospodarskih subjektov. Nekatere gospodarske
               panoge, še posebej turizem, ki so zelo močne po nepremičninah, tako kot energetski
               objekti, veljajo biti obravnavane drugače, tako kot so energetski objekti. Skratka,
               iz predloga Vlade izhaja totalna nekorektnost, totalno ignoriranje tistih, ki v tej
               državi ustvarjajo plačujejo davke. Prej smo slišali, da se davke plačuje zato, da
               funkcionirajo podsistemi, ne nazadnje, da lahko v tej državi dobro živimo. Veste,
               zakaj se tudi plačujejo davki? Zato da ima gospod Praprotnik službo v Novi
               Ljubljanski banki. Zato da se – to je pa tipična politična korupcija –, da se
               zahvalni kader zaposli v banko, ki je znatno pomagala z davkoplačevalskim denarjem in
               sanirana z davkoplačevalskim denarjem. Zato plačujejo gospodarski subjekti davke v
               tej državi, da se tistim, ki so politično delo odigrali, ki so onemogočili politične
               nasprotnike, nagradi z dobrimi službami v državnih podjetjih. Sramota,
               spoštovani!</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Zvonko Černač, imate besedo.</p>
            </sp>
            <sp who="SDZ6:ČernačZvonko">

               <speaker>ZVONKO ČERNAČ (PS SDS):</speaker>

               <p>Spoštovani vsi prisotni!</p>
               <p>V Poslanski skupini Slovenske demokratske stranke vemo, da samo s tem amandmajev tega
               slabega Zakona o davku na nepremičnine ne moremo bistveno popraviti. Tega se
               zavedamo, vendar nekaj bi pa lahko vseeno storili. To, kar je bilo zdaj že večkrat
               povedano, in te ambicije, ki naj bi jih imel minister, pristojen za gospodarstvo, bi
               lahko preko sprejema tega amandmaja uresničili. Zakon, vemo, da je slab, da je
               neustrezen in bi ga bilo treba seveda že zdavnaj zavrniti oziroma odpraviti s sveta.
               Na posledice uveljavitve zakona in na to, kar se je potem kasneje tudi zgodilo, smo
               večkrat opozarjali. Ne nazadnje zelo intenzivno v fazi sprejemanja zakona, kljub temu
               da so bile onemogočene neke normalne možnosti za razpravo in za predstavitev vseh
               argumentov in stališč, je bilo v tej razpravi, v tej nočni razpravi vseeno
               predstavljeno vse tisto, kar bo postal problem in kar se tudi danes kaže kot največji
               problem tega zakona. Povzročil je eno velikansko zmedo, na drugi strani pa ne bo imel
               tistih finančnih učinkov, za katere se je na začetku predvidevalo, da jih bo imel.
               Kar je pa najslabše, bil je sprejet izključno iz tega razloga, da bi se zagotovila
               neka mašitev proračunske luknje, ne pa zato, da bi se ta sredstva, tako kot je to
               povsod v vseh drugih državah, namenjala dodatnemu razvoju in nadgradnji lokalne in
               širše infrastrukture. Teh škodljivih posledic, ki so že nastale, se ne da v celoti
               odpraviti; tega, da so desettisoči ljudi po nepotrebnem izgubljali svoj čas in
               urejali tisto, kar bi morali urediti za njih dobro plačani uradniki, se tudi s
               sedanjo odpravo tega zakona ne bo dalo sanirati. Vendar kljub temu. Glede na to, da
               je šest ustavnih presoj plus ena, glede na to, da smo predlagali tudi v preteklih
               mesecih, da opravimo neko razpravo o tem, kako in na kakšen način naj se koncept
               obdavčitve nepremičnin v tej državi v prihodnje odvija, pa je bilo vse to zavrnjeno,
               je danes še zadnji trenutek, ko bi lahko s sveta odpravili ta nesrečen zakon.
               Ocenjujemo, da je treba ta zakon zavrniti in seveda potem čim prej pripraviti
               ustrezne rešitve za prenovo obdavčitve nepremičnin. Škoda, ki nastaja, nastaja pa
               tudi neposredna na finančnem področju.</p>
               <p>Če tega zakona ne bi bilo, bi v tem obdobju že tekle odmere dosedanjega davka na
               nepremičnine, tako imenovanega nadomestila za uporabo stavbnih zemljišč, občine bi od
               naslednjega meseca naprej že pričele dobivati prve prilive iz naslova te lokalne
               obdavčitve. Ti prilivi niso nepomembni, so pomemben vir za zagotavljanje
               likvidnostnih občinskih proračunov, še posebej v luči dejstva, da so trenutno občine
               največje investitorke na javnem področju v Republiki Sloveniji, če recimo zanemarimo
               investicijo v TEŠ 6. Na vseh ostalih področjih so zadnji generator in glavni motor
               tega investicijskega impulza občine. Če teh sredstev, likvidnih sredstev v podporo
               temu področju ne bo, se bo tudi ta ciklus ustavil. Skratka, dela se velikanska škoda
               na različnih segmentih. Pridemo lahko v situacijo, glede na to, da je že april, da
               letos ne bo ne davka na nepremičnine ne NUSZ. Od kje bo potem ta dodaten vir za
               zapolnitev finančne vrzeli Vlada našla? Namesto da bi se že pred dvema ali tremi
               meseci o tem resno pogovorili, kar smo predlagali na Odboru za finance, je bilo vse
               to zavrnjeno. Zdaj smo na točki, ko spreminjamo zakon dan pred tem, ko bo o njegovi
               ustreznosti ali neustreznosti odločalo Ustavno sodišče.</p>
               <p>Teh neprimernih odločitev Vlade Alenke Bratušek je iz dneva v dan več. Situacija
               očitno ni konfuzna samo na tem področju, kar se tiče upravljanja javnih financ, ki je
               sicer zelo pomembno področje, ampak je konfuzna tudi pri izbiri kadrov, ki naj bi
               zagotavljali upravljanje na posameznih resorjih. Ta situacija je konfuzna tudi na
               področju upravljanja zdravstva, menedžeriranja ostalih zadev; skratka, soočamo se z
               nekim kaosom, ki se iz vladnih vrst prenaša na celotno državo. Pika na i je ta Zakon
               o davku na nepremičnine, ki ga je treba odpraviti s sveta čim prej. Več pa v
               nadaljevanju. Hvala.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Franc Bogovič, imate besedo.</p>
            </sp>
            <sp who="SDZ6:BogovičFranc">

               <speaker>FRANC BOGOVIČ (PS SLS):</speaker>

               <p>Hvala za besedo. Lep pozdrav, kolegice in kolegi!</p>
               <p>V Slovenski ljudski stranki že od vsega začetka nasprotujemo takšnemu zakonu, kot ga
               je pripravila vlada gospe Alenke Bratušek in koalicija. Zavedamo se, da je treba
               vzpostaviti sodoben, evropsko primerljiv zakon tudi v Sloveniji, vendar ta zagotovo
               ni, kar imamo zdaj v slovenskem pravnem redu. To ni zaradi tega, ker obremenjuje
               tiste, ki so delali v preteklosti, se odrekali raznemu luksuzu in podobno in si
               vzpostavili elementarne pogoje za delo – danes uživajo nizke pokojnine. In tisti, ki
               govorite, da si prizadevate za socialno državo, pomislite na upokojence, ki so v 70.,
               80. letih gradili svoje domove, danes pa dobivajo izračune, po katerih bodo 300, 400
               evrov, se pravi eno pokojnino, plačali davščin za svoje domove.</p>
               <p>Nasprotujemo zato, ker so slovenski kmetje v letošnjem letu pridobili 30 milijonov
               evrov novih davkov. Tudi s tega mesta sprašujem kmetijskega ministra, če misli, da bo
               na takšen način zagotovil večjo samooskrbo v Sloveniji. 30 milijonov novih davkov, od
               tega polovica iz tega davka, ostalo iz ostalih davščin, je 3 % bruto realizacije
               slovenskega kmetijstva v Sloveniji. Nasprotujemo temu zakonu, ker obrtniki dobivajo
               2,5-krat večji davek, več kot tisoč se jih je prijavilo v anketo, kjer je ta zadeva
               razvidna. Zato upravičeno napovedujejo protest, če ne bo sprememb. Temu protestu se
               bodo pridružili tudi kmetje. Tako kot smo vam povedali za neumnost tega davka, vam
               povemo tudi to, da so tisti, ki delajo, popolnoma vznemirjeni in nejevoljni nad
               takšno oblastjo, ki ljudem enostavno ne dopusti več osnovne dejavnosti, dela in
               zaslužka za njihove domove, kvečjemu bi jim radi pobrali to, kar so v preteklosti
               ustvarili.</p>
               <p>Vsi predsedniki strank smo dobili s strani direktorja Skupnosti slovenskih naravnih
               zdravilišč, gospoda Iztoka Podbregarja, danes zopet apel: <q>"Ustavite to norost!"</q>
               Turizem je dejavnost, kjer so čez 80 % vseh osnovnih sredstev neopredmetena osnovna
               sredstva – beri: premoženje, ki ga obdavčujete. Posamezne turistične organizacije,
               tudi zdraviliške, dobivajo novo davščino v višini 2 % od bruto realizacije. Ali se
               vam ti ljudje, ki delajo v turizmu za 600, 700, 800 evrov, nič ne smilijo, ker bodo
               izgubili delovno mesto? Ali se tako gradi socialna država v tej državi?</p>
               <p>Prejšnji teden sem bil s kolegi iz Ljudske stranke na študijskem obisku v
               Baden-Württenbergu. Ogledali smo si organiziranost te dežele, kjer je 10 milijonov
               ljudi, najbolj razvitega dela Nemčije – poleg Bavarske. Kaj jih krasi: bruto družbeni
               prihodek na podeželju je enak v mestih. To je dežela, kjer izdelujejo mercedese,
               porscheje pa še kaj drugega, kjer je skoraj polovica otrok v dualnem sistemu in
               dobivajo <q>"fachmanne"</q> – tiste, ki delajo. Pri njih je davek na nepremičnine
               uveljavljen, približno od 300 do 400 evrov so obdavčene stanovanjske hiše, ob 2- do
               3-krat večjih prihodkih, ki jih imajo nemški delavci. Niso mogli verjeti, kako to, da
               želi država v Sloveniji pobrati pol tega davka. Potem sem razložil osnovno intenco,da
               je to zaradi krpanja finančne luknje. Še bolj debelo so me pa pogledali, ko sem
               povedal, da bodo v bodoče slovenske občine plačevale davek za svoje premoženje in pol
               tega davka dajali za državo. Ni bilo nič jasno. Ni jim jasno okoli te naše
               nepremičninske evidence. Veste, na kateri evidenci temelji davek na nepremičnini v
               deželi Baden-Württemberg? Na evidenci, vzpostavljeni leta 1921! To je predvidljivo
               davčno okolje, ne pa to, kar počnemo pri nas, ko se najvišji državni uradniki ne
               zavejo, v kateri državi živijo, da je vse tako neurejeno, kot je. Ne bom vam bral še
               enkrat amandmaja okoli nerezidenčnih stanovanj, kjer smo vas iz Slovenske ljudske
               stranke opozarjali točno na vse pasti, ki jih tu nastavljate in ste prisluhnili SD,
               ki je želel igrati neko demagoško vlogo na tem področju.</p>
               <p>Govorili smo o slovenskih občinah. Državna sekretarka jih še enkrat omenja, da so
               zahtevale, da bo tri leta enak davek. Veste, zakaj so zahtevale? Zato, ker tisti, ki
               smo se z lokalno samouprav ukvarjali, smo vedeli, kaj boste povzročili. Ker so točno
               vedeli, da bo tak kaos, da se iz tega ne bo dalo nič pobrati, in želijo to, kar so
               imeli v preteklosti. Zato so to; ne zato, ker bi se z davkom strinjali. Točno so se
               zavedali, da bo izpad teh 200 milijonov, to je 10 % prihodkov občin, pomenil
               približno tretjino investicijskega potenciala slovenskih občin. Enostavno zaradi tega
               so slovenske občine to povedale. Se bom prijavil še enkrat, ker imam še kaj povedali
               o tem davku.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Marijan Pojbič.</p>
            </sp>
            <sp who="SDZ6:PojbičMarijan">

               <speaker>MARIJAN POJBIČ (PS SDS):</speaker>

               <p>Hvala lepa, spoštovana podpredsednica.</p>
               <p>Najprej moram uvodoma povedati, da je ta davek na nepremičnine, ki ga je pripravila
               vlada Alenke Bratušek, sem prepričan, absolutno najslabši, najbolj krivičen in
               izjemno škodljiv davek za vse in vsakogar, ki živi v Sloveniji, tako za upokojence,
               tako za socialno ogrožene, tako za delavce, tako za delodajalce, tako za kmetstvo –
               torej za vse in vsakogar. Neverjetno je, da si vlada Alenke Bratušek v stanju, v
               kakršnem se nahaja naša država, dovoli ljudi obremeniti s takimi novimi
               obremenitvami. To je skrajno nedopustno, neodgovorno in ne vem, kaj bi še človek
               sploh lahko temu dodal. Vlada, ki si v takem stanju, kot je naša država, privošči
               predlagati tak zakon, tako materijo, mora biti res: ali je z njo kaj narobe, ali živi
               v drugem svetu ali se že pelje z Lune proti Marsu, ker sicer nobena razumna vlada v
               nobeni državi na svetu si ne more privoščiti v takem stanju, kot je naša država, tako
               skrajno neodgovorno obdavčitev. Ne more si tega dovoliti!</p>
               <p>Prav zato, da poskušamo v tej zablojeni situaciji rešiti, kar se rešiti da, smo v
               Slovenski demokratski stranki pripravili amandma, ki bi vsaj delno poskušali
               preprečiti agresijo te vlade na slovensko gospodarstvo. Čisto vse smo poskušali
               doslej narediti, ko je bil ta zakon v proceduri, da preprečimo to agresijo. Upam
               trditi, da je to tudi agresija na slovenskega človeka, na slovensko gospodarstvo, na
               slovensko podeželje in tako dalje. Koliko časa bo še ta vlada potrebovala, da bo to
               razumela? Pozivam vso slovensko javnost, da se zoper stavi agresiji na lasten narod,
               ki jo povzroča ta vlada. Tukaj imam dokument, in sicer 27. 3. 2014, Delo, zapisal ga
               je Aleš Strgar, bom citiral del stavka: <q>"Minister Dragonja je na seji Vlade neuspešno
               zagovarjal nižjo davčno stopnjo za malo gospodarstvo, očitno pa še ni obupal…"</q> In
               tako naprej. Se pravi, niti gospodarski minister, ki je pred kratkim vstopil v to
               vlado, ne more doseči ničesar. Se pravi, da je brezpredmeten, da je boljše, da ga
               nimamo. Da je boljše! In ga tukaj pozivam, s tega mesta, da takoj odstopi. Takoj.
               Zato, ker ne izvaja tistega, kar je zapisano v protokolu, ki ga mora izvajati
               minister za gospodarstvo, da mora skrbeti in tako naprej, da se ne bo gospodarstvo v
               Sloveniji živo potopilo, ker smo že tako pred popolnim potopom.</p>
               <p>Prebral tudi bi še eno zadevo, ki mi jo je poslal eden izmed državljank in
               državljanov in bi prosil, da si to zapišete in mi na to vprašanje tudi odgovorite.
               Torej, izračun davka za nepremičnine, vključno z davčno stopnjo, je dobil bivši
               lastnik, ki je navedeno nepremičnino predal dediču s pogodbo o preužitku. Sedanji
               lastnik, dedič oziroma preužitkodajalec, je sedaj zemljiškoknjižni lastnik
               nepremičnine že cirka 30 let in je do sedaj tudi plačeval nadomestilo za uporabo
               stavbnega zemljišča. Sedanji lastnik je prejel v vednost samo vrednost nepremičnine,
               brez izračuna davčne stopnje in višine davka. Po poizvedbi na GURS je pojasnjeno od
               strokovnega sodelavca, da je zadeva pač tako zakonsko regulirana. Če je bivši lastnik
               preužitkojemalec, kot sedaj novi zavezanec ne plača davka, se mu bremeni prihodek, če
               obstaja na primer v obliki pokojnine oziroma drugi vir. Gre torej lahko za grob poseg
               v lastnino, na katero pa kot lastnik ne moreš vplivati, če nimaš pravočasno ustreznih
               informacij. Preužitkarji so običajno starejši ljudje in so lahko tudi že senilni
               oziroma opravilno manj sposobni, da bi razumeli javnosti veleumno pogruntavščino, ki
               se imenuje davek na nepremičnine.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Tomaž Lisec, imate besedo.</p>
            </sp>
            <sp who="SDZ6:LisecTomaž">

               <speaker>TOMAŽ LISEC (PS SDS):</speaker>

               <p>Hvala, predsedujoča, za besedo.</p>
               <p>Celotna razprava pri tem zakonu, najsibo za prvotni zakon ali pa za to novelo zakona,
               neka rdeča nič je aroganten odnos, rekel bom celo hinavski, včasih tudi uhmepišovski
               odnos tako predstavnikov Vlade kot na žalost tudi predstavnikov koalicije v Državnem
               zboru, ker se še enkrat več kaže, kako se govori eno, dela pa drugo. Pa tudi, če se
               govori, kako naj bi nekaj poskušali, ampak ne bodo. Argumentov za to pa nimajo. Nekaj
               v tem smislu, kar je tudi včeraj rekla predsednica Vlade, kako dvig DDV ne bo
               obremenil gospodarstva. Včeraj sem poslal twitt na Obrtno zbornico in na Gospodarsko
               zbornico; zgroženi so spet nad to vlado. In to, kar se dela s tem nepremičninskim
               davkom – spet so zgroženi. Verjamem, da podpirajo ta naš amandma. Gre pa za amandma,
               kjer se predlaga ničelno stopnjo – upam, da so vsaj predstavniki vseh ministrstev
               prebrali –; ničelna stopnja za kmetijske stavbe, za poslovne, energetske,
               industrijske nepremičnine in nepremičnine, ki se uporabljajo za oskrbo starejših
               ljudi, ter za kmetijska in gozdna zemljišča, zemljišča za poslovno in industrijsko
               rabo in zemljišče za namen energetike. Tudi to vlado in to koalicijo so polna usta o
               tem, kako bodo naredili vse za svoje volivcev. Pa s tega mesta javno pozivam kolege
               iz Državljanske liste in predvsem kolege iz Pozitivne Slovenije, ki so celo v
               evropski skupini liberalnih strank – kje vas čevelj žulji, da ne podprete ničelne
               stopnje za poslovne, energetske, industrijske nepremičnine? Ena prvih nalog vaše
               koalicijske pogodbe je, zagnali bomo gospodarstvo. Ubijate ga, kamenček na kamenček,
               žebelj na žebelj, s tem davkom ga pa tudi selite kam drugam. Skratka, še enkrat eno
               govorite, drugo pa delate.</p>
               <p>Zakaj smo se predvsem v Poslanski skupini SDS odločili za to nulto stopnjo pri teh
               nepremičninah? Poglejte, minister Dragonja je še včeraj rekel obrtnikom: <q>"Trudil se
               bom za to, da bo davčna stopnja nepremičninskega davka za malo gospodarstvo nižja od
               sedaj predlagane."</q> In zgodilo se ni nič. Nič! Nada, nula, kako naj vam povem?! Nič.
               Ali ste mu koalicijski poslanci izvili roke, ali mu je predsednica vlade zvila roke,
               ali pa je očitno še en minister v tej vladi, ki ni dorasel svojemu poslu.</p>
               <p>Še enkrat bom spomnil. Sedanji minister za kmetijstvo je leta 2011 rekel, da bi bila
               stopnja 0,03 polom za slovensko kmetijstvo. Kaj pa je v obstoječem zakonu? In mi to
               saniramo na tisto skoraj nič, ki jo je on predlagal in spet niste zadovoljni!
               Skratka, živa katastrofa, tako od zakona kot od delovanja.</p>
               <p>Morda sem prej pozabil povedati, ta nulta stopnja za objekte, ki se uporabljajo za
               oskrbo starejših ljudi, domovi za ostarele. In tudi DeSUS je popolnoma tiho. DeSUS –
               polna usta starejši, onemogli in ne vem kaj, naši ubogi penzionisti <gap n="…"/> Zagotovo ne
               bodo podprli tega amandmaja, ker eno govorijo, drugo pa delajo in danes s pritiskom
               tipko na ta amandma, se bo pokazalo, kaj delajo in kaj govorijo. In kdo bo po tem
               vašem predlogu zakona, za katerega ste rekli, kako ste poslušali ljudi, plačal manj?
               Najbogatejši! Prejšnji vikend sem bil malo na terenu in kaj pravijo vinogradniki?
               Pripravljen sem plačati 50 evrov več kot nerezidnent za svojo vikendico, če lastniki
               vil in aparlatmajev na Primorskem, na Bledu, v Kranjski Gori plačajo tistih tisoč,
               dva ali tri tisoč evrov več. Z lahkoto bodo našli 50 evrov, če bodo tisti, ki imajo
               največ, plačali toliko več. Ne! Ampak ta vlada daje odpustke najbogatejšim, ta
               socialna vlada, še enkrat, daje odpustke najbogatejšem; kmete, obrtnike,
               gospodarstvenike, vse od majšnih do največjih, pa dajmo opaliti po denarnicah in po
               žepih.</p>
               <p>Skratka, s podporo temu amandmaju boste vsaj malo rekli, da ste vsaj še malo
               liberalni in vsaj še malo skrbite za kmete, gospodarstvenike, obrtnike in tudi za
               najsterejše, ki prebivajo v domovih za ostale, kajti njim se bo ta cena poznala, ko
               bodo oni ali njihovi svojci plačevali oskrbnino za domove ostarelih. Ampak eno
               delate, drugo govorite in verjamem, da amandmaja ne boste podprli. Sramotno!</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Alenka Jeraj.</p>
            </sp>
            <sp who="SDZ6:JerajAlenka">

               <speaker>ALENKA JERAJ (PS SDS):</speaker>

               <p>Hvala lepa za besedo. Lep pozdrav vsem!</p>
               <p>Od predsednice vlade, pa tudi drugih koalicijskih poslancev, poslušamo kar naprej
               šlager o tem, da rabimo nova delovna mesta, zdaj ste nekje celo objavili, da jih bo
               60 tisoč. Ne vem od kje, ker z vsakim novim ukrepom gospodarstvo dodatno
               obremenjujete in prav v posmeh je že, ko reče gospa predsednica vlade, da
               gospodarstvo minimalno občuti nove davke in nove obremenitve. To je norčevanje iz
               ljudi.</p>
               <p>Kolikor vem, gospa Bratušek z ekipo hodi po terenu, hodi po regijah in se slika z
               gospodarstveniki. Naj mi pove enega gospodarstvenika, ki ji je povedal, da novi davki
               ne vplivajo na njihovo delo in jo je pohvalil celo, zato ker se vsake dva mesca
               izmisli en nov davke, dvigne DDV, zdaj nepremičninski in še cel kup drugih stvari! To
               je norčevanje iz ljudi. Prepričana sem, da ji vsakič, ko pride v kakršno koli
               podjetje v tej državi, povedo, da so davčno preobremenjeni, da so nekonkurenčni, to,
               kar govorijo tudi nam, ko hodimo po terenu, da se pod takimi pogoji ne morejo iti
               gospodarstva, ne morejo biti boljši od drugih, ker so preobremenjeni z davki,
               prispevki in tako naprej. Zato najbrž tudi ena najnižjih ocen predsednici vlade, ker
               pač njenim pravljicam čedalje manj ljudi verjame, kljub temu da jo medijsko zelo
               dobro podpirajo in tako naprej; ampak ljudje čedalje bolj občutijo te njene pravljice
               tudi v svojih žepih, sploh tisti, ki so ostali brez zaposlitev ravno zaradi takih
               obremenitev gospodarstva. Kako naj gospodarstvo ustvarja nova delovna mesta? Kako naj
               zaposluje ljudi, če pa praktično vsak dan povedo, da komaj, komaj še živijo, dihajo
               na škrge in bodo ravnokar propadli oziroma morali zapreti podjetje?</p>
               <p>Da je Zakon o davku na nepremičnine nepremišljen, nedomišljen in slabo pripravljen,
               da je danes tako, jutri drugače, zdaj se tukaj pogajamo oziroma barantamo s stopnjami
               obdavčitve, čeprav smo vas na čisto isto stvar opozorili v času postopka sprejemanja
               zakona – niste želeli poslušati, najbolj pametni ste bili, tako kot vedno, samo vi
               vse veste, nihče drug nima nobenega pametnega predloga – in je bil že v osnovi zakon
               nepošten. Vsako spremembo – sedaj vsak mesec že spreminjamo zakon, da bi bil boljši,
               pa je vsakič slabši pa še manj pošten, niti tega ne želite počakati, da bi Ustavno
               sodišče povedalo, kje je vse tudi neustaven. Mi smo prepričani, da je neustaven, zato
               smo tako kot mnogi drugi tudi dali predlog Ustavnemu sodišču oziroma pobudo Ustavnemu
               sodišču, da pregleda, ali je zakon ustaven ali neustaven. To je neodgovorno! Tako se
               ne dela! Če ste želeli nekaj urediti, kar ves čas govorite, bi potrebovali bistveno
               daljši prehodni čas. Ljudje verjetno tudi se še čisto ne zavedajo, da to, kar so
               dobili kot informativne izračune, je šele prva stopnja v tej vaši obdavčitvi, kajti
               sedaj se obračunava, se bo obračunal davek od 80 % vrednosti, naslednje leto od 90 %
               in leta 2016 šele od 100. Povejte ljudem, da to, kar so sedaj dobili – in je že to
               trikrat večje od tistega, kar so plačevali prej –, ni zadnja številka. Da bodo
               naslednje leto bistveno več plačali in leta 2016 še več.</p>
               <p>Gospa Vraničar, rekli ste, da smo ljudje krivi sami, ker nismo popravili podatkov na
               podlagi informacijskih izračunov, ki smo jih dobili že leta 2010, da niso šli ljudje
               urediti. Ali berete kakšne maile? Mi imamo cel kup sporočil, da so ljudje šli
               urediti, ko so dobili informativni izračun leta 2010, pa so danes dobili iste
               podatke, čeprav so bili takrat na GURS, že takrat čakali, že takrat vlagali spremembo
               in popravke itn., pa kot da jih ni bilo, kot da niso naredili ne vem koliko poti na
               Geodetsko upravo. Danes ena gospa piše, da je dobila davek na moža, ki je že pokojni
               nekaj let, dobila že leta 2010, da je lastnik lokala, katerega nikoli ni bil lastnik,
               je šla to povedati na GURS in danes je ponovno dobila za lokal, kjer nikoli niso bili
               lastniki ne njen mož, ki itak je že pokojni, saj niti ne more sam urejati teh
               stvari.</p>
               <p>Skratka, zmanjšuje se število kmetov, obdelovalne zemlje, minister Židan se gre
               kampanjo za domačo hrano itn., slovensko hrano, tam vlaga denar za to, po drugi
               strani bomo pa te kmete seveda udarili, da jih bo ja še manj in da bo še manj
               slovenske hrane itn. Skratka, popolnoma nekonsistentna politika, popolnoma
               nefokusirana, nobenih ciljev nimate. Ne vem, samo da preživite ta mandat, pa tudi če
               potem <gap n="…"/> <stage>/izklop mikrofona/</stage></p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Čas je potekel, tudi razpravljavci v tem krogu. Verjamem, da je še želja za razpravo.
               Odpiram možnost za prijavo. Prijavljenih v tem krogu je osem razpravljavcev.</p>
               <p>Prvi je na vrsti gospod Marko Pogačnik.</p>
            </sp>
            <sp who="SDZ6:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Spoštovana predsedujoča, hvala za dano besedo. Spoštovana državna sekretarka,
               kolegice, kolegi!</p>
               <p>Davek na nepremičnine je velik fiasko, ponoven, vlade Alenke Bratušek. Narediti
               moramo par korakov nazaj in iti v mesec november 2013. Ključen cilj tega zakona je
               bil seveda polnjenje državnega proračuna. To se je dejansko videlo. In predsednica
               Vlade je vse koalicijske stranke stisnila v kot, s tem da je na proračun vezala svojo
               zaupnico. In vam bolj kot interes za gospodarstvo, za državljanke in za državljane
               Republike Slovenije je bil obstoj na oblasti. Ne glede na opozorila opozicijskih
               strank in tudi strokovne javnosti, ste vse zadeve preslišali izključno zaradi tega,
               ker je bila vezana zaupnica Vlade na ta dokument oziroma predsednice Vlade.</p>
               <p>V stranki SDS smo že takrat opozarjali, da je ta zakon neživljenjski. Zakaj? V
               Sloveniji imamo eno nesorazmerje med vrednostjo nepremičnin po lastniškem delu in med
               prihodki, ki jih ti lastniki imajo. Ampak vaša ključna zadeva je bila, napolniti
               proračun z več kot 250 milijoni evrov. Nič drugega! Opozarjali smo vas tudi, da je
               velika verjetnost, da bo Ustavno sodišče ta zakon zavrnilo – niste nas tega
               poslušali! Dejansko ta vlada obremenjuje gospodarstvo in obremenjuje davkoplačevalce
               in ni variante, da se Slovenija na tak način izpelje iz te krize. Mislim, da bi pri
               tem zakonu morale takrat sodelovati vse stranke in poslušati naše predloge in
               pripombe. V Slovenski demokratski stranki smo bili pripravljeni skupaj iti, smo dali
               svoje predloge, vendar koalicijski poslanci SD, Pozitivne Slovenije, DeSUS in
               Državljanske liste niti en naš predlog niste takrat podprli. Ključna vam je bila
               zaupnica predsednice Vlade. Ustavno sodišče je že dalo svoje mnenje, jutri bo še eno.
               Predlagam, ne pozabimo vsi: na proračun in na ta zakon je predsednica Vlade vezala
               svojo zaupnico. Ta zakon je po eni strani že padel – kaj to pomeni? Mislim, da bi
               bilo smiselno, da pride predsednica Vlade in pojasni te zadeve, kako namerava zdaj
               zadevo narediti naprej. Danes, verjamem, da niti enega našega amandmaja ponovno ne
               boste potrdili. Delate nekaj, kar ni dobro za Slovenijo, ni dobro za slovensko
               gospodarstvo, ni dobro za državljanke in za državljane Republike Slovenije. In ta
               zakon je dejansko neživljenjski. Hvala.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Gospod Jože Tanko.</p>
            </sp>
            <sp who="SDZ6:TankoJože">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Včeraj smo, videli kako se je lotila Vlada reševanja problema davka na nepremičnine
               in zablode, ki jo je naredila s tistim zakonom, ki je bil sprejet lansko leto. Tu je
               sedela cela Vlada Republike Slovenije, razen obolele ministrice, in niti eden od
               predstavnikov Vlade, vključno s predsednico Vlade, ni bil sposoben obrazložiti
               razlogov za novelacijo tega zakona, ki je na Ustavnem sodišču po nujnem postopku.
               Kljub večkratnim pozivom ni ne predsednica Vlade ne kateri koli minister, ki je bil
               tukaj prisoten, hotel obrazložiti in argumentirati, zakaj je novela zakona, ki je na
               Ustavnem sodišču, potrebna; in to po nujnem postopku. Tega ni storil tudi nobeden od
               tistih, ki so predlagali širitev dnevnega reda, nihče od koalicijskih poslancev,
               noben od vodij poslanskih skupin se ni oglasil k obrazložitvi argumentov, da bi
               povedal argumente, zakaj je to potrebno. To pove vse o tem, kako se Vlada loteva
               reševanja problemov slovenske družbe – brez besed, brez ustreznih pojasnil, na silo,
               na hitro, če ne gre prvič, gre drugič, če gre zadeva na Ustavno sodišče, bomo
               prehiteli Ustavno sodišče z novo novelo, z nekaj redakcijskimi popravki in s tem
               misli Vlada, da je opravila svojo nalogo. Daleč od tega! To je samo znak, da se
               reševanje problemov od imenovanja te predsednice vlade in naprej ne lotevate
               sistemsko, ampak nesistemsko, ad hoc, na horuk, na hitro.</p>
               <p>Razumem, da so tu nekateri koalicijski poslanci, ki so morda tudi podjetniki
               podporniki Zakona o davku na nepremičnine. Ampak, oni to kompenzirajo preko razpisov
               na ministrstvih in dobijo velike subvencije, nekajkrat večje, kot je davek na
               nepremičnine, in oni so lahko potem zagovorniki uvedbe tega davka, ker se to poplača
               na drug način, za drug projekt sicer, ampak to je kompenzacija tudi podpori takšnim
               zadevam; tako ali drugače, ne glede, kaj si kdo misli.</p>
               <p>Mislim, da je to, kar si je dovolila Vlada, da gre mimo Ustavnega sodišča, da ne more
               počakati en dan ali nekaj dni še, da bi dobili izrek sodbe Ustavnega sodišča o
               vloženih zahtevah za presojo ustavnosti, da je to izigravanje ustavne ureditve brez
               primere. Brez primere! Tega v dosedanji parlamentarni praksi še nismo doživeli. To je
               prvič, da je zakon, ki je tik pred razglasitvijo izreka sodbe Ustavnega sodišča,
               Vlada novelirala in niti sama ne ve, ali je zadela bistvo ali ne, zato ker izreka
               sodbe še ni.</p>
               <p>Predsednica Vlade se je nekoč v Državnem zboru pred poslanci v enem izmed odgovorov
               na poslansko vprašanje pohvalila, da njena vlada pa že ne bo sprejemala zakonov, ki
               bodo neustavni. To boste lahko poiskali po magnetogramih, da ne bo sprejemala
               zakonov, ki so neustavni. Torej, za ta zakon je najbrž velika verjetnost, da bo
               razglašen za neustavnega v pomembnih delih, v ključnih delih. Kaj bo storila
               predsednica vlade potem, ko bo razglašen zakon v določba za neustavnega? Vehemenca
               brez primere, nadutost brez primere! In kot rečeno, predsednica Vlade je na ta zakon
               vezala zaupnico. V primeru, da bo prišlo do razveljavitev pomembnih določb zakona, bi
               morala predsednica Vlade priti po novo zaupnico v Državni zbor. Zagotovo. Ker
               temeljna rešitev oziroma temeljna podlaga, poračun, pač nima več konsistentnih
               rešitev. Nima več konsistentnih rešitev. Že s popravki se je proračun spremenil. Že s
               tem, da niste vključili v proračun vseh obveznosti, ki so bile sprejete, recimo, za
               izbrisane in tako naprej, proračun ni stal. Že s tem, da ste predimenzionirali
               nekatere prihodke, proračun ne stoji. Zavestno ste to storili. Sedaj pa še ta, lahko
               rečemo, sramota s tem davkom na nepremičnine. Hvala lepa.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Gospod Jožef Jerovšek.</p>
            </sp>
            <sp who="SDZ6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa. Spoštovani!</p>
               <p>Davek na nepremičnine, kot si ga je zamislila naša vlada, je seveda izjemno nepošten,
               nepravičen. Saj je Vlada razumela odmev, kakšen odmev je povzročil v slovenski
               javnosti, kakšne reakcije smo bili deležni, ker pač zakon dejansko posega v tisto
               osnovno pravičnost, ki naj bi morala biti, katero bi morala zagotavljati vlada. Zdaj
               pa nam državna sekretarka na začetku pove, da s temi spremembami Vlada izvršuje
               zavezo. Moram reči, da ta vlada zaveze do slovenskega ljudstva še ni pokazala; neke
               trde zaveze, da bo vladala v imenu ljudstva. K temu je Vlada prisiljena, ker rešuje
               lastno kožo in ne izvršuje svoje zaveze. Njena zaveza, te vlade, je, da čim bolj
               izčrpa očitno vse tisto, kar je vitalnega v slovenskem narodu, v slovenskem ljudstvu.
               Glejte, kaj je značilnost slabe vlade, značilnost, ki jo direktno občuti ljudstvo v
               neki državi? Značilnost je, da namesto da bi sprejemala ukrepe, ki bi bili v stanju
               pospeševati blaginjo, da enormno povečuje davke. In ravno to se dogaja v
               Sloveniji.</p>
               <p>To seveda ni svetovna novost. Mi vemo, da je turški imperij kot vladar v svojih
               podjarmljenih deželah uvedel tako imenovani haladž. Haladž je bil namenjen temu, da
               avtohtono prebivalstvo uničuje; da ga obdavči z davčnimi stopnjami, ki jih ni mogoče
               plačati. Na tak način so jemali premoženje Srbom, recimo, v Srbiji in teh balkanskih
               državah, ti ljudje so se morali odseljevati, na njihova mesta so prihajali pravoverni
               Turki in drugi prekrščeni prebivalci. Kajti tudi eden od kriterij je bil, da je bil
               tega haradža oproščen tisti, ki je prestopil v islam. Naj Vlada pove, kam morajo naši
               prebivalci prestopili, v kako vero, da bodo njim po godu, da jih ne bo obremenjevala
               s tem haradžem na takšen način. Glejte, tu se obdavčuje, recimo, podeželje na vsak
               način z enormnimi stopnjami skozi te obdavčitve. Recimo, obdavčeni so – oziroma hočem
               reči, naše podeželje, naše vasi, so v zadnjih 30 letih, da se ne bo začelo tam,
               kmetje s svojo pridnostjo marsikje zgradili nove hiše, kajti stare so bile 200, 300
               let stare kočure, ponekod tudi lesene in se preselili v te novozgrajene domove.
               Starih pa niso podprli, ker pač nekaj je nostalgija, nekaj je izgled, nekaj je tudi
               računanja, da še nekaj prav pride, ampak večinoma so to postale ropotarnice. In sedaj
               so obdavčene. Sedaj so obdavčene, te stavbe nimajo nobenega ekonomskega pomena za
               kmetijo, vendar so pa obdavčene, Vlada si je našla način, na kak način pridnost
               kmečkega prebivalstva v preteklosti obdavči.</p>
               <p>Tu je bilo prej kolegica rekla, da minister Židan se gre kampanje za domačo hrano.
               Oprostite, ne gre se kampanje. Minister Židan se gre zadnjega pol leta samo kampanje
               in populizma za svojo popularnost in pravzaprav govori o domači hrani, ampak nabira
               popularnost v mestih, uničuje pa podeželje in kmetstvo, kajti ve, da je v mestih
               dosti več volivcev in tam nabira politične točke in to je nedopustno. Nedopustno!</p>
               <p>Teh primerov v kmetijstvu, zdravstvu in na vseh področjih te vlade je <gap n="…"/> <stage>/izklop
               mikrofona/</stage></p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Gospod Stanko Stepišnik.</p>
            </sp>
            <sp who="SDZ6:StepišnikStanko">

               <speaker>MAG. STANKO STEPIŠNIK (PS PS):</speaker>

               <p>Hvala lepa za besedo, gospa predsednica. Spoštovani, spoštovane!</p>
               <p>Davek o nepremičninah, sem že velikokrat rekel, da je zelo dobro, pozitivno, ciljno
               naravnan, davčne stopnje so pa tisto, o čemer mora parlament skupaj s stroko najti
               soglasje in skupno zadovoljstvo. Ta davek na nepremičnine zamenjuje štiri davke.
               Istočasno nam ureja register nepremičnin. Toliko let, toliko denarja, kot smo dali za
               urejanje tega registra oziroma nepremičnin in ko danes ugotavljamo, je še vedno
               izredno izredno veliko napak. Mislim, da je prav, da smo uvedli ta devek, da uvajamo
               ta davek, ker bomo vsaj prišli do urejenega registra nepremičnin. Seveda davčne
               stopnje, to je pa stvar trenutnih razmer, če hočete stroke, politike in tudi
               finančnega stanja. Na drugi strani pa, koliko si želimo socialne države. Proračun je
               tisto, kar parlament sprejme. Proračun ima odhodke in prihodke in takrat, ko
               sprejemamo proračun, sprejemamo tudi socialo: javno šolstvo, javno zdravstvo in tako
               naprej. Vedno se moramo vprašati, kje bomo dobili denar, da si bomo zagotovili takšen
               javni sektor, kot si ga želimo, takšno javno zdravstvo, takšno javno šolstvo,
               družbene dejavnosti, vojsko, policijo in tisto, kar pač mora biti v neki državi, da
               lahko normalno dela. Seveda na drugi strani si želimo čim več prihodkov. Čim več
               prihodkov dobimo iz gospodarstva in gospodarstvo mora imeti takšne pogoje, da lahko
               ustvarja novoustvarjeno vrednost in ta nova ustvarjena vrednost, dodana vrednost ali
               drugače pravimo družbeni bruto produkt, znaša pač v Sloveniji 35,5 milijard. To imamo
               na razpolago, da lahko razdelimo potem med vse te dejavnike, kateri so pomembni za
               delovanje države.</p>
               <p>Če pogledamo, da ima Avstrija trikart večjo dodano vrednost na zaposlenega, 96 tisoč
               evrov na zaposlenega, Sloevnija pa 37 tisoč 500 evrov na zaposlenega, potem vidimo,
               da lahko trikrat manj damo tudi za javni sektor, za vse socialne transfere in tako
               naprej, zato se moramo zelo truditi, da bi to dodano vrednost v gospodarstvu
               povečali. To pomeni, da bi imeli gospodarsko rast.</p>
               <p>Ob prevzemu te vlade Alenke Bratušek, 20. marca lansko leto, je bila gospodarska rast
               minus 4,7 v primerjavi s tromesečjem prejšnjega leta. Konec drugega kvartala je bila
               minus 1,5%, konec tretjega kvartala je bila minus 0,6%, konec četrtega, zadnjega
               kvartala, zadnjega tromesečja lansko leto pa je bila gospodarska rast plus 2,1%.
               Jasno, če hočemo reči, da je ta država nekako iz recesije, mora ta gospodarska rast
               dve, tri četrtletja biti pozitivna, da lahko rečemo, da je iz recesije. Jasno, da se
               vedno vprašamo potem, in sploh opozicija nabija, kaj pa imamo državljani zdaj od
               tega. Ja, državljani bomo imeli nekaj od tega z zakasnitvijo, vsaj pol leta, če ne
               eno leto. In da bi povečali to dodano rast, dodano vrednost v gospodarstvu, potem
               moramo prilagajati tudi davčne stopnje. Ta davčna stopnja je mogoče res nekoliko, bi
               rekel, prevelika za obremenitev gospodarstva, zato se tudi jaz strinjam kot
               gospodarstvenik, kot dolgoletni direktor, kot manjšinski solastnik v podjetju, ki ima
               200 zaposlenih, 100 inženirjev in dobiva tudi kakšno subvencijo za nakup novega
               stroja, nove vrednosti, od katere država dobi nazaj v 3 mesecih preko poslovanja vse
               to, kar vloži, ker taka subvencija, ki se vlaga v podjetje, je nekoliko drugačna kot
               tista, ki jo nekateri dobijo za pisanje papirjev in se izgubi v teh papirjih, zato je
               to treba tudi razlikovati. Ne režimo si veje, na kateri sedimo, in vračamo nazaj
               nekaj tega denarja, ki ga poberemo skozi visoko dodano vrednost podjetij, ki so
               izvozno usmerjena in visoko razvojno naravnana in imajo visoko zahtevne tehnološke
               proizvode. Ne režimo si te veje, dajmo to podpirati.</p>
               <p>Gospod Tanko, vi velikokrat narobe razlagate, in to je zelo napačno, da se usmerja
               slovenski narod v napačno smer. Ta davek na nepremičnine je pravilno naravnan, ker
               združuje tri, štiri davke, uredil bo register nepremičnin, o davčnih stopnjah se bomo
               pa verjetno še morali pogovarjati, uskladiti in iskati nek kompromis, da bomo vsi
               zadovoljni. In tudi pri amandmajih, ki ste jih vi vložili, bo verjetno treba <gap n="…"/>
               <stage>/izklop mikrofona/</stage></p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa, gospod Stepišnik.</p>
               <p>Na vrsti je gospod Jožef Horvat. Izvolite.</p>
            </sp>
            <sp who="SDZ6:HorvatJožef">
               <speaker>JOŽEF HORVAT (PS NSi):</speaker>
               <p>Hvala lepa, gospa podpredsednica. Kolegice in kolegi, gospa državna sekretarka!</p>
               <p> Nadaljeval bom tam, kjer je zaključil spoštovani kolega mag. Stanko Stepišnik, glede
               davčnih stopenj. Povedal je in vse nas je pozval, da se moramo oziroma da se mora
               parlament glede davčnih stopenj uskladiti. Mi smo ponujali roko pred nekaj meseci, ko
               je prišel ta zakon v parlament, pa nismo bili uslišani, niti pri eni vejici ne.
               Seveda se strinjam in dodajam to, kar pravimo Krščanski demokrati, da je najboljša
               socialna politika tista politika, ki ustvarja dobro poslovno okolje za razvoj
               gospodarstva. In še nekaj, glede povečane gospodarske aktivnosti od 20. marca lani do
               konca lanskega leta. Gospo predsednico Vlade sem spraševal nekako takole: <q>"Gospa
               Alenka Bratušek, povejte, kateri so ukrepi vaše vlade, ki so prispevali k povečanju
               te gospodarske aktivnosti."</q> Niti enega razloga, niti enega ukrepa ni znala povedati!
               Torej je vse skupaj slučaj ali pa morda, ker tako radi govorimo o prejšnji vladi, so
               k temu botrovali ukrepi prejšnje vlade. In, kolegice in kolegi, če logično sklepam,
               ugotavljam, da je šlo oziroma da gre za rekordno število zahtev za ustavno presojo
               Zakona o davku na nepremičnine in da je to gotovo zelo huda zadeva za to vlado in to
               koalicijo, in če potem vzpostavim korelacijo oziroma povezavo med Zakonom o davku na
               nepremičnine, proračunom Republike Slovenije za leto 2014 in zaupnico Alenke
               Bratušek, potem lahko logično zaključim in nadaljujem, da jutrišnja odločitev
               Ustavnega sodišča lahko razumemo tudi kot zaupnico ali nezaupnico Alenki Bratušek –
               posredno. Vemo, da se o zaupnici ali nezaupnici glasuje tukaj, da o tem ne odloča
               Ustavno sodišče, posredno pa ja. In če govorimo o moralnih normah, potem bo morala se
               odzvati tudi Alenka Bratušek na odločbe Ustavnega sodišča.</p>
               <p>Kako naj razumem, kolegice in kolegi, na eni strani razdolževanje podjetij – o tej
               vsebini smo na veliko govorili v torek na večerni seji na iniciativo Nove Slovenje –
               krščanskih demokratov, na drugi strani pa imamo vklop Zakona o davku na nepremičnine,
               ki hromi razvoj slovenskega gospodarstva, predvsem malega gospodarstva. In v
               današnjem tiskanem časopisju smo lahko prebrali odprto pismo časti vrednega
               slovenskega podjetnika in lastnika z naslovom Našo državo ubijamo. To si preberite!
               Ne želim delati reklamo nobenemu časopisu, ampak gospod Franci Pliberšek je gotovo
               časti vreden podjetnik in to, kar je zapisal, bi moralo dati misliti slovenski vladi.
               Moj poziv in moja želja je, da dejansko stopimo skupaj, tako koalicija kot opozicija
               – najbrž tudi opozicija kaj ve in najbrž tudi opozicija kaj sliši v poslanskih
               pisarnah in na terenu. Edino skupaj lahko naredimo zakon o davku na nepremičnine, ki
               bo sprejemljiv, ki bo tudi stimulativen, ponavljam, davki so in morajo biti tudi
               stimulativni.</p>
               <p>Kar se tiče turizma, pri meni, to sem že povedal na odboru, se je v poslanski pisarni
               oglasil gospod iz Moravskih Toplic. Skupaj z ženo imata štiri apartmaje. Naj spomnim,
               daje nočitev z zajtrkom, bruto seveda, 18 evrov na noč. Dobila sta informativni
               izračun davka, vsak po tisoč 300 evrov. Toliko o stimuliranju razvoja turizma.</p>
               <p>In še nekaj, da če stopimo skupaj, se nekaj da narediti, je dokaz tudi torkova seja
               Odbora za zadeve EU, ko so se sicer veliki ministri skrili za državne sekretarke,
               gospo Vraničarjevo, gospo Jerinovo in gospo Kertovo. Odbor za zadeve EU pa je
               soglasno sprejel sklepe in pritisnil na Vlado, da je zagotovila sredstva za
               kohezijske projekte. Torej, se da!</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa, gospod Horvat.</p>
               <p>Želim vas obvestiti na tem mestu, da smo ravnokar dobili obvestilo, da je koalicija
               vložila amandma, ki je tudi objavljen na e-klopi.</p>
               <p>Nadaljujemo razpravo. Na vrsti je gospod Brane Golubović.</p>
            </sp>
            <sp who="SDZ6:GolubovićBrane">

               <speaker>BRANE GOLUBOVIĆ (PS PS):</speaker>

               <p>Lep pozdrav vsem skupaj.</p>
               <p>Če povzamem tisto, kar je kolega pred menoj rekel, da ubijamo našo državo, naj rečem,
               da smo leta 2005, ko smo vstopili v EU, izgubili vso vizijo. Slovenija je imela
               vizijo, da vstopi v EU, Nato, prevzame evro. Ko smo to uresničili, vizije ni bilo
               več, vsak je lahko delal, kar je hotel, imeli smo na nek način kreditno evforijo
               bibličnih razsežnosti, kako se je tudi slovensko gospodarstvo zadolževalo, vse vlade
               pa so na nek način brezciljno tavale. Ko se že govori o zaupnici predsednice Vlade,
               ki jo je vezala na proračun, takrat je predsednica Vlade tudi verjela, da bo
               zahtevani donos na slovenske obveznice, ki je bil leto dni nazaj 7 %, celo malo več,
               padel pod 4 %. In danes govorimo o tem, da je zahtevani donos na slovenske obveznice
               pod 4 %. In ja, tudi to je uspeh te vlade. Nekateri pravite, da ne, da je to samo od
               sebe prišlo, ampak je uspeh te vlade. Če nič drugega je umirila razmere.</p>
               <p>Sedaj pa k amandmaju kolegic in kolegov iz SDS. Vaš amandma bi osebno podprl, če bi
               šli samo v področje gospodarstva in če bi šli na 0,50 ali 0,60 %. Ker pa ste taktično
               naredili amandma takšen, da se ga enostavno ne da podpreti, ker z vašim sprejetim
               amandmajem bi občine celo manj dobile, kot so dobivale iz nadomestila za uporabo
               stavbnega zemljišča iz leta 2012. Verjamem, da ta amandma, ki je bil zdaj omenjen, da
               ga je koalicija vložila, je tisti amandma, ki govori o tem, da se bo gospodarstvo
               znižalo na 0,60 % – davčna <gap n="…"/>, ampak ga nisem videl, vem pa, kaj smo zahtevali
               nekateri znotraj koalicije, tako Matevž Frangež, jaz, Alojz Potočnik, Stanko
               Stepišnik, ko smo se zavzemali za to spremembo.</p>
               <p>Naj glede davkov še nekaj povem. Na žalost smo v teh 20 letih naredili tudi to, da
               Slovenke in Slovenci gledamo na davke kot nekaj, kar nas davi, ne kot nekaj, kar nam
               lahko da, neko dobrino, s katero zagotavljamo javne storitve in javno infrastrukturo.
               Na žalost ne gledamo na davke tako in krivda je na nas vseh; tistih, ki smo 11
               mesecev v tem parlamentu, in tistih – ki ga ni –, ki so že 18 let v tem parlamentu in
               to brez sramu povejo, kljub temu v kakšnem stanju se je država marca 2013 znašla <gap n="..."/>
               Meni je všeč, da me poslušajo, ker potem tudi komentirajo stvari.</p>
               <p>V glavnem, moral sem malo spremeniti svoj nastop, zato ker sem bil prepričan, da
               preprečevanja tistih najbolj odgovornih ne bodo uspela glede znižanja davčne stopnje,
               tako da sem v končni fazi vesel, da nam je to uspelo. Naj pa samo še to dodam. Ko
               pravite, da nam skupaj nič ne more uspeti. Se spomnite, kakšne so bile davčne stopnje
               na začetku in ko smo nekateri skupaj z opozicijo opozarjali, da so tudi na področju
               kmetijstva bistveno previsoke? Kmetijske stavbe so bile opredeljene po 0,50 %, danes
               so na 0,30. Gozd in kmetijska zemljišča 0,50 %, danes so 0,15 in 0,7 – 0,07 gozd.</p>
               <p>Se pravi, nekatere stvari nam je uspelo skupaj narediti in nekatere stvari smo tudi
               priznali, da smo naredili napako in njih poskušali popraviti. Hvala lepa.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Gospod Branko Grims, izvolite.</p>
            </sp>
            <sp who="SDZ6:GrimsBranko">

               <speaker>MAG. BRANKO GRIMS (PS SDS):</speaker>

               <p>Ja hvala še enkrat.</p>
               <p>Tale amandma sem si pravkar pogledal, vaš zajema samo poslovne, industrijske
               nepremičnine, znižanje je pa zanemarljivo. Se pravi, gre za lepotni popravek, za
               katerega bi lahko rekli, da je Alenčica dala malo botoksa; ampak zardi tega botoksa
               slovensko gospodarstvo ne bo prav nič bolje živelo. Žal, gospe in gospodje, treba bo
               stvari bistveno, bistveno več.</p>
               <p>Prej sem dejal, da ste ustvarili kaos in naštel dva elementa. No, še tretji je, ki je
               bistven. Ustvarili ste tudi pravni kaos s tem zakonom. Pri tem zakonu in njegovem
               izvajanju je toliko zapletov, da je popolnoma jasno, da ne državna uprava, ne Vlada,
               ne tisti, ki jih pač to zadeva, na noben način niso bili pripravljeni na njegovo
               izvajanje in na to ste bili opozorjeni. To je nekaj, kar bi bilo treba upoštevati
               tudi z vidika ustavnopravne ocene ob sprejemanju tega zakona.</p>
               <p>Zdaj še bistven hec. Na njega je že delno opozoril moj kolega, jaz bom bolj direkten.
               Jutri bo Ustavno sodišče, to upam staviti, in kot Gorenjec še nisem ene stave
               izgubil, razveljavilo vsaj kakšen člen tega zakona. Razveljavilo ga bo delno ali pa v
               celoti. To bo zelo zanimiv dogodek, gospe in gospodje, kajti spet vas moram spomniti,
               to je zakon, na katerega je predsednica Vlade vezala svojo zaupnico. Je z zaupnico
               izsilila njegov sprejem, valjar koalicije pa je slepo povozil vse, kljub totalnemu
               nasprotovanju in obstrukciji opozicije. Kar pomeni prevedeno v pravni jezik, da bo
               jutri na ustavnopravni ravni Ustavno sodišče Republike Slovenije izreklo nezaupnico
               Vladi Republike Slovenije z Alenko Bratušek na čelu in celotni koaliciji, ki je ta
               zakon izglasovala, ker ste bili na vse te stvari pravočasno opozorjeni. Upam, da se
               vsi zavedate tega, kar se bo jutri zgodilo.</p>
               <p>Moram reči, da ne razumem tistih, posebno ne kolega, ki sam dela tudi v gospodarstvu
               oziroma je delal, ki vendarle zagovarjata tak zakon, kot je. Zakon, tak kot je, je za
               gospodarstvo razvojno uničujoč. In noben lepoten popravek, zlasti ne to, kar ste vi
               sedajle predlagali, ne more tega bistveno spremeniti. Treba bi bilo iti v smeri, da
               vse, kar se uporablja za gospodarstvo, za gospodarske namene, s čimer se gospodari,
               da je v celoti oproščeno tega davka; iz preprostega razloga, ker s tem odpiraš
               delovna mesta, ker s tem ustvarjaš druge prihodke, ki so potem predmet davka. Tukaj
               gre dejansko za nek način dvojne obdavčitve, ki potem prizadene vse tiste, ki želijo
               pač ustvarjati dodano vrednost in s tem postaja Slovenija kot celota, vse
               podjetništvo manj konkurenčno v primerjavi s tujino. Zaradi enega brezveznega davka,
               ki ga boste enkratno pobrali, bo kup podjetij zaprlo svoja vrata, izgubljenih bo še
               in še delovnih mest, ljudje pa bodo končali na zavodu za zaposlovanje in bodo prišli
               k vam, da sedaj pa dajte tisto vašo socialno pomoč, če ste tako socialno občutljivi,
               in boste šli spet v najemanje kreditov, pa bo začarana spirala še huje in še huje in
               še hitreje se bo vrtelo. Kot tornado. Ker približno tak status kot tornado tudi ima
               tale vlada pri svojem ravnanju, ko gre za gospodarstvo.</p>
               <p>Iz tega razloga moram reči, da je prav hecno, ko tisti, ki ste sami imeli stik z
               gospodarstvom, rečete, da razbremenimo gospodarstvo, in v isti sapi rečete, da
               nasprotujete amandmaju, ki smo ga ni predlagali, ki pa bi v res veliki meri
               razbremenil gospodarstvo vsaj tega davka. Saj ste ga že tako obremenili, ljudje
               božji, da gospodarstvo dihati več ne more. Sploh ne vidite, kakšni so trendi v
               slovenskem gospodarstvu. Vsa Evropa je zdajle že zajela pljuča, povsod ekonomsko
               napredujejo, zelo hitro, v Sloveniji pa ne gre nikamor. In če je en mesec malo
               pozitivnega, potem pa že skačejo, zdaj smo pa ven iz krize. Nismo, ljudje božji, naša
               hitrost napredovanja je bistveno nižja od tistih, ki so pred nami, pa imajo že oni
               boljšo štartno osnovo! To pa zato, ker pošljete na gospodarski šprint, ker danes
               podjetništvo je, ljudi, podjetnike, tako da jim na noge navežete nove in nove uteži v
               obliki novih in novih pretiranih davkov. Tukaj je treba narediti konec in pravi
               trenutek je danes. Kajti tisti, ki zagovarjate ta zakon, in govorite, da je
               kvaliteten in pravilen, pravilno usmerjen, se hudo motite. Upam, da se pri tem vsaj
               počutite božansko, skladno s tistim rekom Mae West, ki je rekla: <q>"Motiti se je
               človeško, ampak počutiš se pa božansko!"</q> In danes je bilo zmot pri tem zakonu in tudi
               takrat, ko je bil predlagan in sprejet, že veliko veliko preveč. Ta zakon je treba
               ukiniti.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Vam še enkrat sporočam, da predvidoma bo prišlo do popravka tega amandmaja.</p>
               <p>Sedaj pa je na vrsti v tem krogu še gospod Zvone Černač.</p>
            </sp>
            <sp who="SDZ6:ČernačZvonko">

               <speaker>ZVONKO ČERNAČ (PS SDS):</speaker>

               <p>Hvala lepa.</p>
               <p>Ta seja ne bo danes zaključena, bo trajala še jutri in tudi še naslednji teden.
               Včeraj nihče s strani vladnih predstavnikov, ne minister pristojen za finance ne
               predsednica Vlade, ni želel javno pojasniti, zakaj je potrebno o tej spremembi zakona
               razpravljati in odločati danes, kar je – najmanj, kar je –, neprimerno, nehigienično,
               glede na to, da bo o njegovi ustavnosti svoje reklo jutri na javni seji Ustavno
               sodišče. Kot da bi želela Vlada na nek način vplivati na odločitev ustavnih sodnikov,
               pa tega ne želi javno povedati. Najmanj, kar je, je to neprimerno, ker se bodo vedno
               lahko pojavljale take ali drugačne špekulacije. Ampak ne glede na to, kako bo Ustavno
               sodišče odločilo, ta zakon je potrebno odpraviti in če ga ne bo odpravila ta vlada,
               ga bo odpravila vlada, ki jo bo vodila Slovenska demokratska stranka, ker s temi
               popravki, ki sedaj prihajajo, dodatno še bolj konfuzno na mizo, se dokazuje, da je
               zmeda v njem popolna.</p>
               <p>Vi s tem, ko popravljate neke dele zakona, ko med samo razpravo o amandmaju vlagate
               neko znižanje obremenitev za gospodarstvo z 0,75 na 0,59 % in pravite, da boste še to
               sedaj popravili, dokazujete, da je zmeda popolna. Popolna! Kako naj se izvaja zakon,
               kjer Vlada sama ne ve, kaj želi? Kjer do včeraj govori, da tega ni mogoče storiti,
               danes med samo sejo, po tistem, ko je kolega Vizjak javno izpostavil odgovornost
               sedanjega ministra za gospodarstvo, da naj vendar se zaveda, kaj govori in če javno
               govori, da je treba te obremenitve znižati, potem pa nič ne naredi, naj odstopi, po
               tistem pa prileti amandma, ki kar naenkrat pa to obremenitev zniža. Do tega trenutka
               pa ni bilo mogoče storiti nič. Ko smo razpravljali ure in ure o tem, da je sistem
               obdavčitve neprimeren in opozarjali na to razlikovanje rezidenti – nerezidenti, ni
               bilo mogoče storiti ničesar. Po tistem, ko so stotisoči ljudi dobili v roke
               informativne izračune, po tistem, ko se je pokazalo, kakšna je pravzaprav ta zmeda in
               ta konfuznost, pa se je dalo čez noč popraviti in uvesti stopnjo z 0,50 na 0,15. In
               do danes nismo dobili jasnega odgovora ministra za finance, kakšni so finančni učinki
               in posledice tega dejstva! Kot nismo do danes dobili verodostojnega odgovora,
               kolikšen je končni izplen oziroma izračun informativno obračunanega davka po vrstah
               zavezancev oziroma obdavčitev. Se pravi, koliko pride z 0,40, koliko pride z 0,15,
               koliko pride z 0,50 po vrstah nepremičnin. Tega ni bilo! Bila je povedana številka,
               ki govori o 400 in nekaj milijonih evrov, ki jo osebno postavljam pod velik vprašaj
               in ji ne verjamem. In ne verjamem, kajti laži, ki jih je bilo izrečenih s strani
               pristojnega ministra, predsednice Vlade, doslej je bilo že nešteto. Dokler ta
               številka ne bo utemeljena v javnih evidencah in javno predstavljena javnosti in
               Državnemu zboru, ji ne bomo verjeli, ker ni mogoče reči, da bo zdaj sprememba zakona
               z 0,50 na 0,15 pa pomenila nekih 15 ali pa 20 milijonov evrov razkoraka. Pri tako
               pomembnem vprašanju vse to kaže na to, da Vlada nima jasne usmeritve, kaj in na
               kakšen način odpraviti to zmedo, ki jo je povzročila z Zakonom o davku na
               nepremičnine. V tej situaciji je edina pametna rešitev odpraviti ta zakon in v
               letošnjem letu ohraniti v veljavi dosedanje nadomestilo za uporabo stavbnega
               zemljišča in ostale davščine, ki so pa v finančnem smislu gledano na razkorak na
               deficit v državnem proračunu praktično nepomembne.</p>
               <p>Danes je bilo izpostavljenih tudi nekaj konkretnih primerov, ki govorijo o tem,
               kakšna je zmeda pri tem davku. V moji poslanski pisarni so se tudi oglašali ljudje.
               Recimo, prišla je starejša gospa, ki je prinesla pokazat ta izračun, kjer je bil
               izračunan davek za trafo postajo po 0,40. Danes je bilo rečeno, da nekdo, ki si z
               lastnim delom služi kruh z oddajanjem apartmajev, je dobil davek v višini 2-krat po
               tisoč 300 evrov. Koliko pa bo dobila turistična kmetija Bužekijan, ki je bila
               ocenjena na 32 tisoč evrov po GURS evidencah, vas vprašam, pa je nanjo vpisanih pet
               milijonov evrov hipotek po tem istem zemljiškoknjižnem vložku? Ta vlada se dobesedno
               igra s tem ljudstvom pri tem davku, več pa v nadaljevanju.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Ta krog razprav je s tem zaključen. Verjamem, da glede na vse dogajanje bo razprava
               tekla naprej. Odpiram možnost za prijavo. Izvolite. V tem krogu je 6 prijavljenih
               razpravljavcev.</p>
               <p>Prvi je na vrsti gospod Marko Pavlišič.</p>
            </sp>
            <sp who="SDZ6:PavlišičMarko">

               <speaker>MARKO PAVLIŠIČ (PS DL):</speaker>

               <p>Hvala za besedo.</p>
               <p>Veseli me, da je v koaliciji končno dozorela misel, da so visoki davki problem te
               države in da moramo tukaj narediti končno korak naprej okoli tega. <gap n="…"/> <stage>/aplavz/</stage><gap n="…"/> Hvala
               za aplavz.</p>
               <p>Nekateri smo o tem govorili že davno, recimo, ob predlogu sprejema dvignjenega DDV
               smo takrat pač o tem zelo jasno in glasno tukaj govorili, vendar nismo bili uslišani.
               Naslednji takšen dogodek je bil davek na srečke, tudi takrat smo zelo jasno povedali,
               da višji davki, kam nas peljejo in kam nas ne peljejo, pa tudi takrat pač s tem nismo
               uspeli. O tem smo govorili že na odboru, pa bomo še na tem zasedanju govorili v
               primeru vrednotnic, kjer znova uvajamo neke nove prispevke, in upam, da bo tudi tam
               tokrat malce več posluha, kot ga je bilo tukaj. Vsekakor koalicija s tem jasno kaže,
               da se je začelo gibati v pravo smer in da moramo narediti nekaj za to, da bo naše
               okolje bolj konkurenčno. Vsekakor pa se moramo ob tem zavedati tudi posledic, ki jih
               takšna odločitev prinaša.</p>
               <p>Namreč, če režemo davke in hkrati ne posegamo na odhodkovno raven, se nam samo
               povečuje proračunski primanjkljaj in s tem povečujemo zadolževanje. Ravno s tem imamo
               v zadnjem času v tej državi največje probleme. Povečuje se zadolževanje in povečujejo
               se obresti, ki jih potem plačujemo za to zadolževanje; in več obresti, ko plačujemo,
               manj denarja ostaja v proračunu za ostale nujno potrebne zadeve, o katerih so
               govorili kolegi pred mano in zakaj sploh pobiramo davke. Skratka, če bomo danes samo
               rekli hop, skočili pa ne bomo, in to, da bomo skočili, pomeni, da bomo morali nujno
               sprejeti reforme, da bomo morali nujno nekaj narediti tudi na odhodkovni ravni, če
               tega koraka ne bomo naredili, potem je danes šlo samo za poceni piar.</p>
               <p>Zato upam, kolegi, da se zavedamo, kaj bomo s tem amandmajem naredili, kaj bomo
               potrdili, in ko bomo naslednjič govorili o tem, kje moramo še poseči na odhodkovni
               ravni, da bomo tudi to soglasno sprejeli. V Državljanski listi smo absolutno
               pripravljeni na to; upam, da ste tudi vi. Hvala.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa, gospod Pavlišič.</p>
               <p>Na vrsti je gospod Ljubo Žnidar.</p>
            </sp>
            <sp who="SDZ6:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Spoštovana podpredsednica, predstavnice Vlade, kolegice in kolegi!</p>
               <p>Tudi sam sem zelo zadovoljen, tako kot je moj predhodni govornik, ki je poudaril, da
               je vladna koalicija dozorela. Jaz bi rekel, da danes zelo hitro dozoreva; dozoreva
               zelo hitro ob triurni razpravi opozicijskih poslancev, da je ta zakon neprimeren,
               obremenjujoč za gospodarstvo in da so po treh urah doumeli in tako znižali stopnjo
               obdavčitve za gospodarstvo za 0,26 %. Rekel bi, da naj ta seja še kar traja. Pa upam,
               da boste v naslednjih treh urah dozoreli za najmanj toliko odstotkov, kot ste zdaj v
               teh treh urah. Zato predlagam, da ta seja traja dolgo in to bo velik doprinos
               slovenskemu gospodarstvu, da se to gospodarstvo res razbremeni.</p>
               <p>Tudi sam menim, da ta zakon ustavne presoje, o kateri naj bi bila dana informacija v
               petek, ne bo preživel, kajti zakon izpostavlja pravo tiho nacionalizacijo slovenskega
               podeželja. Vemo, da so kmetijske površine po vladnem predlogu precej, nekajkrat,
               desetkrat, nekatere tudi več kot stokrat več obdavčene, kot so bile sedaj. In vemo,
               da na podeželju ni toliko kapitala na kmetijskih gospodarstvih, ni toliko sredstev,
               da bi bili zmožni plačevati vse te dajatve. Slovensko gospodarstvo, podjetništvo in
               obrt ne živijo v slovenskem okviru, živijo v evropskem, v evropski skupni državi,
               živi na evropskem trgu in išče svojo priložnost tako v Evropi kot povsod v svetu. S
               takšnimi obremenitvami, kot z njimi prihaja Vlada, so slovensko gospodarstvo,
               podjetništvo in obrt nekonkurenčni na svojem poslovnem trgu.</p>
               <p>Zakon ogroža mirno starost starejšim lastnikom nepremičnin, za katere vemo, da imajo
               nizke prejemke, pa če rečemo, da so sami gradili, seveda tudi plačali davke tako za
               material, tako za delo, bi rekel, da so v vsem tem dolgem obdobju z davki že kar
               mogoče enkrat, dvakrat ali celo večkrat preplačali svoje nepremičnine. Tu gre za
               izjemno obremenitev starejših občanov, ki se bodo morali v prihodnje resno vprašati,
               kakšna bo njihova pot, kakšna bo njihova usmeritev z nepremičninami v
               prihodnosti.</p>
               <p>Zakon tudi odvzema veliko mero avtonomije občinam. Vemo, da so občine v Sloveniji
               zelo različne: so velike, so majhne, so tudi zelo odvisne od svoje geografske lege;
               skratka, diferenca je izjemno velika. Občine so imele svoje avtonomije, da so
               uravnavale s sredstvi, ki so jih pobirale oziroma ki so bila prihodki v sam proračun,
               in uravnavale, občine, svojo strategijo svojega razvoja po svoji meri, po svojem
               okolju in po svoji viziji nadaljnjega razvoja. S tem vladnim predlogom Zakona o davku
               na nepremičnine je dejansko občina ta avtonomija odvzeta.</p>
               <p>Nadalje tudi zakon vzpostavlja grobo centralizacijo Slovenije. Vemo, kje je
               skoncentriran kapital; kapital je skoncentriran tam, kjer so delovna mesta, to je
               predvsem v samih slovenskih centrih, tu se združuje kapital in to je načrtno
               umeščanje centraliziranja kapitala v same slovenske centre.</p>
               <p>Kot zadnje bi pa še omenil, da zakon tudi ogroža družine, predvsem govori o velikih
               družinah, ki jih neenakomerna ne obravnava glede na velikost stanovanjskih površin.
               Govorim za večštevilčne družine, ki jih je ta zakon nekako obšel in nimajo določenega
               pravega statusa, kot bi si ga družine z večjim številom otrok tudi zaslužile.
               Hvala.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa, gospod Žnidar.</p>
               <p>Gospod Andrej Šircelj.</p>
            </sp>
            <sp who="SDZ6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovana podpredsednica, kolegi in kolegice, državna sekretarka!</p>
               <p>Saga o Zakonu o davku na nepremičnine se nadaljuje in učinki tega davka, če bi bil
               slučajno sprejet, in tudi, če bi šel preko Ustavnega sodišča, bodo za nekaj časa
               verjetno nepopravljivi. Kolega Jože Jerovšek je govoril o prekomerni obdavčitvi, tudi
               zgodovinsko o davku, ki se je imenoval haradž in če davčni zavezanci s svojim
               normalnim delovanjem ali s svojimi normalnimi dohodki takega davka ne morejo plačati,
               potem morejo ta davek dejansko plačati, da tako rečem, iz svojih prihrankov, iz
               svojega premoženja, prodati morajo premoženje, zmanjšati morajo prihranke in tako
               naprej. Glede na to, na kakšen način so bile zgrajene nepremičnine v Sloveniji v
               drugi polovici prejšnjega stoletja, glede na dohodke, ki jih imajo danes ljudje, ki
               živijo v teh nepremičninah, in seveda glede na vrednost teh nepremičnin, potem lahko
               ugotavljamo, da imamo slovenski haradž danes pred sabo, ki ga je spisala vlada Alenke
               Bratušek in kateri protagonisti tega davka nas stalno spremljate v Državnem
               zboru.</p>
               <p>To seveda pomeni naslednje: ne bo imelo le socialnih učinkov, imelo bo tudi ekonomske
               in finančne učinke. Finančne učinke v povezavi tudi tega, da ljudje davka ne bodo
               mogli plačati, da podjetniki ne bodo mogli plačati davka, da kmetje ne bodo mogli
               plačati davka in bodo zaradi tega nekateri premoženje tudi odtujili oziroma ga morali
               odprodati. To pomeni, da bo cena v nekem krajšem obdobju za te nepremičnine nizka in
               da bo dejansko padla. Vprašanje je, kdo bo kupil te nepremičnine, kdo bo pokupil
               slovensko podeželje, kdo bo pokupil slovenski kmečki turizem. Verjetno ali pa zna se
               zgoditi, da bo ta kapital prišel tudi iz tujine, tudi iz morda davčnih oaz in pokupil
               vso to zadevo. Lastništvo v Sloveniji se bo spremenilo in morda je ravno to cilj te
               vlade, da ima enostavno ta vlada pa ta davčna uprava pa ta GURS preveč dela s tolikim
               številom davčnih zavezancev – vemo, da v Sloveniji je 90 % ljudi, državljank in
               državljanov polnoletnih tudi lastnikov nepremičnin. V drugih državah je to popolnoma
               drugače. Morda je to, da se te nepremičnine prodajo, da se ljudje vselijo v neke
               druge nepremičnine, tukaj, ali v tujini, ali kjer drugje in da se enostavno
               skoncentrira lastništvo nad nepremičninami nad majhno skupino ljudi, ki bo imela moč,
               imela denar in ki bo verjetno, ko bo prišla do poceni nepremičnin, te nepremičnine
               dejansko lahko uporabljala tako, da bo med drugim tudi naredila tak vpliv, najbrž na
               vlado Alenke Bratušek, in enostavno bo ta vpliv takšen, da tega davka ne bo več in
               celoten projekt, sistem bo dejansko realiziran v Sloveniji. Morda je to intenca tega
               zakona tudi zaradi tega, ker navsezadnje sam zakon določa, da za tiste, ki pa ne
               morejo plačati nepremičnin, bodo te prenesene na državo oziroma občino, občina bo
               morala spet s tem upravljati, verjetno jih bo prodajala in tako naprej in tako
               naprej.</p>
               <p>Skratka tudi želim opozoriti, da s takšno prekomerno obdavčitvijo, dejansko vplivate
               tudi na celotno premoženjsko situacijo v državi, ne glede na nasmeške predstavnic
               Vlade, ker zadeve so verjetno še precej resne. v zvezi s tem je seveda treba
               obravnavati tudi to, tudi pravne zadeve in seveda tudi zaupnico; skratka, to pa v
               nadaljevanju.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Gospod Möderndorfer, proceduralno. Izvolite.</p>
            </sp>
            <sp who="SDZ6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Hvala lepa, predsedujoča.</p>
               <p>Imam proceduralni predlog, glede na to, da ste jasno opazili, da gre za ene in iste
               razpravljavce, da gremo že večkratni krog in da v resnici govorimo o enih in istih
               stvareh in to eni in isti poslanci, je več kot očitno, da gre za zavlačevanje. Zato
               predlagam proceduralni sklep, da se dogovorimo, meni je vseeno, lahko vsi še enkrat
               vse ponovimo, ampak da zelo jasno damo vedeti, da bomo razpravljali in potem tudi
               zaključili te kroge razprav. To seveda vi lahko omogočite, nimam nobenega problema s
               časom, zaradi mene je lahko to do dveh zjutraj, samo bi želel, da seveda ne
               ponavljamo enih in istih stvari na eni in isti temi. Hvala lepa.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Res je, spoštovani gospod Möderndorfer, vaš predlog je v skladu s poslovnikom. Če vas
               prav razumem, ste dali predlog, da glasujemo o tem, da vsak razpravljavec razpravlja
               o tem amandmaju oziroma tej vsebini samo enkrat. Je tako? Potem bom seveda dala to na
               glasovanje, ampak potem ko bo izčrpana ta lista razpravljavcev.</p>
               <p>Zaenkrat imamo še tri prijavljene in dajem najprej besedo gospodu Stanku Stepišniku,
               nato še ostalima dvema, potem pa glasujemo.</p>
            </sp>
            <sp who="SDZ6:StepišnikStanko">

               <speaker>MAG. STANKO STEPIŠNIK (PS PS):</speaker>

               <p>Gospa predsednica, hvala lepa za besedo. Spoštovane in spoštovani!</p>
               <p>Gospodu Jožetu Horvatu bi rad ogovoril na tisto vprašanje, ko je rekel, kako je
               nastala gospodarska rast. Saj to vse zanima – ali ne? Bolj malo jih pa stori kaj za
               to in upam, da posluša to po radiu. Naša predsednica Alenka Bratušek je to večkrat
               ponovila, vendar se ni tako eksaktno usmerila na to, je pa zelo jasno povedala, da
               gre za zasebno potrošnjo, državno potrošnjo, za izvoz investicije v Sloveniji in to
               so tisti po neki metodi dejavniki, ki določajo družbeni bruto produkt v Sloveniji.
               Jasno, če hočeš nekaj dvigovati, tudi gospodarsko rast, moraš zelo dobro obvladati
               strukturo in potem tudi matematiko, koliko je to v tej strukturi.</p>
               <p>Zasebna potrošnja se je dvignila nekoliko, posledično zaradi tega, ker so bili dvigi
               investicij za 20 %, javna potrošnja je nekoliko negativna, izvoz se je dvignil za 4,7
               % in vseskozi raste, zato je bilo tudi veliko podpor vloženih v ta del gospodarstva –
               kot veste, izvoz znaša v Sloveniji 26 milijard, 21 milijard izdelčni, 5 milijard
               storitveni, predvsem se je treba v bodoče boriti, da bo ta storitveni dosti večji,
               nekaj malega pa vplivajo tudi zaloge. In gospodarska rast je nastala prejšnje leto,
               posledično zaradi velike aktivnosti te vlade. Podpisala je več kot tisoč pogodb iz
               evropskih sredstev v višini 800 milijonov evrov za razne projekte, vodovod, čistilne
               naprave in tako naprej, 600 milijonov evrov je bilo dano v podporo gospodarstva, za
               500 milijonov evrov je bil narejen posojilni sklad pri SID banki za kredite vseh
               podjetij, obratna sredstva, tehnološka prenova, razvoj in raziskave, in tudi precej
               poroštev in garancij je bilo dano predvsem za obresti za mala in mikro podjetja.</p>
               <p>Drugo, zmanjšanje davčne stopnje – to ni posledica govorov. To je posledica
               izračunov. In ko se je preračunalo na hitro, pač ljudje, strokovnjaki, preračunajo,
               da lahko nekaj prihranimo na odhodkovni strani, nekaj moramo pa pridobiti na
               prihodkovni strani. Poglejte, če dodana vrednost v Sloveniji zraste za 1 %, davek na
               dodano vrednost pri prihodku države znaša 3 milijarde. To pomeni, da pridobimo 30
               milijonov. Za to se moramo vsi boriti, da bo dodana vrednost večja, ampak ne samo v
               podjetjih, ne samo v bolnici, ne samo v šolstvu, ampak tudi v parlamentu. V
               parlamentu moramo ustvarjati dodano vrednost, ne pa negativno vrednost, in neko
               govorjenje, ki ne povzroča nič. Zato je od vseh odvisno, ali bomo v tej državi
               dvignili družbeni bruto produkt preko dodane vrednosti. Mislim, da ga lahko, saj zato
               smo tudi bili izvoljeni, nismo bili izvoljeni za kaj drugega.</p>
               <p>Mislim, da ta davek na nepremičnine, tudi uravnavanje davčnih stopenj mora biti
               posledica strokovnih odločitev <gap n="…"/></p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p><gap n="…"/> Samo malo pozornosti, prosim. Spoštovani kolegi, samo malo pozornosti.</p>
               <p>Izvolite.</p>
            </sp>
            <sp who="SDZ6:StepišnikStanko">

               <speaker>MAG. STANKO STEPIŠNIK (PS PS):</speaker>

               <p><gap n="…"/> in jasnih izračunov. Saj verjetno bi lahko še kaj več rekel okoli tega, da se zelo
               trudimo, ko govorimo, kako je strošek dela pri nas v Sloveniji prevelik. Narobe
               govorimo vsi, tako kot smo govorili varčevanje, namesto gospodarska rast. Sedaj, ko
               govorimo gospodarska rast, se moramo vsi osredotočiti na dodano vrednost. In ne, da
               so previsoki stroški dela. Stroški dela so dodana vrednost. Mi imamo na prenizki
               tehnološki ravni proizvode, produkte. Ko bomo to dvignili, bo strošek dela v
               proizvodih zrasel, bo notri več znanja inženirjev, doktorjev znanosti in tako naprej,
               in bo dodana vrednost skokovito zrasla in bo dosti več denarja na razpolago tudi za
               socialo. Če se bomo pa trudili, da bo ta strošek dela – vemo, da je previsok –
               zmanjševal, bomo zmanjšali število ljudi po podjetjih – ja, saj na koncu nam ne bo
               nič ostalo, bo družbeni produkt namesto 35 milijard 20 milijard. Družbeni produkt pa
               raste, če strošek dela raste. Ampak ne strošek dela na osnovi kreditov, ampak strošek
               dela na osnovi realne vrednosti, realno ustvarjanje vrednosti.</p>
               <p>To, kar se je pa zgodilo leta 2008, se je pa v javnem sektorju zgodilo, da je za
               milijardo masa plač zrasla na osnovi kreditov, ne pa na osnovi realno ustvarjen
               vrednosti. In to plačujemo še danes.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa, gospod Stepišnik.</p>
               <p>Na vrsti je gospod Franc Breznik <gap n="…"/> Ali lahko spoštovane kolege prosim za malce
               pozornosti?</p>
            </sp>
            <sp who="SDZ6:BreznikFranc">

               <speaker>FRANC BREZNIK (PS SDS):</speaker>

               <p>Zahvaljujem se, gospod Stepišnik, mislim, da je to bil enkraten govor. Predlagal bom
               svojim kolegom na zahodu, da vas Nemčija vzame za gospodarskega ministra, pa da
               kompletno floto FDV pa vse skupaj vzamete zraven, pa boste naredili novo šolsko
               reformo njim, ker menim, da je to bilo totalno zavajanje. Pa gremo kar po vrsti.</p>
               <p>Prva zadeva, poglejte prve rezultate Umarja, o čem govorijo. Kdo je generiral
               gospodarsko rast, o kateri sedaj razpravljate? Vsi tisti, ki so bili v Nemčiji,
               Avstriji, Italiji, ki je naša druga največja izvozna partnerica, pridni, izpeljali so
               reforme, dvignili so svojo proizvodnjo in naši podizvajalci sedaj dobivajo večja
               naročila, spoštovani gospod Stepišnik. Ti so bili neodvisni od vas. Niso bili od vas
               pa od gospoda Mišiča, ko sta delila denar kot ministranta po slovenskih podjetjih, ki
               so iz vaših logov. Poglejte, na račun tistih je bilo to.</p>
               <p>Druga zadeva, ki vas bo morda zanimala, ker šlo je za totalno zavajanje. Umar je
               dejansko dal vedeti samo izvoz. Sedaj pa poglejmo, kaj se je zgodilo v času vaše
               vlade. Prvo, dvig stopnje spodnjega in zgornjega DDV. Poglejte rezultate v zadnjem
               kvartalu, kompletnega zadnjega leta, čemu je botroval dvig zgornje in spodnje stopnje
               DDV. Kljub agresivni politiki Davčne uprave smo lani pobrali 5 % manj davkov in
               trošarin. 5 % manj, spoštovani kolegi! Zaradi česa? Govoril sem o Lafferjevi
               krivulji, govoril sem o tako imenovani točki preloma, govoril sem o zmanjšani kupni
               moči Slovencev in Slovenk, in govoril sem, da se bodo tujci obrnili. Tujci so začeli
               v slovenskih, tudi trgovskih centrih manj kupovati, manj se je kupovalo goriv, manj
               trošarin smo potrošili pri cigaretah, pri alkoholu in tako naprej. To je tisti lahki
               denar, ki bi ga Slovenci dobili, brez da smo kreirali nova mesta. Samo z optimizirano
               davčno politiko, spoštovani kolega Stepišnik. In nič niste naredili za gospodarsko
               rast! Temu se imate zahvaliti, lahko greste v Evropo in se zahvalite Merklovi, pa
               avstrijskemu predsedniku vlade, prejšnjemu, pa italijanskemu in vsem ostalim, ki so
               reforme izpeljali. Na to je vezana tudi stopnja slovenskih obveznic. Ljudje se
               zavedajo, in vlagatelji, da imamo vseeno izvozno gospodarstvo in relativno smo tu
               dobri. Ampak, naš izvoz je vedno podrejen temu, ali bodo tujci okrog nas, naše
               največje partnerice naredile določene reforme in da bo naš izvoz lahko rastel na
               področju tega. Mi te lastne absorbacije nimamo, ker nimamo te kupne moči, tudi
               botruje temu, kolega Stepišnik.</p>
               <p>Ko zdaj govorite še o 130 tisoč brezposelnih – kaj ste naredili za 130 tisoč
               brezposelnih? Avstrijci nam rešujejo vsaj 15 tisoč brezposelnih; vsaj 15 tisoč,
               glejte! In letos, ko ste zdaj govorili o dodani vrednosti v svojem govoru – dodana
               vrednost! Povejte mi, kakšno veljavo imajo slovenski inženirji in tehniki v tej
               družbi? So komentatorji v javnih razpravah? Na kakšnem mestu so? Kdo je komentator
               vsem? Točno pod to vlado, kljub temu da imamo 20 tisoč mladih z družboslovno
               izobrazbo, z visokošolsko izobrazbo na borzi, je ta vlada ponovno razširila, povečala
               vpis v družboslovne študije. S tem bomo mi dodali dodano vrednost, na ta račun.?!
               Nemčija vedno pravi: mi smo hvaležni našim inženirjem, 150 let tradicije, hvaležni
               smo našim inženirjem in tehnikom. Mi smo jim hvaležni, da so dodali vrednost, in
               hvaležni smo delu vrhunskih družboslovcev, ki so dodali blagovne znamke, vrhunskih
               prodajnikov, ki so to zapakirali v resnično izdelke, kjer, recimo, firma Porsche ima
               največjo dodano vrednost v Nemčiji, recimo, na en izdelek. Avtomobil, Carrera 911,
               recimo, proizvodna vrednost 12 tisoč evrov, prodajna vrednost z davkom, ne pri nas
               22, ampak v Nemčiji je nekje 105 tisoč evrov. To so potem produkti, ampak tu zadaj
               stoji 80 let težkega inženirskega dela. Težke evolucije, ne družboslovne, ampak
               predvsem naravoslovja, predvsem v tem delu.</p>
               <p>Kolega Stepišnik, nič niste naredili! Edini ukrep, ki ga mi poskušamo danes
               ustvariti, je nična stopnja, zato da postavimo vsaj prvi steber nekega normalnega
               poslovnega okolja in da damo vsem ostalim partnericam v naši bližini, da jim damo
               vedeti: imamo nično stopnjo za poslovne objekte, pridite in začnite vlagati v državo.
               Nimamo svojih lastnih sredstev, imamo celo vrsto tajkunov, ki so ravno v tem času
               dobili moratorije za 280 milijonov dolga. Tudi o tem bi lahko govorili, ampak mi je
               časa zmanjkalo, tako da – nič niste naredili. Nič niste naredili. Še enkrat.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Seveda, gospod Stepišnik zdaj pa res ste upravičeni do replike.</p>
            </sp>
            <sp who="SDZ6:StepišnikStanko">

               <speaker>MAG. STANKO STEPIŠNIK (PS PS):</speaker>

               <p>Gospod Breznik, saj vas je fino poslušati; samo, veste, v življenju sem se s toliko
               neumnostmi srečeval, res. Zelo všeč pa mi je, če kdo pravilno govori, ker to le
               posluša slovenska javnost. In govorite o dodani vrednosti. Kaj pa je dodana vrednost,
               saj ste vse narobe povedali. Dodana vrednost je ustvarjalnost, inovativnost,
               iznajdljivost, izdelava produkta, to je izdelka ali storitve, ki je na trgu zaželen,
               prodajljiv in konkurenčen. Zato je pa treba vložiti v produkt veliko inovativnosti,
               znanja, raziskav in razvoja in zato je naša vlada lansko leto predvsem usmerila
               tretji sistemski ukrep, kako povečati znanje v končnih produktih. Slovenija prodaja
               končne produkte in končne produkte moramo narediti tehnološko na višjem nivoju: bolj
               prodajljive, bolj zanimive za končne kupce. To pa lahko narediš samo, če daješ več
               denarja v razvoj in v raziskave. Tudi s subvencijami, tudi s subvencijami in
               Slovenija inovira komaj 15 % svojih produktov in ker ne inovira ostalih produktov,
               pada konkurenčnost Slovenije na svetovni lestvici. Tudi zaradi drugih vzrokov, okolja
               in tako naprej.</p>
               <p>Kaj se nam bo zgodilo, če ne bomo pospešili, bi rekel, podpore tudi države v
               podjetja, da jih bomo motivirali preko njihovih razvojnih raziskovalnih skupin, da
               bodo bolj inovirali produkte? Vedno bomo imeli slabšo konkurenčnost, slabšo dodano
               vrednost in vedno manj denarja v proračunu za življenjske funkcije in tiste funkcije,
               ki so potrebne, da se normalno živi od sociale, zdravstva, šolstva in tako naprej.
               Zato se moramo vsi truditi, da predvsem znanje spravimo v končne produkte. Pri nas
               smo pa ogromno zelo lepo razvojno-raziskovalno infrastrukturo v zadnjih desetih letih
               naredili, od centrov odličnosti, raznih laboratorijev, podjetniških centrov, con in
               tako naprej, ampak to je prazno. Vlagamo znanje notri za lastni pogon, namesto da bi
               dobili končne dobre, prodajljive produkte. Zato morate tudi vi gospod Breznik, ker
               ste predvsem v tujini delali in to dobro razumete, pravilno povedati slovenski
               javnosti in vsi se moramo boriti za to, da je večja dodana vrednost, da pride več
               znanja v končne produkte, ne pa, da to znanje nekje obvisi. Slovenija daje 2,7
               odstotka od družbenega bruto produkta za razvoj in raziskave, nekaj javnega denarja,
               precej zasebnega denarja in tukaj moramo vsi vztrajati, da gre tega denarja več v
               razvoj in raziskave. Ampak to mora priti v končne produkte, ki jih prodajamo, ne pa
               na zalogo, ali da obvisi na zraku, ali pa v laboratorijih, ali pa v papirjih, ki se
               zlagajo do stropa, pa še luknjo lahko narediš, da gre čez. Proti temu se moramo
               boriti. Hvala lepa.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa, gospod Stepišnik.</p>
               <p>Preden dam besedo še zadnjemu razpravljavcu v tem krogu, vas obveščam, da imamo na
               e-klopi že vloženo spremembo amandmaja, kot je bilo prej najavljeno.</p>
               <p>Gospod Lisec, izvolite.</p>
            </sp>
            <sp who="SDZ6:LisecTomaž">

               <speaker>TOMAŽ LISEC (PS SDS):</speaker>

               <p>Hvala, predsedujoča.</p>
               <p>Najprej dovolite, da izrečem globoko dobro jutro 90 % poslancem te koalicije. Pred
               eno uro so bili samo trije koalicijski poslanci, ta stran je bila prazna, tako da:
               <q>"Dobro jutro."</q> Je pa žalostno, da za dobro jutro pridete s takšnim amandmajem, s
               katerim ste prišli, predzadnjo verzijo, zadnje na žalost še nisem videl. To pa je
               0,59-odstotna za poslovne in industrijske nepremičnine, razen energetskih
               nepremičnin. Zakaj ne 0,593333? Če se delate norca, se pojdite polno črto tega
               norčevanja, ne samo iz slovenskih ljudi, ampak tudi iz slovenskih obrtnikov in iz
               slovenskih gospodarstvenikov. Očitno pa je, da je DeSUS očitno spet najšibkejši člen
               v tej vladi. Kajti to, kar smo mi predlagali, nulta stopnja za domove za ostarele,
               DeSUS očitno ni imel toliko moči v tej koaliciji, da bi tudi nekaj za domove za
               ostarele pa le zmanjšali, in se norčevali, tako kot se očitno vsi ostali norčujejo iz
               te stopnje 0,59. Skratka, gre za barantanje te vlade, ki spominja na čudno
               hinavščino. Moram reči, ko na eni strani obžalujem, da tukaj ni ministrov Omerzela,
               Židana, Viranta, gospoda Dragonjo, ki bodo verjetno jutri dobili uro resnice prek
               Ustavnega sodišča, pa imamo na žalost tukaj našega kolega, bivšega ministra, ki je v
               preteklem letu naredil za gospodarstvo – kaj? 0,75-odstoten davek na nepremičnine za
               poslovne in industrijske objekte in za površine ter dvig DDV! Ja, slovensko
               gospodarstvo in slovenski gospodarstveniki, pa verjetno ne samo slovenski, verjetno
               tudi tuji gospodarstveniki, kot je rekel predhodnik, si želijo takšne ministre.</p>
               <p>Skratka, zanima me, gospa državna sekretarka, če prihajajo iz vrst vaših koalicijskih
               partnerjev takšni – še enkrat si bom dovolil reči – zmazki, me zanima, glede na to,
               da je danes oziroma ko pride opozicija s kakršnim koli predlogom, rečete, da ne, ne
               gre, finančna konstrukcija se nam podre. Zanima me, ko ste vedno govorili, kako se
               kaj podre, če kar koli predlagamo, pa me zanima, kje boste dobili denar oziroma
               koliko denarja potrebujete, da z 0,75 zmanjšate obdavčitev za poslovne in
               industrijske nepremičnine na 0,59. Bomo jutri lahko brali v kakšnem mediju, da ne bo
               ponovno zadolževanja za 1,5 milijarde, ampak bo za dve milijardi, ker vas itak ne
               briga prihodnost, ker vas tudi ne briga niti sedanjost.</p>
               <p>Skratka, jaz se veselim jutrišnjega dneva, odločitve Ustavnega sodišča in s tega
               mesta sprašujem predsednico, Vlado in njene ministre: če jutri celoten zakon pade na
               Ustavnem sodišču – glede na to, da so na to vezali proračun in zaupnico –, ali lahko
               pričakujemo eno uro po razgrnitvi odločitve Ustavnega sodišča odstop celotne vlade
               ali pa lahko pričakujemo v naslednjih urah, potem ko bo zelo verjetno Ustavno sodišče
               določene člene razveljavilo, odstop ali ministra za gospodarstvo, ministra za lokalno
               samoupravo, ministra za kmetijstvo, ministra za infrastrukturo, ker verjamem, da
               minister za finance verjetno nima niti resnega namena hoditi v Državni zbor in v
               Slovenijo. Raje išče v tujini zadolževanje na račun vseh tistih moje generacije in še
               mlajših, ki bomo neumnosti tega zakona in neumnosti te vlade plačevali. Spoštovana
               državna sekretarka, imate finančno pokritje tega amandmaja? Če je vse ostalo
               nemogoče, je tudi to nemogoče. Tako kot je nemogoč ta zakon.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Gospa državna sekretarka.</p>
            </sp>
            <sp who="SDZ6:VraničarMateja">

               <speaker>MAG. MATEJA VRANIČAR:</speaker>

               <p>Pri obravnavi amandmaja, ki ga je vložila Poslanska skupina SDS, sem opozorila na
               finančne posledice, ki znašajo 177 milijonov evrov oziroma 120 milijonov manka v
               občinskih blagajnah po poteku prehodnega obdobja. S predlagano ureditvijo bo izplen
               davka glede na oceno nižji za 32 milijonov evrov, tudi ta primanjkljaj bo treba v
               prehodnem obdobju pokriti v okviru državnega proračuna.</p>
               <p>Glede na to, da se je Vlada zavezala, da zvišanja davčnih obremenitev ne bo, bo treba
               poiskati možne prihranke. Gre za znesek, ki je v okviru pristojnosti razporejanja
               oziroma varčevanja, ki ga Vlada ima in je na nek način bolj obvladljiv kot pa znesek
               177 milijonov. Hvala lepa.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Replika? <gap n="…"/> Samo trenutek, repliko imate na izvajanje državne sekretarke? Izvolite.
               Očitno je razpravljal o vsebini, o vsebini in <gap n="…"/> Spoštovana gospa Župevčeva, če si
               boste prebrali člen poslovnika, potem boste vedeli, da poimensko omenjene ni nujno za
               repliko.</p>
               <p>Izvolite, gospod Šircelj.</p>
            </sp>
            <sp who="SDZ6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Seveda, o vsebini se pogovarjamo in o vsebini finančnega učinka tega davka in dejstvo
               je, da je motiv tega davka in vzrok sploh za to, da se uvede ta davek, to, da imajo
               državljani in državljanke boljše in večje storitve na lokalni ravni. Večje storitve
               na lokalni ravni seveda pomenijo, da lokalne skupnosti dobijo več denarja in na celem
               svetu vse države uporabljajo ta davek za financiranje lokalne skupnosti. Razen v
               Sloveniji; v Sloveniji pa hočemo nekaj več, v Sloveniji pa hočemo še 200 milijonov za
               državni proračun. Ta davek ni vir državnega proračuna in to ni strokovno, da bi bil
               vir, ker je edini razlog za to, da se ga uvede, povečana storitev, boljša storitev na
               ravni lokalne skupnosti. Poglejte si države OECD, kaj financirajo s tem davkom – ko
               se tako izgovarja Vlada pogosto na mednarodne primerjave. Poglejte, kaj Avstrijci
               financirajo s tem davkom – lokalno skupnost!</p>
               <p>Tudi v primerjavi, da bi bil sprejet amandma Slovenske demokratske stranke, bi
               lokalne skupnosti dobile še vedno več denarja, kot ga dobijo z nadomestilom za
               uporabo stavbnega zemljišča. Kajti zdaj naj bi ga dobili 410 milijonov, omenili so
               170 milijonov, z nadomestilom pa sedaj dobijo, mislim da, med 190 in 200 milijonov
               evrov. Kar pomeni, da za 10, 20 % več bi lokalne skupnosti dobile denarja in zaradi
               tega bi lahko imeli državljani in državljanke bolj kvalitetne storitve na ravni
               lokalne skupnosti. Če pa se ta davek uporablja kot fiskus, kot fiskus za to, da se bo
               polnil državni proračun, kar je seveda napačno in je nestrokovno in tega ni v drugih
               državah, potem pa preidemo do teh težav, v katerih smo. Imamo težave danes, ker
               nimamo pokritega proračuna na prihodkovni strani in imamo težave danes, ker nimamo
               pokritega proračuna na odhodkovni strani. Predsednica Vlade je vezala zaupnico na ta
               proračun, ki je danes že razpadel. Na letni ravni imate 500 milijonov več odhodkov,
               če gledamo na letni ravni. 500 milijonov več jih imate danes, prihodke imate pa na
               ravni leta 2012. Zaradi tega bo seveda proračun – samo čakamo, kdaj pridete z
               rebalansom proračuna v Državni zbor; s tistim, s katerim ste trdili, da je alfa in
               omega in da je vezana zaupnica predsednice Vlade na ta proračun.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Postopkovno, gospod Möderndorfer.</p>
            </sp>
            <sp who="SDZ6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Gospod Tanko, saj veste, da morate malo počakati. Vrstni red je jasen.</p>
               <p>Poglejte, predsedujoča, po 70. členu je več kot jasno, kaj je replika. Vaša
               obrazložitev ni bila najbolj na mestu, ker to ni bil odgovor na napačno razumljeno
               razpravo in zato predlagam, da v nasprotnem primeru, ker vidim, da se bo to zdaj
               pojavljalo, jaz sem že dal en predlog, da nehajmo s tem zavlačevanjem, da upoštevate
               poslovnik. To velja seveda vam – ta predlog. Za vse ostale pa, ker ne razumejo, jim
               pa ni pomoči. Hvala lepa.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa za vaše opozorilo, gospod Möderndorfer.</p>
               <p>Tudi zadnja replika gospoda Stepišnika, ki je bila namenjena gospodu Brezniku, je
               bila bolj polemika. Me veseli, da je razprava tako vsebinska in želela bi si, da bi
               bilo v Državnem zboru vedno takšno število poslancev in poslank prisotnih, kot jih je
               sedaj, tik pred glasovanjem.</p>
               <p>Je še kakšna želja pred glasovanjem? Replika. Izvolite, gospod Tanko. Replika.
               Povejte, komu replicirate. Gospe državni sekretarki. Izvolite.</p>
               <p>Gospod Tanko, imate besedo.</p>
            </sp>
            <sp who="SDZ6:TankoJože">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Upam, da sem poslanec istega sklica kot gospod Stanko Stepišnik in da se lahko
               replicira tudi državni sekretarki, ker ni ministra. Državna sekretarka je pač
               povedala prej o nekaterih učinkih spremenjenih rešitev, ki prihajajo sedaj na
               mizo.</p>
               <p>Včeraj smo poslušali odgovor predsednice Vlade, ki je lepo dejala, da kar zadeva
               javni sektor in posegov v javni sektor in predsednica oziroma državna sekretarka je
               povedala, da bo treba pač poseči v proračun in če razumem prav, proračun pokriva
               javni sektor, je predsednica Vlade zelo nedvoumno dejala: tega filma vi v mojem času
               ne boste videli. Sedaj pa sprašujem državno sekretarko, katera trditev drži: ali
               včerajšnja predsednice Vlade, ko je dejala, da ne bo nobenih posegov v javni sektor,
               ker če hočemo kompenzirati, najprej tisto, kar ste predlagali z izenačitvijo
               rezidentov in nerezidentov oziroma lastnikov teh nepremičnin, in sedaj dodatno še to,
               kar ste dali olajšav za poslovne objekte, potem to pomeni 50, 70 milijonov evrov.
               Sedaj sprašujem, ali včerajšnja trditev predsednice Vlade drži, da ne bo nobenih
               posegov v javni sektor in tisto, kar pokriva proračun. Ali drži to, kar je povedala
               državna sekretarka, da bo treba najti prihranke tudi v tistem delu, ki jih pokriva
               proračun? Torej predsednica Vlade govori o tem, da varčevanje ni več možno, državna
               sekretarka ta trenutek izreče točno tisto, kar je povezano z interventnimi ukrepi pri
               izvrševanju proračuna oziroma rezanju pravic proračunskih uporabnikov.</p>
               <p>Poglejte, če se Vlada gre nek sistem, neko politiko, potem mora biti konsistentna in
               jaz razumem, da nižji uradniki, ki prihajajo v Državni zbor zagovarjat rešitve,
               govorijo isto kot predsednica Vlade, da imajo isto stališče kot predsednica Vlade do
               istega državnega proračuna. Nedopustno je, da danes državna sekreatrka na Ministrstvu
               za finance popravi včerajšnjo izjavo predsednice Vlade, brez da se je kar koli vmes
               zgodilo, razen amandma koalicijskih poslanskih skupin, za katerega ne vem, če je
               sploh usklajen z Vlado. Na tak način, kot se sprejemamo rešitve v Državnem zboru,
               rešitve niso usklajene in me prav zanima stališče državne sekretarke, ali je ta
               amandma tudi usklajen z Vlado ali <gap n="…"/> <stage>/znak za konec razprave./</stage><gap n="…"/> mimo. Hvala lepa.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Odprli ste zanimivo vprašanje v okviru replike, kar je bilo nekako preseganje
               replike, vendar vam repliko na repliko <gap n="…"/> <stage>/oglašanje iz dvorane/</stage><gap n="…"/> Lahko, spoštovani
               poslanci, malce pozornosti? Težko.</p>
               <p>Želite besedo gospa Župevc? Imate proceduralni predlog? Izvolite.</p>
            </sp>
            <sp who="SDZ6:ŽupevcMelita">

               <speaker>MAG. MELITA ŽUPEVC (PS PS):</speaker>

               <p>Gospa podpredsednica, to, kar si vi privoščite, je res čista zloraba poslovnika.
               Trikrat ste zdaj pojasnili, kaj je replika, zato bom prebrala 70. člen Poslovnika
               Državnega zbora. <q>"Vsak razpravljavec ima pravico do odgovora na razpravo drugega
               razpravljavca, v kolikor se ta razprava nanaša na njegovo razpravo."</q> In gospa državna
               sekretarka ni govorila ne o gospodu Širclju ne o gospodu Tanku in oba sta replicirala
               njej. In vi dobro veste, da to ni replika!</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Lahko umirimo zadevo? Sta pa oba poslanca govorila o finančnih posledicah amandmaja.
               <gap n="…"/> <stage>/oglašanje iz dvorane/</stage><gap n="…"/> Lahko, spoštovani poslanci, preidemo na glasovanje o
               predlogu, ki ga je imel gospod Möderndorfer?</p>
               <p>Postopkovno še pred tem gospod Černač.</p>
            </sp>
            <sp who="SDZ6:ČernačZvonko">

               <speaker>ZVONKO ČERNAČ (PS SDS):</speaker>

               <p> Hvala lepa.</p>
               <p>V tistem času, ko je kolega Tanko repliciral, nikogar s strani vladnih predstavnikov,
               ki lahko govorijo v Državnem zboru, ni bilo prisotnih in bi bilo korektno, da bi se v
               tistem obdobju seja Državnega zbora prekinila za pol ure ali eno uro, da bi se nekdo
               od vladnih predstavnikov lahko pojavil, da bi lahko potem po vsebini obrazložil
               stvari, ki so bile izpostavljene. Še posebej glede na ta predlog, ki prihaja s strani
               gospoda Möderndorferja, glede katerega bi bilo dobro, da ga nekdo, predvidevam, da bo
               to storila predsedujoča, malo bolj razjasni, glede na to, da ni bil najbolj jasno
               podan.</p>
               <p>Razumel sem ga na ta način, da nam ta predlog, ki ga boste izglasovali, zapira usta
               in preprečuje nadaljnjo razpravo. Ni pa popolnoma jasno, ali to pomeni, da nam tudi
               ne omogoča, da se večkrat prijavimo k razpravi, pa lahko samo enkrat govorimo ali ne.
               Prav bi bilo, da formalno, predsedujoča, to pojasnite v izogib kakšnim
               nesporazumom.</p>
               <p>Je pa pri tem predlogu, ki nam zapira usta in preprečuje nadaljnjo razpravo o zelo
               pomembni temi, dobro vsaj to, da ga je gospod Möderndorfer podal po nekaj urah
               razprave, kajti če temu ne bi bilo tako, bi bila razprava že zaključena in potem
               koalicija ne bi mogla vložiti tega amandmaja, ki znižuje obremenitev z 0,75 na 0,59
               za gospodarske subjekte. Tako je vsaj eno dobro delo , s tem ko je malo pozno prišel
               danes v dvorano, storil gospod Möderndorfer za gospodarstvo. Predlagal bi v okviru
               tega proceduralnega predloga, da še kdaj kaj podobnega ponovi, da bo vsaj neka korist
               od tega, čeprav moram reči, da gospodarstvo verjetno zaradi tega predloga, še posebej
               glede na to, kako je oblikovan, ne bo preživelo. Hvala lepa.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Bom poskušala obrazložiti, gospod Černač. V bistvu dve vaši ideji sem zaznala tukaj
               notri glede prisotnosti <gap n="…"/> <stage>/ oglašanje iz dvorane/</stage><gap n="…"/> Ali lahko, spoštovani poslanci?
               Lahko tudi prekinemo sejo do umiritve. Mislim, da to ne bi bilo pametno. Pojasnjujem,
               da je Vlada najavila pri tej točki tri predstavnike: ministra Čuferja, gospo državno
               sekretarko, ki je tukaj, Vraničarjevo, in tudi gospoda Mavka, drugega državnega
               sekretarja. Razumem, da če je samo gospa Vraničarjeva tukaj prisotna, da ji pač
               moramo zagotoviti vsaj 5, 10 minut, da lahko odide iz te dvorane in v tem času seje
               ne bom prekinjala. Lahko pa bi, seveda, Vlada zagotovila tiste predstavnike, ki jih
               je tu navedla, da bi bili vseskozi z nami.</p>
               <p>Druga zadeva, kar ste imeli, gospod Černač, pa je vprašanje nadaljnjega dela v
               Državnem zboru, če bo predlog gospoda Möderndorferja izglasovan, to pomeni, da bom
               ponovno odprla možnost za razpravo, pri čemer se bodo lahko poslanci, ne glede na to,
               ali so že razpravljali ali ne, prijavili k razpravi. In potem o tem ne bo več novih
               krogov razprav. Torej, možna bo samo enkratna prijava. Tisti, ki se prijavi, bo lahko
               razpravljal, potem ne bo novih krogov razprav o tej vsebini, o tem členu. Je pa samo
               ta odprt.</p>
               <p>Lahko preidemo na glasovanje? Gospod Tanko, postopkovni predlog?</p>
               <p>Izvolite, gospod Tanko.</p>
            </sp>
            <sp who="SDZ6:TankoJože">

               <speaker>JOŽE TANKO (PS SDS):</speaker>

               <p>Hvala lepa, spoštovana predsedujoča!</p>
               <p>Moram povedati, da v poslanski skupini tega predloga ne bomo podprli. Zdi se nam
               neprimerno, da koalicijski poslanci, razen nekaterih zelo zelo redkih izjem, pri tej
               razpravi o vloženih amandmajih niso niti sodelovali in sedaj so prileteli v dvorano
               izključno samo zato, da bodo onemogočili razpravo poslancev. V poslanski skupini smo
               nad takim načinom dela zgroženi; zgroženi tudi zato, ker včeraj niti eden od
               predstavnikov Vlade, ne predsednica Vlade, ne ministri, razen zdravstvene ministrice,
               ki je menda upravičeno na bolniški, ni bil sposoben obrazložiti, zakaj je ta točka
               sploh potrebna na dnevnem redu. Sedaj, ko ste to točko sforsirali na dnevni red seje
               Državnega zbora po nujnem postopku, preprečujete tistim, ki bi radi o teh vsebinah
               govorili in o vloženih amandmajih – da o tem ne govorimo. Nedostojno! Ni znala
               predsednica Vlada pojasniti, zakaj je točka na dnevnem redu, ni znal to povedati
               minister za finance oziroma državna sekretarka, ki je nadomeščala, ni znal to
               povedati minister Dragonja, ni znal to povedati minister Židan, niti eden od drugih
               predstavnikov Vlade, pa so bili večkrat pozvani. In sedaj, ko ste to točko forsirano
               uvrstili na dnevni red, boste storili vse, da se o tem niti govorilo ne bo več, tako
               kot je bilo predvideno z načrtom dela Državnega zbora. Kaj naj si mislimo poslanci
               Slovenske demokratske stranke, ki smo se na točko resno pripravili, pri razpravi
               sodelovali ves čas, ko je točka tekla in sedaj prileti prvič danes v dvorano eden
               izmed koalicijskih poslancev in predlaga procesni predlog?</p>
               <p>Poglejte, norčevanje iz državljanov, norčevanje iz vseh je doseglo s takim ravnanjem
               višek. Predlagam, spoštovana podpredsednica, da nekaj naredite v tem smislu v
               Državnem zboru, tudi glede opozorila Vladi in tudi ostalim. Če se točka uvrsti na
               dnevni red in časa je načrtovanega dovolj, Kolegij predsednika Državnega zbora je na
               njegov predlog odredil čas za razpravo in je napovedal 5 minut na prijavo in to teče,
               se sedaj ta scenarij povsem podre samo zato, ker nekateri poslanci, koalicijski
               poslanci, ki jim je očitno zelo veliko, da se ta zakon in davek uveljavi,
               preprečujejo razpravo poslancev Slovenske demokratske stranke in tudi drugih, ki tej
               enormni uvedbi davčne obremenitve<gap n="…"/><stage>/ znak za konec razprave/</stage></p>
               <p>Glasovali bomo proti temu predlogu.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Še gospa maša Kociper, postopkovni predlog.</p>
            </sp>
            <sp who="SDZ6:KociperMaša">

               <speaker>MAŠA KOCIPER (PS PS):</speaker>

               <p>Hvala lepa.</p>
               <p>Glede na to, da ste, gospa podpredsednica, dovolili, da je gospod Tanko zlorabil
               postopkovni predlog in razložil glas, kar se izrecno po poslovniku ne sme, boste tudi
               meni dovolili, da obrazložim glas in bom povedala, zakaj bom glasovala za predlog, ki
               ga je dal naš vodja poslanske skupine. Zato, ker sem bila ob malo čez polenajsto uro
               prisotna v dvorani, ko je gospod Černač s širokim nasmeškom povprašal takrat vodilno
               seje gospo Polonco Komar, ali prav razume, da lahko pri tej točki in pri tem
               amandmaju vsak razpravlja 5 minut v vsakem krogu prijave, in ko je ona rekla, da prav
               razume, zaenkrat še ni bilo predloga, da se to skrajša, se je gospod Černač – bom
               uporabila domač izraz – zarežal in rekel: <q>"Če prav razumem, imamo 20 krogov, da
               razpravljamo o tem amandmaju, in sem prepričan, da jih bomo tudi uresničili."</q> To je
               bilo ob pol enajstih. Zdaj je ura skoraj tri, imamo dva amandmaja, v katerih smo
               prisluhnili opoziciji, opozicija, ki smo ji dovolili, da ni bila omejena v teh urah
               pri svojem razpravljanju o amandmajih, se pa zdaj norčuje iz nas in iz celotne
               javnosti, iz državljanov in državljank Republike Slovenije in izrablja proceduro,
               kljub temu da smo bili več kot benevolentni.</p>
               <p>Glasovala bom za predlog gospoda Möderndorferja.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Gospa Kociper, bojim se, da ste s svojo obrazložitvijo glasu izzvali kar nekaj težav.
               Bom dala najprej besedo gospodu Černaču, ker mislim, da je bil tukaj res omenjen
               neprimerno.</p>
               <p>Izvolite, gospod Černač.</p>
            </sp>
            <sp who="SDZ6:ČernačZvonko">

               <speaker>ZVONKO ČERNAČ (PS SDS):</speaker>

               <p>Ja, danes nisem v nobenem delu razprave zlorabil tega poslovnika. Razpravljal sem v
               skladu s poslovnikom, tudi v skladu z vsebino, ki je danes na dnevnem redu. Gospa
               Maša Kociper pa je poslovnik zlorabila in to tudi jasno priznala, tudi s širokim
               nasmeškom je to priznala, zaradi tega bo tudi razumela, če ji boste izrekla v skladu
               s poslovnikom opomin. Verjamem, da za kakšno hujšo sankcijo še ni primerna, ampak ne
               bi škodila tudi odstranitev iz dvorane. Glede na način razprave je pa prav, da je
               povedala jasno, za kaj gre v koaliciji. Tej koaliciji ne gre za Zakon o davku na
               nepremičnine in za ljudi.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Samo trenutek, gospod Černač. Ustavite uro, prosim. Spoštovane kolegice <gap n="…"/></p>
            </sp>
            <sp who="SDZ6:ČernačZvonko">

               <speaker>ZVONKO ČERNAČ (PS SDS):</speaker>

               <p>Tako kot se na nek način izživljajo nad ljudstvom in nad tem narodom z ukrepi, ki jih
               sprejemajo, na neka način se s tem proceduralnim predlogom izživljajo nad poslanci
               opozicije, ko nam s predlogom, ki je neprimeren glede na to, da je vsebinske razprave
               še veliko, zapirajo usta. Ampak to je ta koalicija. To je ogledalo tega dela
               ljudstva. Verjamem, da vas ljudstvo vidi in da razume, kaj počnete. Maščevalni ste,
               zlobni in ne želite razpravljati o vsebini in ne želite iskati dobrih rešitev za to
               državo.</p>
               <p>Glede na to, da je Maša Kociper zlorabila določila poslovnika, verjamem, da boste
               ravnali v skladu z določili in ji izrekli opomin. Hvala lepa.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Gospod Černač, hvala za vaše izvajanje.</p>
               <p>Ne bom izrekla opomina gospe Maši. Verjamem, da se zaveda, je tudi sama povedala, da
               krši poslovnik. Mislim, da so ga kršili tudi nekateri pred njo. Upam, da bomo umirili
               razpravo, da bomo prišli končno do glasovanja o predlogu.</p>
               <p>Dajem tokrat še besedo, ste se prijavili že prej, gospod Ljubo Žnidar, izvolite.
               Postopkovni predlog. Prosim postopkovni predlog.</p>
            </sp>
            <sp who="SDZ6:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Hvala lepa za besedo.</p>
               <p>Imam postopkovni predlog. Svojega spoštovanega poslanskega kolega gospoda Janija
               Möderndorferja bi poprosil, da umakne svoj proceduralni predlog, o katerem naj bi
               glasovali in s tem omejili razpravo, kajti to je velika škoda gospodarstvu. Rekel bi,
               dajmo si poslanci danes pogledati, kaj je naša produktivnost. Produktivnost je, da
               smo po treh urah zmanjšali obremenitev za nepremičnine, naslednjo uro smo zmanjšali
               še obremenitev za zemljišča, in verjamem, da z dolžino razprave bomo še tudi kaj več
               doprinesli slovenskemu gospodarstvu.</p>
               <p>Tako prosim, da se ta predlog umakne in da vsi skupaj naredimo nekaj več za slovensko
               gospodarstvo, kajti naša dolžina razprave je za slovensko gospodarstvo izjemno
               produktivna. Ne vem, če smo že bili kdaj v Državnem zboru tako produktivni, kot smo
               danes. Tako prosim za doprinos s slovenskemu razvoju.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Roke gospoda Möderndorferja ne vidim, tako da predvidevam, da ne bo umaknil svojega
               predloga, zato dajem predlog na glasovanje. Predlog pa, kot sem že prej razložila, je
               v skladu s 67. členom, petim odstavkom, in v nadaljevanju bodo lahko razpravljavci
               dobili besedo samo enkrat k temu členu. Samo trenutek.</p>
               <p>Odpiram glasovanje o tem predlogu. Navzočih je 82 poslank in poslancev, za je
               glasovalo 48, proti 31.</p>
               <p><stage>(Za je glasovalo 48.)</stage> <stage>(Proti 31.)</stage></p>
               <p>Predlog gospoda Möderndorferja je izglasovan.</p>
               <p>V tem trenutku prehajamo na možnost prijave k razpravi za nadaljevanje. Kdor želi
               razpravljati, naj se prijavi. Prijavljenih je 12 razpravljavcev.</p>
               <p>Prvi je na vrsti gospod Branko Grims, izvolite.</p>
            </sp>
            <sp who="SDZ6:GrimsBranko">

               <speaker>MAG. BRANKO GRIMS (PS SDS):</speaker>

               <p>Hvala.</p>
               <p>Zakon, na katerega je <gap n="…"/></p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Samo trenutek, če počakate, da se poslanci odstranijo.</p>
            </sp>
            <sp who="SDZ6:GrimsBranko">

               <speaker>MAG. BRANKO GRIMS (PS SDS):</speaker>

               <p>No, lep pozdrav poslancem koalicije, ki očitno spet ne delajo svojega posla. Delajo
               pa obremenitev za gospodarstvo, dodatno, tako kot edino, kar žal v tej državi
               znajo.</p>
               <p>Tisto, kar je ključno pri tem zakonu, je, da je nanj predsednica Vlade vezala
               zaupnico. To se pravi, gre za zakon z izjemnim pomenom; gre pa za zakon, ki je
               povsod, če boste pogledali po Evropski uniji, zakon, ki ureja to področje na povsem
               drugačen način, kot je to v Sloveniji. Namreč, povsod po Evropi so prihodki iz davka
               na nepremičnine prihodki posameznih občin in občine to potem kot svoj lasten prihodek
               tudi same lahko regulirajo, s tem uravnavajo svoj lasten razvoj. V Sloveniji se je pa
               pod koalicijo tranzicijske levice pod vodstvom Alenke Bratušek postavilo zdaj princip
               tako, da se jemlje občinam denar celo za občinske stavbe in se ga pelje na državno
               raven, kjer se ga bo seveda veselo porabilo. Zakon je izrazito nepošten, napisan je
               tako, da če nekdo ne bo zmogel plačila, bo prišlo do nove nacionalizacije, pri čemer
               bodo pa stavbe oziroma nepremičnine ostale kot breme občin, že itak obubožanih, ker
               jim bo gospa Bratušek pobrala denar in ga odpeljala na državo, oni pa bodo seveda
               potem dvakrat prikrajšani. Ljudje bodo jezni najbrž na občino, ker bodo mislili, da
               jim je občina nekaj vzela –vzela jim je tranzicijska levica. Kdor bo danes še volil
               tranzicijsko levico, naj se spomni na tisti stari rek, da mora biti neumnost vedno
               obdavčena, in ravnanje te vlade pravzaprav to staro pravilo lepo prenaša v prakso.
               Problem je samo, ker to potem plačujemo vsi, tudi tisti, ki jih nikoli nismo
               volili.</p>
               <p>Danes je možnost ob sprejemu amandmaja, ki smo ga predlagali v SDS, da bi bistveno
               znižali obremenitve gospodarstva, ki je že itak preobremenjeno z mnogimi davki in
               davščinami vseh vrst; z vsem, kar ste kot domislice sprejemali v tem parlamentu v
               minulem letu dni. Ob tem nobena ekonomska vratolomnost nič ne pomaga. Tudi včerajšnja
               izjava gospe Alenke Bratušek, da dvig DDV nikakor ni dodatno obremenil gospodarstva,
               zelo veliko pove. Ali je za Nobelovo nagrado za ekonomijo, kar sem predlagal že
               včeraj, če je resnična, če se izkaže, da gre za novo znanstveno spoznanje, ali pa za,
               blago rečeno, nezadostno oceno in takojšen odstop, ker odraža popolno ekonomsko
               neznanje tistih, ki v resnici odločajo o usodi ljudi. Bojim se, da gre za drugo,
               gospe in gospodje!</p>
               <p>S tem kar je izjavila gospa Bratušek, pa ni bila prva tovrstna neumnost, pred časom
               je izjavila, da je davek DDV najbolj socialen davek in da so ga zato dvignili. DDV je
               najbolj nevtralen davek, gospe in gospodje, če bi kdaj gospa prebrala kakšen učbenik
               ali pa vsaj tisti, ki govore piše, saj jih itak samo prebere. Ampak, najbolj
               nevtralen davek, je pa tudi najbolj asocialen v resnici, ker najbolj udari tiste, ki
               živijo iz rok v usta, tiste, ki že sicer imajo najmanj. DDV obremeni gospodarstvo
               dvakrat: neposredno ob uvedbi, saj zato pa ste zdaj zbrali več denarja, in potem še
               enkrat posredno, ker je vse dražje, ker denar manj kroži, ker se manj porablja, ker
               znižuje potrošnjo. Če lahko nekdo, prosim, to pove predsednici Vlade, da bo vsaj
               vedela, kaj dela! Kajti jaz se samo še tega bojim, da se bo izkazalo – po tistem
               načelu, ali je sploh pilot v letalu –, da se danes nihče več čisto dobro ne zaveda v
               vladajoči koaliciji, kaj dela. Vsi samo še računajo, kje bodo vzeli in nekomu po
               robinhoodovsko dali in se s tem prsili, nihče pa ne pomisli, da zaradi tega ubijate
               tisto, na čemer temelji samostojnost in sploh državnost Slovenije. To pa je slovenska
               ekonomija, slovensko podjetništvo, ki po eni strani beži v tujino, po drugi strani
               doma hira, nazaduje, propada, zapirajo se delovna mesta.</p>
               <p>Danes je priložnost, da vsaj en majhen korak naredite h koncu te agonije, da znižate
               predvideno obremenitev gospodarstva in <gap n="…"/> <stage>/znak za konec razprave/</stage> <gap n="…"/> Sami ste sprejeli
               ta zakon, jutri vam bo Ustavno sodišče izreklo ustavnopravno nezaupnico; danes se
               lahko še popravi, kar se rešiti da – jutri bo prepozno.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Gospod Tomaž Lisec.</p>
            </sp>
            <sp who="SDZ6:LisecTomaž">

               <speaker>TOMAŽ LISEC (PS SDS):</speaker>

               <p>Hvala.</p>
               <p>Verjetno današnja razprava, vse ceremonije ne bi bile potrebne, če bi v tistih poznih
               večernih in zgodnjih jutranjih urah koalicija vsaj malo prisluhnila opoziciji in bi
               naredili vsaj kolikor toliko življenjski zakon in verjetno bi imeli danes ne 6, ampak
               samo 4 ustavne pritožbe na Ustavnem sodišču, ampak o teh bo odločalo jutri Ustavno
               sodišče in vam bo pokazalo ogledalo.</p>
               <p>Mislim, da lahko edini, ki z lahkoto oziroma z mirno vestjo glasujejo tako pri teh
               amandmajih kot tudi pri tem zakonu, so kolegi iz SD, kajti njihova ideologija, naj mi
               oprostijo, je socialna država in pač po njihovo najlažje to socialno državo in javni
               sektor plačuje gospodarstvo. Zato pri njih ne vidim nobenega problema, da glasujejo
               proti našemu amandmaju, pri vseh ostalih pa se sprašujem, kakšno politiko zastopajo
               iz dneva v dan. Kolegi iz Pozitivne Slovenije, vidimo, kakšno zastopajo – dol jim
               visi za vse skupaj, tako kot predsednici Vlade; polna usta o gospodarstvu, na drugi
               strani pa, ko govorimo o gospodarstvu, zbežijo ven, ko pa začnejo kaj delati v
               gospodarstvu, pa itak delajo samo škodo. Potem imamo tak vuhmepiševski odnos kolegov
               iz Državljanske liste, ker mislijo, da bodo z amandmajem z 0,75 na 0,59 rešili
               slovensko gospodarstvo. Kolegi, ne boste ga! Potem imamo tukaj stranko DeSUS, ki je
               danes brez glasu, brez razprave o tem, ko smo predlagali nulto stopnjo za domove za
               ostarele; torej tista stranka, ki je polna besed za ostarele, za upokojence, je danes
               tiho. Zelo žal mi je, resnično mi je žal, da v tej koaliciji ni kolegov iz Slovenske
               ljudske stranke, ker verjetno bi pri tem amandmaju koalicije bil pa tudi kakšen
               stavek oziroma kakšen odpustek na področju kmetijstva. Ampak tega odpustka verjetno
               ne bodo dočakali, kajti iz razprav tistih redkih koalicijskih poslancev, ki so sploh
               razpravljali, je očitno, da amandmaja SDS ne bodo podprli, amandma koalicije pa vse
               slovenske kmete, torej slovensko podeželje, še enkrat daje v popolni nič. Dajmo ga
               obdavčiti, tako kot so rekli, tudi če kmetom nič ne bo ostalo, še vedno bo tako
               butast, da bo pridelal kakšno kilo krompirja in ga bo lahko prodal. Takšno je pač
               verjetno razmišljanje te vladne koalicije.</p>
               <p>Skratka, veselim se jutrišnje odločitve Ustavnega sodišča, kajti prepričan sem, da ne
               bo samo kakšen delček razveljavljen – ne pričakujem sicer, da bo celoten zakon
               razveljavljen –, kajti potem, kot sem že rekel, pričakujem nemudoma odstop
               predsednice Vlade, ki je na ta davek na nepremičnine vezala in proračun in zaupnico.
               Pričakujem pa odstop posameznih ministrov, ki so skozi debato pri nepremičninskem
               davku zagovarjali vsak svoj resor. Jutri jim bo Ustavno sodišče dalo ogledalo: ali
               minister Židan je res skrbnik za kmetijstvo ali pa dela proti kmetijstvu; ali
               minister Omerzel skrbi za energetiko ali pa skrbi samo za svoj lonček pri energetiki;
               ali minister Dragonja sploh lahko še dela kot gospodarski minister ali pa tudi njega
               različni lobiji, interesi vodijo in ali minister Virant resnično zastopa lokalno samoupravo ali je ne zastopa.</p>
               <p>Kateri koli segment davka na nepremičnine bo jutri dobil <q>"stop"</q> s strani Ustavnega
               sodišča, je <q>"stop"</q> tudi za tega ministra. Ne pa, da bomo potem v ponedeljek prišli
               zopet v Državni zbor z nekim zakonom in bomo rekli, da spet bomo nekaj malo
               zbarantali, malo hinavsko, veliko se bomo hvalili, kako smo naredili in, kot mi
               pravimo v Posavju, Sava bo še vedno tekla navzdol in ne navzgor.</p>
               <p>Skratka, politika te vlade: eno govorijo, na žalost pa popolnoma drugo delajo, se
               nadaljuje. Pričakujemo od tistih kolegov, ki so jih polna ust skrbi za gospodarstvo,
               za kmetijstvo, za ostarele, da podprejo amandma kolegov iz SDS. Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Postopkovno ima gospod Franc Jurša, izvolite.</p>
            </sp>
            <sp who="SDZ6:JuršaFranc">

               <speaker>FRANC JURŠA (PS DeSUS):</speaker>

               <p>Hvala lepa za besedo, podpredsednica.</p>
               <p>Če bi v tej dvorani vsaka poslanska skupina, vsaka stranka skrbela za sebe in za
               svoje razprave, bi imele vse poslanske skupine dovolj dela. Nekateri se tukaj
               postavljajo v funkcijo profesorjev in druge učijo, kako početi in na kakšen način
               početi. Veste, tako na oni strani kakor tudi na tej strani, ali pa če gledamo levo,
               desno, so vse strank bile že v vladi in v opoziciji. In biti v opoziciji je verjetno
               – tudi mi smo bili, če želite, gospodje, pa dovolite mi, da svoje mnenje povem, v
               opoziciji, več pa smo bili v vladah, enih in drugih. In vedno je bilo eno in isto. V
               glavnem, takrat ko si v vladi, imaš pač posebno nalogo, pa tudi tisti, ki ste delali
               na lokalnih ravneh tako kot svetniki kot tudi mogoče župani ali podžupani dobro
               veste, da je potrebno proračun na nek način oblikovati in zagotoviti sredstva, da
               imaš potem sredstva za potrebe, katere ima pač lokalna skupnost ali pa država.</p>
               <p>Zato vam moram reči, da ni dobro, da všečno – pravzaprav za nekoga je dobro, da
               všečno govori, ampak vedno moraš pri tej zadevi imeti na umu, da je to vloga vlade, v
               opoziciji pa si lahko všečen. In mi smo bili in smo jasno in glasno v začetku
               povedali, da nam ta zakon o davku na nepremičnine ni všeč in smo imeli ogromno
               pripomb in imeli smo tudi alternativni predlog. Glede na to, da se je pa večina
               takrat v koaliciji odločila, da bo peljala ta zakon naprej, smo potem z nekaterimi
               korekcijami tudi ta zakon podprli. Seveda, mi bi želeli bistveno drugačnega, kot je.
               Najlepše pa bi bilo, da bi vse državljane oprostili vseh dajatev, seveda denar za
               potrebe proračuna pa za funkcioniranje države pa bi verjetno morali iskati nekje
               drugje.</p>
               <p>Moj proceduralni predlog je, da se poslanci omejijo in najprej poskrbijo za stvari v
               svoji poslanski skupini, potem pa gledajo čez plot in druge učijo pameti. Hvala
               lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa, gospod Franc Jurša.</p>
               <p>V povezavi z vašim postopkovnim predlogom, mislim, da vsak od poslancev in poslank
               dobro pozna Poslovnik Državnega zbora. Bila je sprejeta odločitev, da vsak lahko
               razpravlja pet minut. Prvi krog razprave prijavljenih razpravljavcev je sedaj, potem
               bo možen še en krog. Vsak lahko razpravlja pet minut.</p>
               <p>Tudi jaz se strinjam, da se predvsem razpravlja o točki, ki je na dnevnem redu; torej
               tudi vi, gospod Jurša.</p>
               <p>Se je pa prijavil k postopkovnemu predlogu gospod Tomaž Lisec, izvolite.</p>
            </sp>
            <sp who="SDZ6:LisecTomaž">

               <speaker>TOMAŽ LISEC (PS SDS):</speaker>

               <p>Hvala, predsedujoča.</p>
               <p>Če ni vsebinska razprava, da kot opozicijski poslanec pozivam večino k podpori našim
               amandmajem, vsebinskim amandmajem, potem res ne vem, kaj sem. Kot opozicijski
               poslanec sem bil vsebinski, za razliko od velike večine koalicijskih poslancev,
               skupaj z ministri, ki pa ste všečni, delate pa popolnoma drugo, pa si izberite
               besedo, ki manjka tam.</p>
               <p>Skratka, predsedujoča, predlagam, da tisti, ki hočejo biti vsebinski, naj bodo
               vsebinski. S tega stališča še enkrat proceduralno predlagam kolegom iz DeSUS, če
               imate probleme, ali pa iz drugih strank, če nočete biti všečni, bodite vsebinski in
               všečni in podprite amandma SDS. Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Predlagam, tako kot sem rekla, tisti, ki ste že razpravljali, ste to možnost imeli,
               kateri še boste, se osredotočite na točko.</p>
               <p>Naslednji je na vrsti za razpravo gospod Marko Pavlišič.</p>
            </sp>
            <sp who="SDZ6:PavlišičMarko">

               <speaker>MARKO PAVLIŠIČ (PS DL):</speaker>

               <p>Hvala za besedo, predsedujoča.</p>
               <p>Ne vem, če res Socialni demokrati najlažje glasujejo o tem zakonu. Rekel bi, da
               najlažje glasuje opozicija, ker jim je odgovornost do države sedma briga. In v bistvu
               je prav tako. Koalicija je prevzela odgovornost za to vlado in zato smo prevzeli tudi
               odgovornost za predloge zakonov, za reforme, za ostalo in se te odgovornosti
               zavedamo. Lepo bi bilo, če bi se te odgovornosti zavedal še kdo drug, ampak pač na to
               ne računamo in prav je tako.</p>
               <p>Na nebuloze se ponavadi ne odzivam, ampak danes, in tudi sicer, v tej razpravi o
               nepremičninskem davku jih je bilo že toliko izrečenih, da je pa kaj tudi treba
               povedati o tej temi. Predvsem bi se tukaj navezal na te ocene pravičnosti in
               sorazmernosti tega davka, kako zdaj obdavčimo nekoga, ki si tega ne more privoščiti
               in podobno.</p>
               <p>Poglejmo enkrat resnici v oči in si jasno povejmo, da imajo naši starejši občani
               zagotovljene pokojnine, zagotovljene pokojnine. Ne pravim, da so visoke, ne pravim,
               da so previsoke; še več, marsikatera je močno prenizka, ampak so pa zagotovljene za
               razliko od mnogih mladih, ki nimajo zagotovljenih plač. Sezidali so si hiše, velike
               hiše, v času Jugoslavije, ko je inflacija pojedla kredite, ki so jih najeli za to, da
               so jih lahko sezidali. Privoščim jim to, vendar zavedajmo se tega dejstva, da so
               prišli do tega na lažji način, kot lahko pride marsikdo dandanes do tega.</p>
               <p>Srednja generacija ima zaščitene stalne zaposlitve in stanovanja na podlagi
               Jazbinškovega zakona. Nič ni narobe s tem. Vsakemu bi to privoščil, vendar zavedajmo
               se tega dejstva, da pa dandanes mladi nimajo te možnosti. In žal je tukaj še eno
               dejstvo. Ko govorimo o mladih, ne govorim o mladih 15 let, 18 let, govorim o mladih
               do 40 let. Žal. To so ti, ki nimajo služb in nimajo od kje kupiti stanovanja, od
               katerega bi potem plačevali davke, in ne dobijo niti kredita, zato ker pač nimajo
               redne zaposlitve; in to je pač problem te države. In ko govorite o pravičnosti in
               sorazmernosti tega davka, pomislite, lepo prosim, tudi na mlade v tem kontekstu.</p>
               <p>Zato smo se v Državljanski listi zavzemali in smo tudi uspeli s tem, da smo v
               koalicijsko pogodbo zapisali tako imenovano davčno stabilizacijo, kar z drugimi
               besedami pomeni, nobenih povišanj davkov in nobenih novih davkov. Ob tej navezi in
               zlatem fiskalnem pravilu, ki smo ga zapisali v ustavo – vsi vemo, kdo je bil
               prvopodpisani pod ta predlog, prihaja iz Državljanske liste – in ob tem zlatem
               fiskalnem pravilu je jasna tudi pot, kako lahko to rešimo, da na eni strani ne
               dvigujemo davkov in da uravnotežimo proračun. Ta pot je prek učinkovitejše javne
               porabe in racionalizacijo javne porabe. Upam, da bomo pri teh korakih imeli podporo
               vseh; vseh, ki mislijo, da so odgovorni in to niso, in bodo imeli takrat priložnost,
               da to svojo odgovornost do države pokažejo tudi s podporo ustreznim ukrepom.
               Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Besedo ima gospod Zvonko Černač.</p>
            </sp>
            <sp who="SDZ6:ČernačZvonko">

               <speaker>ZVONKO ČERNAČ (PS SDS):</speaker>

               <p>Hvala lepa.</p>
               <p>Ja, številna srednja generacija je uredila stanovanjski problem po Jazbinškovem
               zakonu pa tudi nekateri funkcionarji, recimo, bivši predsednik države gospod Kučan z
               nekaj čez 60 tisoč mark oziroma nekaj čez 30 tisoč evrov je prišel do ureditve
               stanovanjskega vprašanja oziroma do atrijske hiše v Murglah. Ampak to ni še razlog,
               da bi take posamične primere imeli v oziru pri tej materiji, ki jo imamo danes na
               vrstnem redu. Tudi marsikdo od tistih, o katerih je govoril gospod Pavlišič, je
               dobesedno z lastnim delom si zgradil svoj dom. Številni med vami v tej dvorani lahko
               poveste, da poznate primere, in tudi sam poznam ljudi, ki so dobesedno ravnali cveke,
               da so si svoj dom zgradili. In kako bomo zdaj tem ljudem razložili, da bo zdaj za to
               hišo plačal trikrat višji davek, kot je plačeval do zdaj tega nadomestila? Pa to bi
               nekako še požrl; za sadovnjak zraven te hiše, kjer rastejo češplje, dva tisoč
               kvadratnih metrov velik, pa desetkrat toliko, kot bo plačal za to hišo, ki si jo je
               sam zgradil! Kako? In tega tudi ta vaša novela ne odpravlja; odpravlja 0,50, 0,15
               rezidenčnost, ne odpravlja pa tega dela davka. Še vedno bo 0,50 sadovnjak po ceni za
               stavbno zemljišče. In sprevrženo je, da so za to odgovorne občine, ki so v plane to
               postavljale. Saj v urbanističnem smislu ni mogoče izvzeti iz planov sredi naselij
               posameznih posesti.</p>
               <p>Tako ta rešitev, ki je danes tukaj na mizi, odpravlja en del problema, ki ste ga
               povzročili sami, ne bo pa odpravila vsega tistega, kar ta zakon prinaša, zaradi tega
               bi ga bilo potrebno seveda odpraviti. Žal nekaterim tudi 20 krogov razprav, gospa
               Maša Kociper, ne bi pri tem pomagalo,da bi to razumelo. Tudi če bi bilo 21 krogov,
               tudi če bi jih bilo 30 ali pa 100, mi bi jih radi naredili, če bi to imelo potem nek
               vpliv na to, da bi vašo odločitev spremenili. Zaradi tega sem uvodoma rekel, da
               dobro, da se je gospod Möderndorfer malo kasneje zbudil pa je po nekaj urah prišel v
               to dvorano, da nam je zaprl usta in da več ne moremo razpravljati, ker v tem vmesnem
               času ste rodili amandma, ki je gospodarstvu dal sicer z 0,75 na 0,59, ne ne vem kaj
               bistvenega – tudi ne vem, od kje 0,59, očitno je bil na delu nek marketinški
               strokovnjak, ki je prej delal v trgovini, ker če je 0,59, zgleda bistveno manj, kot
               če je 0,60, tako da tu bi bilo tudi dobro pojasniti, zakaj ta številka. Dobro bi bilo
               tudi pojasniti, če prej ni bilo moč narediti nič nekaj mesecev, ker finančna
               vzdržnost proračuna tega ni dopuščala, kako je sedaj mogoče, da se bo iz drugih virov
               lahko nateklo 50 milijonov evrov. Tega tudi ni bilo danes nikjer pojasnjenega.</p>
               <p>Gospod Pavlišič je govoril o tem, da so v Državljanski listi zadovoljni, da se zdaj
               ta davek znižuje. To je, moram reči, malo perverzna razprava bila, ampak pustimo to
               ob strani, ker se ta davčna stopnja poenoti z 0,50 na 0,15. Bili ste zraven, tako
               Državljanska lista, kot DeSUS, kot Socialni demokrati, zraven Pozitivne Slovenije in
               vi ste izglasovali vse te nove davke v zadnjem letu dni. Vsi. Vsi; od prvega do
               zadnjega ste izglasovali višje davke na nepremičnine, ste izglasovali višji DDV, ste
               izglasovali povečanje dohodnine na nek perfiden način, povečanje katastrskega dohodka
               in številna ostala dodatna davčna bremena. Vsi! In DeSUS, ko je bilo prej govora s
               strani vodje poslanske skupine o všečnem govorjenju. Vaša odgovornost je enaka kot
               odgovornost vseh ostalih in ne morete na eni strani leporečiti pred kamerami, kako se
               zavzemate za tiste z najnižjimi prejemki, če jih na drugi strani z vašimi odločitvami
               prizadevate na vsakem koraku, namesto da bi prizadevali tajkune in tiste, ki so
               pokradli slovenske banke! In gospodarstvo obremenjujete; tisto gospodarstvo, ki
               zagotavlja denar zdaj za vse te tajkune, ki bo v bistvu zagotavljalo denar za gospoda
               Praprotnika na Novi LB, kjer je delovno mesto, očitno, umetno ustvarjeno, popolnoma
               nepotrebno, vrh sistemske korupcije pred očmi vseh.</p>
               <p>Se pravi, to je nekako politika te koalicije in tudi pri tem nepremičninskem davku ni
               nič drugače. Predlagamo, da se vsaj v enem delu ta zakon omili, predlagamo, da se ne
               odloča o tem danes, ker je to nespodobno, da se en dan pred odločitvijo na Ustavnem
               sodišču ta zakon spreminja. To odločanje bi bilo potrebno odložiti na prihodnji
               teden. Najbolje pa bi bilo, seveda, da bi se ta Zakon o davku na nepremičnine
               odpravil v celoti.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa</p>
               <p>Za repliko je prosil gospod Marko Pavlišič, ki je bil večkrat imenovan. Izvolite.</p>
            </sp>
            <sp who="SDZ6:PavlišičMarko">

               <speaker>MARKO PAVLIŠIČ (PS DL):</speaker>

               <p>Hvala za besedo. Hvala za imenovanje.</p>
               <p>31. maja lansko leto – ne, dve leti nazaj, leta 2012, ko je bila naša vlada na
               oblasti, sem na svojem blogu objavil zapis z naslovom Neoliberalne vladne reforme.
               Tam sem zapisal, <q>"poglejmo si te ključne neoliberalne točke, ki jih je vlada takrat
               sprejela …"</q> – naša vlada, da ne bo pomote, čeprav mene takrat ni bilo prav veliko
               zraven – <q>" … uvede se 50 % dohodninski razred; stopnja dohodnine iz obresti in
               dividend se dvigne z 20 % na 25 %; stopnja davka od dobička od osvojitve in izvedenih
               finančnih instrumentov se za čas imetništva in izvedenih finančnih instrumentov od
               drugega do konca petega leta z 20 % dvigne na 25 %; uvede se dodatne obveznosti iz
               davka na motorna vozila za avtomobile nad 2 tisoč 500 kubičnih centimetrov … "</q> – in
               tako dalje. <q>"Uvede se dodatni davke za plovila; uvede se nov davek na dobiček zaradi
               spremembe namembnosti zemljišča, 25% če prodaš v prvem letu in tako dalje; uvede se
               davek na nepremičnine, vredne več kot milijon evrov … "</q> In tako dalje.</p>
               <p>Skratka, kaj želim povedati? Tudi naša, prejšnja vlada, je marsikatero davčno
               omejitev sprejela. Morda je bila bolj smiselna, morda je bila drugačna, ampak
               poglejte, vse vlade so pač morale delovati tudi v tej smeri. To verjetno gospod
               Černače ve, če pač ni pozabil; če pa je pozabil, ima pa tu zapisano, pa si gre lahko
               še enkrat prebrat.</p>
               <p>In ko je že omenjal tajkune v bankah, pet glasov Slovenske demokratske stranke je
               manjkalo, ko smo glasovali o tem amandmaju, ki bi to odprl. Pet iz Slovenske
               demokratske stranke! En glas je manjkal, pa bi bilo to izglasovano.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Postopkovno ima gospod Zvonko Černač. Izvolite.</p>
            </sp>
            <sp who="SDZ6:ČernačZvonko">

               <speaker>ZVONKO ČERNAČ (PS SDS):</speaker>

               <p>To, kar smo sedaj slišali, sicer ni bila replika, pa tudi malo sem zmeden po tistem,
               kar sem sedaj slišal. Verjamem, da toliko časa ste že v Državnem zboru, gospod
               Pavlišič, da ste doumeli, da odločitve v tej dvorani sprejema večina. Vaša večina.
               Večina Pozitivne Slovenije, Državljanske liste, Socialnih demokratov in DeSUS. Če je
               kateri od vaših poslance manjkal, ko ste ta zakon sprejemali, je to vaš problem.
               Opozicijski poslanci pri sprejemanju ali negiranju odločitev, ki jih vi sprejemate,
               ne morejo imeti vpliva in se ne morete nanje sklicevati.</p>
               <p>Pri vsem tistem, o čemer ste prej govorili, pa po vsebini nisem čisto razumel, kaj
               ste želeli povedati. Vsekakor prejšnja vlada, druga Janševa vlada, ni obremenjevala
               tistih, ki jih obremenjujete vi. Se pravi, ni obremenjevala tistih z najnižjimi
               dohodki in sprejemala je ukrepe, ki bi obremenili tiste, ki imajo največ, predvsem pa
               tiste, ki so si nekaj nezakonito pridobili.</p>
               <p>Pozabili ste povedati bistveno zadevo. Minister za finance v času, ko so se ti ukrepi
               sprejemali, je bil vaš podpredsednik dr. Janez Šušteršič. Verjamem, da je predlagal
               in sprejemal dobre ukrepe.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Postopkovni predlog se je glasil? Glede na to, da ste imeli postopkovno, bilo je kar
               nekaj <gap n="…"/> <stage>/oglašanje iz klopi/</stage> Glede na razpravo, ki se je razvila med enim in drugim,
               spoštovani, tako gospod Černač kot gospod Pavlišič, predlagam, da se v zvezi s tem
               res pogovorita sama, in tudi zadeve razčistita.</p>
               <p>Naslednji je na vrsti <gap n="…"/> <stage>/oglašanje iz dvorane/</stage> <gap n="…"/> Gospod Černač se je prijavil za
               proceduralno, vendar ne boste dobili besedo, ker se je pred vami prijavil gospod
               Marko Pavlišič, zatem boste vi lahko na vrsti.</p>
               <p>Izvolite, gospod Pavlišič.</p>
            </sp>
            <sp who="SDZ6:PavlišičMarko">

               <speaker>MARKO PAVLIŠIČ (PS DL):</speaker>

               <p>Glede na to, da je gospod Černač pozabil podati svoj postopkovni predlog, bi mu
               pomagal pri tem. Postopkovno predlagam, da se Državni zbor zahvali za uspešno in
               kvalitetno delo bivšemu ministru za finance gospodu Janezu Šušteršiču.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod Zvonko Černač, postopkovni predlog.</p>
            </sp>
            <sp who="SDZ6:ČernačZvonko">

               <speaker>ZVONKO ČERNAČ (PS SDS):</speaker>

               <p>Prej sem podal proceduralni predlog. Očitno ga niste slišali. Povedal sem, da to ni
               bila replika, kar je govoril gospod Pavlišič, in sem pričakoval, da boste vi kot
               predsedujoči na to opozorili; tako kot sem pričakoval, da ga boste sedaj opozorili
               oziroma mu povedali, da to, kar je zdaj povedal ob zaključku, tudi ni bil noben
               proceduralni predlog.</p>
               <p>To je moj proceduralni predlog, da poslancu poveste, da je ravnal v nasprotju s
               poslovnikom. Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Danes je resnično razprava k 1. členu, spremembe oziroma k dopolnjenemu predlogu
               zakona o spremembah Zakona o davku na nepremičnine ter razprava k 1. členu ter obema
               vloženima amandmajema zelo pestra. Tudi prej, pri prejšnji razpravi nisem ustavila,
               ko je bila razprava tudi o drugih ljudeh, ki niso imeli konkretno s tem zakonom ravno
               konkretno neposredne zveze, zato tudi pri vajinih proceduralnih predlogih nisem
               toliko ocenjevala tega, koliko sta bila oba umestna. Bi pa predlagala, da v bodoče se
               poskušate skoncentrirati na zakon.</p>
               <p>Gospod Marijan Pojbič ima besedo.</p>
            </sp>
            <sp who="SDZ6:PojbičMarijan">

               <speaker>MARIJAN POJBIČ (PS SDS):</speaker>

               <p>Spoštovana gospa podpredsednica!</p>
               <p>Ta zadeva v okviru te zakonske materije, o kateri danes govorimo, je preveč resna, da
               bi se lahko zabavali v Državnem zboru. Po vsem tem, kar sem sedajle poslušal, v
               zadnjem času, moram reči, da so nekatere stvari presegle vse meje dobrega okusa tukaj
               v parlamentu.</p>
               <p>Danes in že kar nekaj časa nas poskuša Vlada Republike Slovenije in Alenka Bratušek
               prepričevati, kako je ta davek na nepremičnine eden izmed ključnih davkov, s katerim
               bi Vlada poskušala zaključiti javne finance. In poglejte zlomka! Tukaj sedita dve
               osebi, ki zastopata Vlado Republike Slovenije. To je res precedens, to je, bom rekel,
               izjemno izjemno – ali pa, celo nimam besed za to – neodgovorno od Vlade Republike
               Slovenije, da si dovoli na eni strani govoriti, kako je ta davek pomemben za našo
               državo, državljanke in za naš proračun, na drugi strani pa nimaš nikogar od
               predstavnikov Vlade v parlamentu. Ali pa dve oziroma tri osebe. Tukaj moram izvzeti
               državno sekretarko in se ji opravičujem, ker res zelo veliko časa prebije tukaj med
               nami. Ampak poglejte, če je to projekt Vlade Republike Slovenije, o katerem se na
               veliko postavlja pred slovensko javnostjo predsednica Vlade, imamo danes tukaj samo
               gospo in še dve osebi, ki sta tukaj zbrani s strani Vlade, mislim, da preseže vse
               meje dobrega okusa.</p>
               <p>Na drugi strani, zanimivo, pred nekaj minutami smo imeli tukaj celotno Jankovićevo
               listo in ena gospa z Jankovićeve liste si je dovolila povedati, da kako si mi
               dovolimo – oziroma da so nam oni bili toliko prisrčni, da so nam dovolili razpravo!
               Opoziciji. Tako približno je dejala ena gospa iz Državljanske liste, Maša Kociper.
               Oni so nam <gap n="…"/></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Gospod Pojbič, predlagam, da se na zakon <gap n="…"/></p>
               <p>Gospa Kociper ni v Državljanski listi. Pomota.</p>
            </sp>
            <sp who="SDZ6:PojbičMarijan">

               <speaker>MARIJAN POJBIČ (PS SDS):</speaker>

               <p>Ne govorim Državljanski listi, govorim Jankovićevi listi, to je nekaj drugega. Lepo
               prosim, saj ni velika razlika, ampak vseeno, Jankovićeva lista pa Virantova lista je
               podobno. To vsi vemo; vse državljanke in državljani Republike Slovenije vedo točno,
               kdo so ti ljudje. In zakaj jih danes in sedaj ni tukaj v parlamentu? Zakaj jih ni?
               Zaradi tega, ker celotna večina, celotna večina, to si pa upam trditi, zelo dobro
               živi v Republiki Sloveniji, vseh poslank in poslancev, ki tukaj sedijo in seveda niso
               obremenjeni s tem zakonom. Ta zakon pa obremenjuje tiste, ki živijo na robu
               preživetja v tej državi. In tukaj začnem s Socialnimi demokrati, Lukšičem, seveda naj
               bi sedaj prevzel vodenje te stranke Židan, da bi rešil to stranko iz stanja, ko pada,
               pada, pada na javnomnenjskih. Ampak oni govorijo o socialni državi. Dragi moji, kaj
               pa delajo s tem zakonom socialno ogroženim skupinam? Dodatno jih maksimalno
               obremenjujejo! Potem nadaljujem po tej liniji, in se ustavim pri DeSUS.
               Dovolite,<gap n="…"/></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Govorimo o zakonu, ne o strankah, gospod Pojbič!</p>
            </sp>
            <sp who="SDZ6:PojbičMarijan">

               <speaker>MARIJAN POJBIČ (PS SDS):</speaker>

               <p>Podpredsednica, imam pravico obrazložiti, zakaj je ta zakon takšen, kakršen je.</p>
               <p>Poglejte, imamo DeSUS, ki bi moral skrbeti za to – in trdi in govori, da skrbi za to,
               da bodo upokojenci lahko normalno preživeli svoje življenje, ki jim je ostalo. Ampak
               s takšnim načinom, z novimi obdavčitvami tistih ljudi, ki dobivajo pokojnine tristo,
               štiristo, petsto evrov in jih obremenjujejo s takšnimi novicami, ki izhajajo iz tega
               zakona!</p>
               <p>Če nadaljujem z Državljansko listo, ki govori o neki sredini, to je spet način
               državljank ali pa bomo rekel neka sredina državljank in državljanov, ki so ponovno
               izjemno obremenjeni s tem davkom in tako dalje, za Jankovićevo listo sem pa že tako
               in takoj na začetku povedal.</p>
               <p>Zdaj se še malce vrnem k tem amandmajem. Poglejte, Slovenska demokratska stranka je
               vložila amandma, s katerim je ničelno davčno stopnjo predlagala za kmetijske stavbe,
               za poslovne, energetske, industrijske nepremičnine in nepremičnine, ki se uporabljajo
               za oskrbo starejših, to so torej domovi za ostarele. V temu času smo dobili amandma,
               ki ga je predlagala koalicija, in sicer pravi, da se ta davčna stopnja zniža s 75, ko
               gre za neka določena področja, na 59 <gap n="..."/> Mislim, da je to norčevanje iz Državnega
               zbora in vseh državljank in državljanov Republike Slovenije.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Besedo ima gospod Brane Golubović.</p>
            </sp>
            <sp who="SDZ6:GolubovićBrane">

               <speaker>BRANE GOLUBOVIĆ (PS PS):</speaker>

               <p>Lep pozdrav vsem skupaj, pozdrav tudi državni sekretarki s svojima sodelavkama,
               državni sekretarki, ki je v teh mesecih, ko smo imeli javne razprave in obravnave
               okoli nepremičninskega davka, vseskozi sodelovala pri tem in je edina prava in
               kompetentna oseba, da danes tukaj sedi, ker zakon pozna podrobno.</p>
               <p>Rekel bom, da nimam časa, da bi analiziral vse stranke opozicije ali koalicije in se
               ukvarjal z njimi, ker svoje delo jemljem zelo resno in odgovorno, niti se nimam časa
               šaliti tukaj notri in svojih pet minut zapravljati za bedastoče, ki jih nekateri
               govorijo.</p>
               <p>Nepremičninski davek kljub vsemu, kakšno mnenje imamo o njem, je davek, ki je
               potreben in ki nadomešča tri druge davke. Naj še enkrat povem, da v vsej tej razpravi
               smo mi znižali davčno stopnjo v sodelovanju z opozicijo za kmetijska zemljišča,
               gozdove, kmetijske stavbe in sedaj, kar mi je všeč in za kar sem se tudi javno
               zavzemal s kolegom Frangežem, Stepišnikom in še kom, Alojzom Potočnikom, da se je
               osnova za gospodarstvo znižala z 0,75 na 0,59 %. Ne glede na to, kaj bo jutri reklo
               Ustavno sodišče, pa je prav, da smo to osnovo že danes znižali.</p>
               <p>Glede amandmajev in mi, kolikor razumem, govorimo o 1. členu, ki ima dva amandmaja,
               bi amandma kolegic in kolegov iz SDS za sto dvajset milijonov znižal prihodke, ki jih
               občine sedaj dobijo iz nadomestila za uporabo stavbnega zemljišča. Tega enostavno ne
               morem podpreti. Tako kot sem že prvič povedal, če bi kolegice in kolegi že na odboru
               dali amandma, ki bi zniževal stopnjo na področju podjetništva, bi ga podprl. Druga
               stvar, o kateri je bilo govora tudi o tem, da če Ustavno sodišče zadrži ali celo
               razveljavi Zakon o davku na nepremičnine, ker je bila vezana zaupnica predsednice na
               proračun, da bi morala predsednica čez eno uro priti v ta parlament in ponuditi svoj
               odstop, je za mene nonsens.</p>
               <p>Davek na nepremičnine je 2 % celotnih prihodkov, 2 % celotnih prihodkov, znotraj je
               DDV, davek od dobička, trošarine, dohodnina itd., itd., itd<gap n="…"/> Se pravi, zakaj bi
               morala ponuditi odstop? Bistvo vsega skupaj je pa to, da smo vsi skupaj v razpravi,
               ki je trajala mesece glede nepremičninskega davka in je sigurno na nek način
               škodovala koaliciji, po drugi strani jo je pa tudi združila, ta, da imamo neke
               stopnje, ki so nekako primerljive in še vzdržne in ne glede, kaj bo jutri Ustavno sodišče reklo, imamo
               podlago, da s tem davkom tudi v prihodnje nadaljujemo. In verjamem, ne glede, katera
               vlada bo prišla, davek na nepremičnine bo veljal. Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Repliko ima gospod Marijan Pojbič.</p>
            </sp>
            <sp who="SDZ6:PojbičMarijan">

               <speaker>MARIJAN POJBIČ (PS SDS):</speaker>

               <p>Seveda, spoštovana gospa podpredsednica!</p>
               <p>Torej, gospod Golobič je govoril o tem, da sem jaz govoril bedastoče. Bedastoče! Če
               bi znal slovenski jezik, bi moral povedati – ali pa jaz mislim, da je pravi izraz za
               to neumnosti. In moram reči, da sem izjemno izjemno žalosten, da sedijo v našem
               parlamentu taki ljudje. Da si dovolijo na tak način diskreditirati poslanca Marijana
               Pojbiča v tem parlamentu. To je skrajno neodgovorno in nesramno. In gospa
               podpredsednica, najmanj, kar pričakujem, je, da se mi tukaj opraviči zato, ker nisem
               govoril nobenih bedastoč, ampak sem govoril o realnih zadevah. Čisto vse, kar sem
               povedal, je realnost v tej državi in če to ni res, kar sem govoril, bodo taki
               gospodje, kot je gospod Golubović, lahko spoznali, ko bo prišel pravi trenutek.</p>
               <p>Še nekaj. Gospod Golobič, Golubović – ja, ne gre mi preveč, na žalost, ne morem
               pomagati, pa nisem nič kriv zaradi tega, da ta priimek <gap n="…"/> Vas pa prosim, vem, da
               živite v Kamniku, da se pripeljete na obrobje Slovenskih goric, Koroške, Pomurja,
               Štajerske, Kočevske in tako dalje in tako dalje, pa boste videli, o čem jaz govorim.
               Gospod Golubović, prav bi bilo, da pridete v to okolje in ugotovite, o čem sem
               govoril. Kaj je prava slovenska realnost. Slovenska realnost ni to, kar se dogaja v
               Ljubljani in v najbližjih krajih okrog Ljubljane. Prava realnost je to, kar se godi v
               Sloveniji in zadnji čas je, da bo Jankovićeva lista in vsi njegovi podporniki
               ugotovili, da Slovenija ni samo Ljubljana: da so Slovenija tudi Slovenske gorice,
               Koroška in tako dalje. Ko boste to doživeli, občutili in ugotovili, da to, o čemer
               zdajle govorite, nimate prav.</p>
               <p>Zato pričakujem, da se mi opravičite. Opravičite zaradi tega, ker s tem žalite tudi
               vse te ljudi, ki živijo na obrobju Republike Slovenije in so v vsakem primeru
               sestavni del te domovine in nimate pravice tako o njih govoriti. Nimate pravice! To
               je naš slovenski narod! Ne glede na to, kje kdo živi, ima enake pravice do življenja
               v tej republiki, enake pravice, ne glede na to, ali so v Ljubljani, ali so v
               Šentilju, Kungoti, Pesnici in tako dalje, Apačah in tako dalje. To je bilo žalitev
               zame in za moj narod.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Spoštovani gospod Marijan Pojbič, glede na vašo zahtevo v tej repliki, če se malo
               navežem na vašo razpravo, nisem tukaj dolžna kakor koli polemizirati in tudi ne smem,
               vendar tudi gospod Golubović – tako se piše! – bo sam ocenil, ali se rabi opravičiti
               oziroma se bo, ko bo za to čas.</p>
               <p>Izvolite, postopkovno imate, gospod Matjaž Han.</p>
            </sp>
            <sp who="SDZ6:HanMatjaž">

               <speaker>MATJAŽ HAN (PS SD):</speaker>

               <p>Hvala lepa, spoštovana podpredsednica.</p>
               <p>Marijan, narod oba zastopava, ti in jaz, tako da ni samo <q>"moj"</q> in <q>"tvoj"</q>.</p>
               <p>Gospa podpredsednica, zdaj pa bi prosil vas, da govornike, ki tako na glas govorijo,
               opozorite, da imamo v dvorani tehniko, ki omogočajo mirnejše razprave, tako da lahko
               smo malo tišji. Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa. Seveda se strinjam z vašim predlogom, gospod Han.</p>
               <p>Mag. Andrej Šircelj, replika, vendar v tem krogu niste bili omenjeni. Niste bili
               omenjeni, tako da ne vem, potom česa bi vi imeli repliko. Resnično ne. Po vaši
               razpravi, če bo potreba, seveda se bom strinjala. Prosim, da se držite postopkovnega
               predloga. Izvolite, mag. Šircelj.</p>
            </sp>
            <sp who="SDZ6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Spoštovana podpredsednica, predlagam, da si pogledate določbo poslovnika, ki določa
               repliko.</p>
               <p>Ta določba ne določa, da je treba človeka v razpravi imenovati z imenom in priimkom,
               ampak je dovolj, da se razprava kolega poslanca nanaša na mojo razpravo, ki sem jo
               imel, in tako je do sedaj bil razlagan poslovnik. Vi tega ali ne veste ali pa ne
               znate. Preberite si to, gre za vsebino in zdaj vam bom povedal vsebino.</p>
               <p>Govoril sem o finančnem učinku davka na nepremičnine, govoril sem o našem amandmaju,
               kjer je spoštovana državna sekretarka rekla, kakšen finančni učinek naj bi amandma
               Slovenske demokratske stranke imel. Gospod Golubović je govoril ravno tako o
               finančnem učinku in zakaj ne bo podprl tega amandmaja in je navajal tudi določene
               številke. To je vsebina, gospa podpredsednica. Če ne znate poiskati vsebine v dveh
               razpravah o finančnem učinku in mi zaradi tega niste dali replike, potem bi se
               dejansko vprašal o poznavanju te tematike in o poznavanju poslovnika.</p>
               <p>Zaradi tega predlagam, gospa podpredsednica, da si še enkrat preberete in razložite
               poslovnik in da mi dovolite repliko.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa, mag. Andrej Šircelj. Zelo vas sprašujem, spoštujem vašo strokovnost in
               sem jo zelo dobro spoznala, ko ste bili državni sekretar na Ministrstvu za finance,
               kot opozicijska poslanka. Tako ne bi ocenjevala glede tega, kdo pozna finance, in
               tudi vi verjetno ne, ali jih jaz poznam, sem prepričana.</p>
               <p>Kar pa se tiče Poslovnika Državnega zbora, vljudno prosim, da ne zavlačujemo s sejo,
               si preberete 70. člen Poslovnika, ki govori o repliki, moram pa vam povedati, da ko
               sem poslušala vašo razpravo o finančnih učinkih, so me tudi drugi kolegi in kolegice
               razpravljavke, nekateri še bolj prepričali o finančnih učinkih v povezavi z zakonom,
               ne samo vi. Zatorej ne bi na ta način in tako žaljivo nastopala do predsedujoče, kot
               to počnete vi že kar nekaj časa. Menim, da to ni produktivno. Samo toliko.</p>
               <p>Izvolite, gospod Brane Golubović ima postopkovni predlog.</p>
            </sp>
            <sp who="SDZ6:GolubovićBrane">

               <speaker>BRANE GOLUBOVIĆ (PS PS):</speaker>

               <p>Se opravičujem, sem že prej roko dvigoval. <q>»Bedastoča«</q>, <q>"bedarija"</q> in še tako naprej
               so v Slovarju slovenskega knjižnega jezika – slovenske besede. Priimek Golubović,
               neslovenski priimek, slovenski državljan. Go-lu-bo-vić. <q>"-vić"</q> imajo po navadi po
               vašem čefurji na koncu, ki so ravno tako slovenski državljani in mnogo Slovenk in
               Slovencev, ki plačujemo tukaj davke, imamo priimek na -vić in zato nismo manj vredni.
               Pika.</p>
               <p>In še nekaj. Majda Marija Capuder Cankar – moja mama; Brane Golubović – moj oče. S
               16. leti je prišel v Slovenijo, delal, se izučil za mesarja, umrl v prometni nesreči,
               ko ga je pijan voznik – čistokrvni Slovenec, po vašem – ubil. In ne pustim se žaliti,
               da se norca delate iz mojega priimka, ga desetkrat narobe poveste in potem mene
               obtožite, ko vas sploh nisem obtožil, da ste govorili bedastoče. Rekel sem, da
               <q>"nekateri poslanci govorijo bedastoče"</q> – lahko pomeni tudi iz koalicije. Toliko me pa
               že poznate, da povem za vsakega, če je treba.</p>
               <p>In ne bom se vam opravičil, ker vas nisem žalil, niti pa ne zahtevam od vas
               opravičila, ker ste vi mene žalili, moj priimek, ker mi ne bi nič pomenilo. Hvala
               lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Spoštovane poslanke in poslanci, naj vas obvestim, da sem prejela še en vloženi
               amandma k 1. členu, vložila ga je Poslanska skupina Nove Slovenije in naj tudi
               poudarim, da razpravljamo tudi o tem vloženem amandmaju.</p>
               <p>Nadaljevali bi z razpravo in na vrsti je gospod Franc Breznik. Predlagam, če se
               strinjate, spoštovani kolegi, da se postopkovnih predlogov in replik odrečete v tem
               trenutku, če je to mogoče, namreč sama ocenjujem, da je bilo do kolega Golubovića
               resnično izrečenih kar nekaj žalitev, tudi do mene, in menim, da bi bilo korektno, da
               se tudi poslanci, ki ste to izvajali, na nek način v tem trenutku odrečete, stopimo
               skupaj korak nazaj in nadaljujemo z razpravo.</p>
               <p>Gospod Tanko, o čem bi vi želeli? Postopkovni predlog, izvolite.</p>
            </sp>
            <sp who="SDZ6:TankoJože">

               <speaker>JOŽE TANKO (PS SDS):</speaker>

               <p>Hvala lepa, spoštovana predsedujoča.</p>
               <p>Menim, da si napačno tolmačite 70. člen Poslovnika Državnega zbora. V temu delu
               poslovnik ne govori o nobenih krogih razprav, ampak govori o razpravi. In razprava
               teče od takrat, ko ste razpravo o amandmaju odprli, do zaključka razprave o
               amandmaju. Vsak poslanec, ki misli, da je narobe razumljen ali pa narobe citiran,
               kakor koli, ima pravico do replike, tako jo ima tudi gospod Šircelj. To vam je prej
               poskušal dopovedati, pa s tem ni uspel. To je en del tega mojega proceduralnega
               predloga.</p>
               <p>Drugi del se pa nanaša na to, da so z vloženim amandmajem Nove Slovenije nastale tudi
               nove okoliščine. S tem dajem tudi proceduralni predlog, da se spremeni odločitev
               Državnega zbora glede omejitve razprave. Ker je nemogoče, da se na takšen birokratski
               način pri tej točki dnevnega reda, ko je mogoče, da se amandmaji vlagajo tudi pri
               sami obravnavi točke, da se v neki fazi razprava prekine, z novovloženimi amandmaji
               pa se pojavi nova okoliščina, o kateri je treba tudi voditi račun.</p>
               <p>Predlagam, da Državni zbor odloča tudi o tem, da se omejitev, ki je bila izglasovana,
               da se lahko poslanec javi samo enkrat k razpravi, odpravi. Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Gospod Tanko, vašega postopkovnega predloga ne morem sprejeti, že cel čas
               razpravljamo o 1. členu k dopolnjenemu predlogu zakona oziroma o 6. členu Zakona o
               davku na nepremičnine, ki govori o davčnih stopnjah. Naj tudi povem, da o tem govori
               tudi vaš vloženi amandma, ki konkretno navaja davčne stopnje, tako kot tudi sedaj
               vloženi amandma Poslanske skupine Nove Slovenije.</p>
               <p>Zatorej nadaljujemo z razpravo oziroma v povezavi z repliko, katero je prosil mag.
               Andrej Šircelj <gap n="…"/> O čem želite vi, gospod Marijan Pojbič? <stage>/ oglašanje iz dvorane/</stage></p>
               <p>Mag. Andrej Šircelj ima repliko, izvolite.</p>
            </sp>
            <sp who="SDZ6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Spoštovana gospa podpredsednica, jaz: prvič, v svoji razpravi mislim, da nisem
               nikogar žalil. Skliceval sem se samo na poslovnik, ki ne določa nobenega priimka, in
               vesel sem, da ste sprejeli to razlago in mi dali repliko.</p>
               <p>Namreč, ko je gospod Golubović govoril o finančnih učinkih tega davka, predvsem
               amandmaja Slovenske demokratske stranke, je omenjal številko 120 milijonov, če se ne
               motim, drugo številko je omenjala gospa državna sekretarka. Jaz sem bil narobe
               razumljen v temu smislu, da ni bilo zraven povedano tisto, kar sem povedal, to pa je,
               da se s tem davkom financirajo lokalne skupnosti in po celem svetu se financirajo
               lokalne skupnosti in v celi Evropi se financirajo lokalne skupnosti. Zaradi tega bi
               moral imeti davek na nepremičnine enak ali podoben fiskalni učinek, kot ga imajo
               sedanji davki, s katerimi se obdavčujejo nepremičnine. V tem je seveda razlika tudi
               med, če želite, opozicijskimi poslanci oziroma poslanci Slovenske demokratske stranke
               in med koalicijskimi poslanci, kjer seveda želite dodatnih 200 milijonov zagotoviti
               za proračun Republike Slovenije. In tudi mnenje velikih strokovnjakov je, tudi
               pravnikov, tudi pravnikov, ki se ukvarjajo z ustavo, da takšen davek ne more biti
               fiskalni instrument neke politike, ampak je to sistemski davek. In v tem sem bil,
               gospod Golubović – spoštovana podpredsednica, če me lahko poslušate –, v tem sem bil
               napačno razumljen. Potegnjena je bila samo ena izjava, samo en del izjave, ne pa
               celotna. Zaradi tega je tudi – še enkrat – mislim da, replika upravičena.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Postopkovni predlog ima gospod Marijan Pojbič.</p>
            </sp>
            <sp who="SDZ6:PojbičMarijan">

               <speaker>MARIJAN POJBIČ (PS SDS):</speaker>

               <p>Hvala, spoštovana gospa podpredsednica.</p>
               <p>Najprej bi želel, da vi, ki ste izrekli s tega vašega mesta zelo težke besede,
               povedali ste v vaši razpravi, ko ste poskušali umiriti zadevo, da je bilo na račun
               Golubovića izrečenih veliko žalitev. To bo iz magnetograma jasno razvidno. Lahko vam
               povem: jaz nisem izrekel niti ene same žalitve na račun gospoda Golubovića. Če sem pa
               se zmotil pri pravilni interpretaciji njegovega priimka, pa to nima nikakršne zveze z
               žalitvijo, ker to se lahko vsakemu zgodi. Kolikokrat smo v Državnem zboru slišali
               zamenjan priimek Hrovat in Horvat, pa ni bilo nobene težave pa nobeden ni rekel, da
               je to kakšna žalitev!</p>
               <p>In še gospa podpredsednica, ko sem v svoji razpravi govoril o tem, da ljudje izjemno
               težko živijo na periferiji naše države, pa mi naj gospod Golubović pove, če to ni
               res. In da jih na novo obremenjujemo s tem nepremičninskim davkom! Mi naj kdo v tem
               parlamentu reče, da to ni res, da si izmišljujem, da lažem! To je skrajno neodgovorno
               in neokusno. Dejstva so jasna. Ta vlada Alenke Bratušek in ta koalicija ponovno
               obremenjuje slovenski narod in to najbolj tistega, ki najbolj trpi v tej družbi. In
               to je resnica in s to resnico upam iti ne vem kam in stojim za to resnico! In prosim,
               če to počenjate, Vlada in koalicija, potem se dajte zavedati tudi, da boste morali za
               to prevzeti pred slovenskim narodom in pred poštenostjo tudi pravično sodbo. Upam, da
               se bo to zgodilo na pravi način.</p>
               <p>Tisti, ki govorite o socialni državi, da boste počasi začeli razmišljati, kaj
               pravzaprav sploh socialna država je. Da socialna država ni tista, ko deliš ljudem
               socialno pomoč, ampak je socialna država tista, v kateri imajo ljudje službo, v
               kateri ljudje pridelajo svojo plačo in s to plačo preživijo svojo družino. To je
               socialna država. Ni socialna država, ko ljudem deliš 250 evrov, da ne morejo umreti
               pa ne preživeti. Po mnenju Socialnih demokratov je to socialna država. Lepo vas
               prosim, kje živite! Stopite enkrat v neko realnost pa v neko evropsko zgodbo, da
               boste razumeli, kaj pravzaprav sploh socialna država je.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Spoštovani gospod Marijan Pojbič, razumela vsem vaš proceduralni predlog, da boste
               pogledali magnetogram itd. Vendar se strinjam s proceduralnim predlogom, ki ga je
               pred nekaj časa izrekel gospod Matjaž Han. Imamo v Državnem zboru mikrofone, tako da
               je naš ton razprave lahko nekoliko nižji. Verjamem pa, da v tistem žaru razprave, da
               je ton višji.</p>
               <p>Gospod Tanko, imate postopkovni predlog? Izvolite.</p>
            </sp>
            <sp who="SDZ6:TankoJože">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Najprej bi prosil, spoštovana predsedujoča, da se do vloženih amandmajev Nove
               Slovenije, Slovenske ljudske stranke in Pozitivne Slovenije opredeli Vlada. Mi smo
               sedaj dobili na mizo neke amandmaje in Vlada o teh vloženih amandmajih ni povedala še
               niti besede. Če Vlada pač ne zmore v tem delu komentirati in obrazložiti amandmajev
               in tudi povedati stališča in tudi argumentacije, zakaj nekatere amandmaje, ki so
               vloženi, podpira, drugih ne ali pa nobenega ne podpira itn., potem je treba sejo
               prekiniti in dobiti tudi uradno stališče Vlade.</p>
               <p>Tudi sicer, glede na to, da govorimo o pomembni temi, spoštovana predsedujoča, o
               pomembni temi, ki je tudi predmet materije, tudi predmet presoje Ustavnega sodišča,
               bi bilo smotrno, da se zagotovijo pogoji za argumentirano razpravo in tudi ne samo
               pred odločanjem, ampak pred nadaljevanjem razprave, da se zagotovi tudi to, da se
               uskladijo stališča poslanskih skupin.</p>
               <p>Zato bi predlagal, da razmislite o tem, ali bi bilo morda modro, da se v tej fazi
               prekine razprava, se da pol ure pavze poslanskim skupinam, da proučijo te naknadno
               prispele amandmaje in se do njih opredelijo. Glede na to, da gre za pomembno
               materijo, bi bilo to po mojem zelo smiselno.</p>
               <p>Spoštovana predsedujoča, kar pa zadeva način razprave poslancev je to stvar njihove
               subjektivne presoje. Tukaj imamo poslance, ki govorijo tako, da kljub mikrofonom ne
               slišimo popolnoma nič, imamo druge poslance, ki pač govorijo nekoliko glasneje, imamo
               tretje poslance, ki govorijo drugače. Vendar če boste opominjali <gap n="…"/> Prosim za posluh,
               no, ker govorim predsedujoči. <stage>/oglašanje iz dvorane/</stage> Ne poslušate ne, ker očitno ne
               morete <gap n="…"/></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Vas cel čas slišim, sedaj govorite o vrstah razpravljavcev in tonu glasu <gap n="…"/></p>
            </sp>
            <sp who="SDZ6:TankoJože">
               <speaker>JOŽE TANKO (PS SDS):</speaker>
               <p><gap n="…"/> Samo ne veste, kaj govorim.</p>
               <p>Bi pa pričakoval, da se ne spuščate v to, ali nekdo govori tako ali drugače, sicer
               predlagam, da montirate tam števec, ga naštimate na, ne vem, 75 decibelov, ali 42,
               ali pa 35 decibelov in bodo razpravljavci govorili v skladu s temi decibeli. Vse
               tisto, kar vi slišite, da nekdo preglasno govori, je vaše osebno dojemanje. Če
               hočemo, da bo zadeva merljiva in objektivna tako kot ura, tudi merilec glasnosti ali
               pa tihosti pri nekaterih. Pa še morda kakšno drugo vsebino bi lahko merili pri
               kakšnih razpravah.</p>
               <p>Torej predlagam, da odredite pavzo za posvete v poslanskih skupinah.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa, za vaše postopkovne predloge.</p>
               <p>Sedajle ste imeli prav iz vaše stranke največ postopkovnih predlogov, naj pa povem,
               da je bil vložen pred nekaj minutami tudi amandma Poslanske skupine Slovenske ljudske
               stranke, ravno tako k 1. členu in ravno tako h krovnemu zakonu o davku na
               nepremičnine in k njegovemu 6. členu, ki govori o davčnih stopnjah.</p>
               <p>Glede na to, da pri vseh vloženih amandmajih, tako koalicije – Pozitivne Slovenije,
               Socialnih demokratov, Državljanske liste in Demokratične stranke upokojencev
               Slovenije – kot tudi pri vloženem amandmaju Slovenske demokratske stranke, vloženem
               amandmaju Nove Slovenije in vloženem amandmaju Slovenske ljudske stranke, govorimo o
               1. členu, o davčnih stopnjah, zatorej ni potrebna prekinitev seje zaradi stališča
               vlade. Gospa državna sekretarka se je odločala, da bo po zadnjem razpravljavcu, ki je
               sedaj prijavljen, podala obrazložitev oziroma tudi še mnenje.</p>
               <p>Nadaljujemo razpravo, na vrsti je gospod Franc Breznik.</p>
            </sp>
            <sp who="SDZ6:BreznikFranc">

               <speaker>FRANC BREZNIK (PS SDS):</speaker>

               <p>Hvala za besedo.</p>
               <p>Vsaj na začetku bi se rad zahvalil nekaterim kolegom, ki so danes omenili
               spoštovanega kolega dr. Šušteršiča, moram priznati, da je dr. Šušteršič v drugi
               Janševi vladi nekako nasledil vlogo, težko mesto kvalitetnega finančnega ministra, ki
               je pred tem pripadala pokojnemu dr. Andreju Bajuku.</p>
               <p>Moram priznati, da je moj predsednik stranke imel, kar se tiče finančnih ministrov,
               vedno dobro roko, dober občutek in da se je obdal z najboljšimi ljudmi; in to je
               njegovo načelo kot perfekcionista. Žalostno je pa, da se poslanec hvali s tistimi
               ukrepi, ki jih je neka stranka v neki drugi vladi izpeljala. Poglejte, dr. Šušteršič,
               ko je ta neverjeten premik gospoda Viranta z njegovo stranko, ko ga je spremljal, je
               ugotovil, da to nima več nobene zveze z liberalno politiko, z liberalno stranko.
               Visoki davki, vzdrževanje monopolov, privilegijev te države, ki uničuje vsako
               konkurenco, je tisto, kar nima nobene osnovne stopnje liberalizma. To je nek produkt
               slovenskega liberalizma. Do tega liberalizma, s katerim se danes istoveti ta stranka,
               je ostalo samo liberalen pogled na uživanje marihuane. To je edini liberalni pogled,
               ki so ga imeli v tej vladi. To je edini liberalni pogled.</p>
               <p>Poglejte, v tem času, ko se mi ukvarjamo z nepremičninskim davkov, ko je nastal v
               bistvu, lahko rečem, cel kaos, ki je točno v času te vlade, v času finančnega
               ministra, ki ga imate, so bili moratoriji sprejeti dvema največjima tajkunom: gospodu
               Rigelniku in gospodu Petanu. Eden, gospod Petan, obvladuje Dnevnik, gospod Petan
               obvladuje golf igrišče v Mokricah, obvladuje marino v Portorožu, obvladuje Terme
               Čatež in tako naprej. O gospodu Rigelniku in njegovem – ne rabim razlagati. Oba sta
               dolžna 280 milijonov evrov. Torej dolžna sta več, kot je ves izplen v bistvu tega
               nepremičninskega davka v eni smeri. Poglejte, ta dva gospoda med tem časom, ko se je
               država zadolževala med 5 in 6 %, sta dobila moratorije na same glavnice, na teh 280
               milijonov, z enoprocentno obrestno mero, spoštovani državljani in državljanke. Torej,
               vsi tisti boste preko davka subvencionirali tudi obrestno mero tem gospodom, zato da
               ostanejo pravi. Da ostanejo pravi lastniki! Tisti, ki so svoje politične privilegije
               leta 1992. začeli vnovčevati v družbeno lastnino. Vsi iz Foruma 21! In ti imajo
               enoprocentno obrestno mero v tem trenutku. Poglejte, tu so branitelji te politike; tu
               so branitelji. Nekateri so tu bili direktno nastavljeni od teh ljudi v Državni zbor
               in ti branijo vse te ljudi.</p>
               <p>Drugi del tako imenovanih plebejcev – torej tistih, o katerih je prej gospod Pojbič
               govoril in vsi ostali –,tisti pa, glejte, bodo delali naprej. Ne morejo iti v petek
               iz Ljubljane z luksuznim avtomobilom na vikend v Gozd Martuljek ali v Piran. Tisti
               pač delajo, čez soboto in nedeljo morajo po naših Slovenskih goricah delati. In
               njihovo delo je obdavčeno z nepremičninskim davkom, na kmetijske objekte z 0,3, tiste
               male obrtne delavnice pa bodo z 0,75 procentov. In sedaj, ker smo vas prepričali,
               boste zaradi nerazumljivih vzrokov to zmanjšali – po nekih avstrijskih kriterijih bi
               jaz temu rekel, ker psihološko mejo ste določili 0,59. Poglejte, to je stanje te
               države. Torej, ne obdavčiti, ne posegati v privilegije bivših komunističnih veljakov,
               ne posegati – prosim lepo, ker jaz jih razumem. Če celo življenje živiš z najmanj
               tisoč 700 evrov penzije, če imaš tu v bližini parlamenta 5-,6-sobna stanovanja <gap n="…"/></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Prosim za pozornost.</p>
            </sp>
            <sp who="SDZ6:BreznikFranc">

               <speaker>FRANC BREZNIK (PS SDS):</speaker>

               <p><gap n="…"/>,ki so bila ukradena bivšim slovenskim elitam, ki so bile pobite po drugi svetovni
               vojni, potem jaz verjamem, da jim je težko. Ker ko imaš enkrat polno rit, je problem
               ljudem vzeti, ko imajo tisoč 700 evrov. Če človek ima 500 evrov, še zna prišparati
               tudi 50. In poglejte, to so te zahteve, to je ta nepravičnost v tej naši državi, in
               to so te stranke, ki se imenujejo socialne. To so te stranke, ki se imenujejo
               pozitivne in to so te stranke, ki bi naj bi bili neki liberalni, to je neka liberalna
               stranka. To je žalostno. Verjamem, da bo narod to končno spoznal.</p>
               <p>Glejte, jaz sem imel govor, nisem imel postopkovno. Glejte, prvič, če že vodite,
               gospa podpredsednica, morate vedeti, da sem čakal več kot 20 minut za vse postopkovne
               predloge, vsa prepiranja in na koncu imam jaz normalno svojih pet minut. Vsaj prosim,
               če ste malo bolj pozorni <gap n="…"/> <stage>/znak za konec razprave/</stage><gap n="..."/> Glejte zdaj bi zahteval tudi,
               da mi daste še mojih 15 sekund, ki sem jih izgubil.</p>
               <p>Zaradi tega smo mi sklenili, da je nič <gap n="…"/></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Še enkrat se boste prijavili in boste dobili 15 sekund. Še enkrat bi v tem času,
               dokler se boste lahko za 15 sekund še prijavili, gospod Franc Breznik, poudarila, da
               govorimo o prvem členu in o vloženih amandmajih k dopolnjenemu Predlogu zakona o
               spremembah Zakona o davku na nepremičnine in prosim, da se v razpravah vse poslance
               in poslanci osredotočate na zakon.</p>
               <p>Izvolite, gospod Breznik. Da ne bo pomote, od zadnjega vašega javljanja, gospod
               Breznik, mora miniti ena minuta. Mislim, da bo to v roku nekaj sekund že mogoče, zato
               niste mogli vklopiti mikrofona. Poskusite, prosim.</p>
            </sp>
            <sp who="SDZ6:BreznikFranc">

               <speaker>FRANC BREZNIK (PS SDS):</speaker>

               <p>Uspelo nam je, super!</p>
               <p>Ni nam uspelo ničelna stopnja, mogoče nam bo, ampak uspelo nam je vsaj se vklopiti
               nazaj v eter. To je, kar smo hoteli povedati. Vsi tisti, ne samo mislim iz Slovenske
               demokratske stranke, tudi iz ostalih <gap n="…"/><stage>/znak za konec razprave/</stage><gap n="…"/> pomladnih strank si
               želimo, da damo neko možnost tistemu najbolj produktivnemu delu Slovencem, malim
               obrtnikom, ki jih je skoraj 98 %, in srednjih podjetji. In seveda tistih ljudi na
               podeželju, ki skrbijo za našo samooskrbo.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Naslednja je na vrsti gospa Sonja Ramšak.</p>
            </sp>
            <sp who="SDZ6:RamšakSonja">

               <speaker>SONJA RAMŠAK (PS SDS):</speaker>

               <p>Hvala lepa, spoštovana podpredsednica.</p>
               <p>Meni je izredno žal, da se je s postopkovnim predlogom gospoda Möderndorferja prej
               nekajurna, zelo strokovna in poglobljena razprava dejansko prelevila v burlesko, ki
               ni v čast nobenemu od nas.</p>
               <p>Danes poteka razprava o spremembi in dopolnitvi Zakona o davku na nepremičnine in
               glede na vložene amandmaje tudi koalicija, ker očitno je triurna razprava
               opozicijskih poslank in poslancev le imela nekakšen učinek, pa vendar, ko pogledamo
               vse amandmaje, lahko ugotovimo, da zopet dejansko opozicijske poslanke in poslanci
               vemo, da je gospodarstvo tisto, ki mu moramo dati novega vetra v jadra. Namreč,
               gospod Stepišnik kot poslovnež, kot podjetnik je sicer govoril o dodani vrednosti in
               gospodarski rasti – ja, saj kdo pa govori v teh klopeh že tako dolgo o gospodarski
               rasti?! Na tej strani cel čas, tudi ko smo bili v vladi, smo govorili, da je najbolj
               pomembno, da zagotovimo pogoje za delovanje gospodarstva in da zagotovimo gospodarsko
               rast in s tem tudi delovna mesta z dodano vrednostjo. S tem se z vami, gospod
               Stepišnik, absolutno strinjam. Seveda pa je potrebno, zdaj ste v vladi, narediti
               korake naprej, potrebno je narediti to, da preidete od besed k dejanjem. Bili ste
               minister in ste imeli priložnost. Vem, da ste jo imeli premalo časa, da je v tem
               kratkem času ni možno narediti veliko, pa vendar. Ko ste danes govorili o tem, da so
               učinki na izvozu – seveda, samo treba je pogledati strukturo izvoza. Zakaj? Zato, ker
               se je zelo povečal izvoz na farmacevtske produkte in to je res nas glavni izvozni
               produkt. Jaz si bom pa želela, da boste vi imeli orodjarno, ki bo imela 600
               zaposlenih in boste izdelovali orodja z dodano <gap n="…"/></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Gospa Ramšak, ne govorimo o podjetju gospoda Stepišnika ali o njem, temveč o
               zakonu.</p>
            </sp>
            <sp who="SDZ6:RamšakSonja">

               <speaker>SONJA RAMŠAK (PS SDS):</speaker>

               <p>A v tem državnem zboru sploh lahko kdo še normalno govori, da ga ne prekinjate?
               Mislim, žalostno! Dovolite svojim poslankam in poslancem, da govorijo, nas žalijo in
               vse naprej, a mi ne smemo povedati dva stavka normalno. Pa to ni res!</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Naslednji je na vrsti gospod Robert Hrovat.</p>
            </sp>
            <sp who="SDZ6:HrovatRobert">

               <speaker>ROBERT HROVAT (PS SDS):</speaker>

               <p>Hvala za besedo.</p>
               <p>Kolegice in kolegi, preveč resna tema je, da bi se na tak način prekinjalo, kot se to
               dogaja zadnje – ne vem – pol ure. Dejansko gre za izredno občutljivo tematiko in se
               resnično sprašujem, ko poslušam to današnjo razpravo, če se koalicija sploh zaveda,
               kakšno stisko povzroča s sprejetjem takšnega zakona nekaterim ljudem v Sloveniji. Pa
               verjemite, da to ni manjšina v Sloveniji!</p>
               <p>Že ob sprejemanju zakona na tisti nočni seji sem govoril o tem, da se takrat ljudje
               pravzaprav sploh niso zavedali, o čem smo tukaj v Državnem zboru glasovali in kaj je
               koalicija sprejela. Sploh se niso zavedali posledic. Sedaj, v tem trenutku so dobili
               informativne izračune. Ta informativni izračun je marsikoga šokiral, ampak še ni
               usoden. V roku dveh, treh mesecev se predvideva, da bodo dobili položnico. Takrat bo
               pa šok. Predstavljate si ljudi z roba, predstavljajte si ljudi, ki živijo z nizkimi
               plačami, nizkimi pokojninami, ki štukajo, pa sem grdo rekel, mesec z mesecem, da
               komaj preživijo, in bodo dobili čestitko junija s strani te vlade, za v povprečju 150
               evrov dodatnega davka. Kakšen šok bo to pomenil za te ljudi? Tega se je treba
               zavedati, ko stiskamo tipke tukaj v državnem zboru. In to vsi. Vsak, sem prepričan,
               da je vsak od poslank in poslancev imel koga v poslanski pisarni, ki mu je prišel
               potožiti z informativnim izračunom. Mislim, da nisem bil edini. Jaz sem jih imel kar
               nekaj. Verjemite mi, zelo težko je ljudem dopovedati, da mi kot opozicija, jaz kot
               član Slovenske demokratske stranke nimam vpliva na to, kaj se bo tukaj v državnem
               zboru sprejemalo. Enostavno nimam vpliva. Želel bi si, da ko govorimo, se poslušamo,
               da bi se na koncu tudi slišali, pa se ne. Se ne slišimo. Resnično se je treba
               zavedati, da s tem zakonom smo marsikoga spravili v stisko, če ne že sedaj, dokončno,
               pa takrat. ko bodo dobili končno položnico.</p>
               <p>Poglejte, ko smo se mi v letu oziroma v mandatu 2004–2008 pogovarjali o množičnem
               vrednotenju in o ideji o davku na nepremičnine, smo govorili o davku na luksuz, ne o
               davku na podjetja, o davku na nepremičnine, ki jih imajo gospodarstveniki, obrtniki
               in tako naprej. Mi smo se pogovarjali o luksuzu– drugo, tretje, četrto, peto
               stanovanje. Kaj ste sedaj naredili? Sedaj ste obdavčili gospodarstvenike, obdavčili
               ste kmete, obdavčili ste rezidente. Tiste, ki imajo drugo, tretje, četrto, peto
               stanovanje, tiste ste pa izločili. Tisti imajo pa enako kot tisti, ki živijo kot
               rezidenti v stanovanju. Se vam zdi to pravično? Se vam zdi to prav? Pa še to, ta
               davek oziroma ves ta denar, ki se ga bo nabralo iz tega davka, jaz upam, da bo jutri
               Ustavno sodišče to norost ustavilo, ta denar bo šel v državni proračun, v tako
               ogromno luknjo bo kapnilo toliko. Ampak koga smo obremenili? Obremenili smo navadne
               ljudi; tiste, ki komaj shajajo iz meseca v mesec, tiste, ki še ustvarjajo, obrtnike,
               privatnike, govorim o gospodarstvenikih, o kmetih in tako naprej. Ustavimo se tukaj!
               Zresnimo se! Enostavno ni prav to, kar počnemo. Pa bom drugače rekel: ni prav, kar
               počnete, ne počnemo. Dejansko Slovenska demokratska stranka nima nobenega vpliva, da
               bi vas prepričala, da bi lahko glasovali drugače, kot ste se namenili; in namenili
               ste se, da boste obdavčili na tak način, kot ste se odločili. To ni prav, sploh za
               tiste ljudi ne, ki komaj shajajo iz meseca v mesec. In takih je veliko, verjemite mi!
               Res jih je veliko največ!<gap n="…"/><stage>/izklop mikrofona/</stage></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Gospod Zvonko Lah ima besedo.</p>
            </sp>
            <sp who="SDZ6:LahZvonko">

               <speaker>ZVONKO LAH (PS SDS):</speaker>

               <p>Hvala lepa za besedo, predsedujoča.</p>
               <p>Tudi jaz bi se dotaknil tistega, kar je bilo večkrat nam očitano, da je tudi naša
               vlada razmišljala o davku na nepremičnine. Res je, o davku, ki naj bi nadomestil
               nadomestilo za uporabo stavbnega zemljišča. In ta davek naj bi bil približno v taki
               višini kot do sedaj nadomestilo, nič več! S tem, da ne bi obdavčili več stavbna
               zemljišča samo, ampak da bi obdavčili tisto, kar bo najbolj boleče za naše
               državljane, to je luksuz. Ne vse kar počez. Sedaj pa je ta davek še enkrat višji, kot
               je NUSZ bil pobran, več kot še enkrat višji in obdavčujete kmetijska zemljišča,
               kmetijske stavbe, gospodarske objekte, gospodarska zemljišča, kar seveda ni prav.
               Nekateri obrtniki bodo plačevali tudi desetkrat več, kot so do sedaj, tisti na
               periferij. Tisti v velikih centrih, v mestih, kjer je bil NUSZ visok, pa manj, celo
               manj. To ni pravično.</p>
               <p>Tudi jaz sem slišal veliko obrtnikov, ki so se pritoževali, koliko morajo plačati in
               da tega ne bodo več zmogli v teh časih, obrtna zbornica napoveduje državljansko
               nepokorščino oziroma proteste. Verjetno čakajo samo še Ustavno sodišče, kaj bo
               odločilo. Povem vam, če pogledate statistiko, koliko malih gospodarskih subjektov se
               ukinja, ljudje so obupali, dodane vrednosti od teh ne bo več, ampak bodo pričakovana
               samo socialne podpore, ker se verjetno to bolj splača, kot pa delati in plačevati
               take davke, zato bom vztrajal kljub amandmaju koalicijskih poslanskih skupin, ki malo
               omejujejo ta davek na gospodarske subjekte. To premalo je, bistveno premalo. Mi
               vztrajamo, da se tega ne obdavčuje, ker vsi tej subjekti plačujejo že drugih davkov
               dovolj. to ne pomeni spodbudo gospodarskemu razvoju ampak obratno: uničevanje še tega
               malega gospodarstva.</p>
               <p>Prepričan sem, da bo jutri Ustavno sodišče razveljavilo, ustavilo vsaj izdajo odločb,
               da se naredijo boljše evidence, da si vzame država čas, da se to izvede mnogo bolje
               in dobro premisli, kaj se splača obdavčiti, in nazaj omogoči, da občine pobirajo še
               letos NUSZ, ker je bistveno bolj pravičen. Še najbolj pa je nepravično to, da prva
               tri leta pobira država, čeprav naj bi bil to izvirni prihodek občin, in vrača nazaj
               nepravično v višini pobranega NUSZ tudi tistim občinam, ki bodo pobrale bistveno manj
               sedaj davka, kot so do sedaj z NUSZ. Mislim, da je tudi Ustavno sodišče že reklo, da
               je to nepravično in neustavno in eden od največjih razlogov, da bo ta zakon na
               Ustavnem sodišču padel.</p>
               <p>Zato gospodje <gap n="…"/> Gospe in gospodje v poziciji, razmislite še enkrat, pa podprite naš
               amandma, da vsaj oprostimo teh visokih davkov tisto malo gospodarstvo, ki ustvarja
               največ dodane vrednosti pri nas in tudi v celi Evropi in da se nove kalkulacije
               napravijo, nova izhodišča, ne množično vrednotenje nepremičnin, ampak bolj pošteno in
               uvede bolj pošten davek, ki pa je seveda potreben, je sistemski, je evropski, ampak
               ne tak, kot ste ga sedaj pripravili.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>K besedi je prijavljena magistrica Mateja Vraničar, državna sekretarka na Ministrstvu
               za finance. Izvolite.</p>
            </sp>
            <sp who="SDZ6:VraničarMateja">

               <speaker>MAG. MATEJA VRANIČAR:</speaker>

               <p>Hvala lepa še enkrat za besedo.</p>
               <p>Pozvana sem bila, da povem, kakšni so finančni učinki posameznih vloženih
               amandmajev.</p>
               <p>Prvi amandma Poslanske skupine SDS, kot sem že omenila, pomeni 177 milijonov
               negativnega učinka oziroma manjše prihodke za državni proračun in praktično pomeni
               izničenje finančnega učinka za državni proračun. Koalicijski amandma pomeni 32
               milijonov manj, kot je bilo ocenjenega izplena ob sprejetju zakona. Amandma Poslanske
               skupine NSi, ki znižuje za poslovne in industrijske nepremičnine stopnjo na 0,4 %,
               pomeni izpada 71 milijonov evrov in predlog Poslanske skupine SLS, ki znižuje davčno
               bremenitev poslovnih in industrijskih nepremičnin na 0,3 % znižuje obdavčitev
               kmetijskih stavb na 0,15 % in oprošča plačila davka kmetijska in gozdna zemljišča,
               pomeni dobrih 107 milijonov davka manj, kot je bilo načrtovanega ob sprejetem
               proračunu.</p>
               <p>Kaj to pomeni za izvrševanje proračuna, verjetno ni treba pojasnjevati posebej. Hvala
               lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Želi še kdo razpravljati, ki sedaj ni razpravljal? Še želi. Torej, odpiram prijavo na
               razpravo. Prijava poteka. Za vse tiste, ki še niste, govorimo pa o 1. členu in
               vloženih amandmajih. Prijavljeni so štirje razpravljavci.</p>
               <p>Prvi ima besedo gospod Franc Bogovič.</p>
            </sp>
            <sp who="SDZ6:BogovičFranc">

               <speaker>FRANC BOGOVIČ (PS SLS):</speaker>

               <p>Hvala za besedo, podpredsednica.</p>
               <p>Ja, govorimo o temu amandmaju in tudi prav, da pojasnimo amandma, ki ga je vložila
               Slovenska ljudska stranka. Finančni izračun je bil s strani državne sekretarke že
               narejen. Naj v uvodu povem, da v Slovenski ljudski stranki smo predvsem pričakovali –
               in še zdaj verjamemo –,da bo red na temu področju naredilo Ustavno sodišče z
               jutrišnjo razsodbo. Podpiramo amandma, ki so ga vložili kolegi iz SDS, smo pa tudi
               politični realisti, kaj se dogaja v slovenskem parlamentu in nismo imeli kaj dosti
               upanja, da bi bil ta amandma sprejet.</p>
               <p>Presenetili ste nas na nek način v koaliciji, ko ste pričeli s to licitacijo in ste
               sami potem vložili amandma, s katerim ste predlagali spremembo pri poslovnih
               industrijskih nepremičninah, po vašem predlogu se stopnja z 0,75 % zniža na 0,59 %. V
               Slovenski ljudski stranki smo prepričani, da v kolikor ste začeli danes popravljanje
               te stopnje, nimate več namena, da po sprejemu Ustavnega sodišča še enkrat temeljito
               razmislite, kaj to pomeni za slovensko obrt, za slovensko turistično dejavnost, za
               slovensko kmetijstvo. Zato smo se odločili, da potem vložimo amandma, ki je na nek
               način kompromisen amandma, in mislimo, da še vedno tudi z javnofinančnih vidikov, pa
               tudi sicer iz vsebinskih, to kar se je pokazalo v temu postopku, rešuje ključne
               probleme tega zakona.</p>
               <p>Naj grem po vrsti, pri kmetijskih objektih nismo vztrajali več na tem, kot smo pri
               začetku, da tukaj naj ne bi bilo obdavčitve, ampak izenačujemo stopnjo s sedaj
               stanovanjskimi nepremičninami. Mislim, da je to tudi s finančnega vidika ni velik
               izpad, je pa zagotovo nesprejemljivo, da je bila ta stopnja doslej 0,30 % zato jo
               znižujemo na 0,15 %.</p>
               <p>Ključna stvar, kar se tiče stopnje pri stavbah, je znižanje te stopnje za poslovne
               energetske in industrijske objekte na 0,30. S tem smo želeli predvsem slediti obrti
               in tudi turizmu. Zdravilišča so se obrnila na nas, prav tako tudi obrtniki. Pri temi
               izračunu in anketa, ki je bila narejena v drobnem gospodarstvu, je bilo, da je faktor
               za prejšnje stavbno zemljišče približno 2,5, 2,44, če to zdaj pretvorimo s tistih
               0,75, ki je bila do sedaj stopnja, pridemo z deljenjem 2,5 približno na 0,30. To je
               tudi stopnja, s katero obrtniki – vsaj v pogovoru tudi z vodstvom obrtne zbornice so
               mi tako zatrdili –, s katero se v obrti strinjajo, to je stopnji, ob kateri tudi ne
               napovedujejo izvedbe tega protesta, ki je s strani obrti sicer napovedan. Mislim, da
               je tudi prav, da se obrti, gospodarstvu ne zvišuje stopnje in da se na tem področju
               približno toliko denarja pobere, kot se ga je do zdaj.</p>
               <p>Kar se tiče zemljišč in stavb, pa še enkrat več utemeljujemo to, da v slovenskem
               kmetijstvu, ki je obdavčeno s katastrskih dohodkom, ta odločitev že narejena in da je
               prav, da se stopnja, ki je bila doslej določena, stornira in da je nična odločitve za
               gozdna zemljišča in kmetijska zemljišča. Po podatkih, ki ste jih doslej navedli, je
               to, mislim, da nekje 13 milijonov evrov izpada za državni proračun, predvsem pa
               omogočimo, da se ne bo slovensko podeželje še naprej praznilo oziroma da ne bodo
               lastniška posest se spreminjala zaradi tega, ker enostavno ljudje ne bodo več teh
               davkov plačevali.</p>
               <p>Apeliram na kolege iz koalicije, ki ste ključni pri tej zadevi, da razumnemu
               amandmaju prisluhnite in da poskušamo na nek način ta problem rešiti. Sam sem, tudi
               meni in Slovenski ljudski stranki nam ni domač ta način te licitacije, ki jo sedaj
               odvijamo tu, v državnem zboru, toda spoštovani kolegi, to je bila vaša volja, mi smo
               apelirali na to, da bi se po odločbi Ustavnega sodišča enostavno usedli skupaj in
               rešili ta problem na takšen način, da bi lahko pri eni stvari vsaj rekli, da smo se v
               slovenski politiki dogovoriti.</p>
               <p>Upam, da je ta amandma sprejemljiv in da bi takšna odločitev bistveno razbremenila
               predvsem tiste, ki bodo morali v Sloveniji z ustvarjanjem nove vrednosti ta voz iz
               tega blata izpeljati na bolje. Prosim za podporo temu amandmaju.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Besedo ima mag. Matej Tonin.</p>
            </sp>
            <sp who="SDZ6:ToninMatej">

               <speaker>MAG. MATEJ TONIN (PS NSi):</speaker>

               <p>Spoštovane kolegice in kolegi!</p>
               <p>Če pogledamo nekoliko okoli sebe in se ozremo po drugih evropskih državah, potem
               lahko ugotovimo, da niti eni državi ni uspelo gospodarsko okrevanje z zviševanjem
               davkov. Jaz takega primerna ne poznam, so pa številni drugi primeri, ko kažejo, da z
               zviševanjem davkov so se gospodarske situacije še celo bolj zaostrile. Da vsi
               ugotavljajo, da je slovensko gospodarstvo že preobremenjeno in da bi morali kaj
               narediti, da ga razbremenimo, ne pa še dodatno obremenimo. In ko smo že v krizi, smo
               zdaj številnim malim in drugim podjetnikom naložili še plačevanje davka na
               nepremičnine, ki bo v njihovih proračunih zarezal ne na sto evrov, ampak na tisoče
               evrov.</p>
               <p>Če se nekoliko dotaknem turizma in turistične panoge. Veste, da je to gospodarska
               panoga, ki operira z velikim številom nepremičnin, z velikim številom površin in
               zaradi tega prav njih ta davek najbolj prizadene. Da ne bom govoril na pamet, bom
               govoril zelo konkretno, tisti, ki ste govorili o tem, kako je ta davek na
               nepremičnine v isti ravni kot nadomestilo za uporabo stavbnega zemljišča, vam lahko
               povem primer naših Term Snovik, term, ki so v mojih domačih krajih, torej v Tuhinjski
               dolini. Terme so pred uveljavitvijo davka na nepremičnine plačevale 8 tisoč evrov
               nadomestila za uporabo stavbnega zemljišča. Po informativnem izračunu pa so dobile 60
               tisoč evrov davka na nepremičnine. Razlika je gromozanska. Če vam številke konkretno
               nič ne povedo, potem vam naj pove to, da bo ta davek Termam Snovik vzel tri delovna
               mesta. In če bi se v tem parlamentu zavedali, da z vsakim izgubljenim delovnim mestom
               država izgublja dvakrat; najprej izgublja tam, ko mora tistim brezposelnim
               izplačevati določena nadomestila, grejo stvari iz proračuna, na drugi strani ponovno
               izgublja, ker ti ljudje, ki so izgubili delo, ne plačujejo v državni proračun,
               skratka, izguba je dvakratna.</p>
               <p>Tekom današnjega dne in tekom današnje razprave smo v Poslanski skupini Nove
               Slovenije dobili prošnjo, zaprosilo Turistično-gostinske zbornice, da naj vendarle
               vložimo amandma, ki bi ki bi ta davek z 0,75 znižal vsaj na 0,40. Mi smo to naredili
               in je neka logika v tem, da se vse gospodarske družbe tako tiste v energetiki kot
               tudi tiste v turizmu in še kje drugje izenačijo in imajo isto davčno stopnjo. Državna
               sekretarka je rekla, ampak ta vaš amandma bo pomenil izpada 71 milijonov evrov.
               Veste, to je kako gledate na stvar in kakor jo interpretirate: ali jo vidite kot
               napol poln ali pa polprazen kozarec. Mi teh 71 milijonov tudi lahko interpretiramo
               kot pomoč, razbremenitev gospodarstva, da bi s tem amandmajem za 71 milijonov evrov
               razbremenili gospodarstvo oziroma na drugi strani, če spet govorim konkretno, bi to
               pomenilo, da bi Terme Snovik plačale manj davka na nepremičnine in s tem ohranile
               kakršno koli delovno mesto več.</p>
               <p>Prepričan sem, da, če bomo delali v smeri, da si bomo prizadevali ohranjati delovna
               mesta, bo to dolgoročno pomenilo večji priliv v proračun kot pa zdaj kratkoročni
               preliv iz davka. Ne želim govoriti na pamet, ne želim govoriti v tri dni, ampak hočem
               operirati s konkretnimi številkami. Samo za eno majhno podjetje, za ene majhne terme
               ta davek pomeni izgubo 3 delovnih mest.</p>
               <p>Torej, ko bomo poslanci danes zvečer odločali o popravkih tega davka na nepremičnine,
               bomo imeli 4 različice. Če smo na začetku dneva začeli s stopnjo 0,75, smo že prišli
               do 0,59 – en napredek je in, tako kot so kolegi rekli, to pomeni smo slovensko
               gospodarstvo za pomembne milijone razbremenili. Prepričan sem, da se bo to preko
               državnega proračuna, preko prispevkov vrnilo nazaj državi, ampak smo naredili nekaj
               pomembnega. Ampak imeli boste na izbiro še 3 druge amandmaje: 0,40, 0,30 in na koncu
               tisti, ki bomo hoteli, bomo seveda podprli tudi popolno oprostitev. Manevrskega
               prostora je na današnji seji ogromno, potrebno se bo samo odločiti in na nek način
               dati priložnost gospodarstvu.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Besedo ima mag. Andrej Vizjak.</p>
            </sp>
            <sp who="SDZ6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Torej, spoštovani, osnovna ideja amandma Slovenske demokratske stranke je ta, da je
               prva prioriteta v času krize razbremeniti gospodarstvo in s tem omogočiti gospodarski
               zagon in nova delovna mesta. Gospodarstvo, zlasti mala in srednje velika podjetja so
               zelo jasno povedala, da se z novim davkom nepremičnine njihovo davčno breme tudi
               nekajkrat povečuje. Zlasti določene panoge so prizadete, tu je bil že izpostavljen
               turizem. Torej gospodarstvo, gospodarski subjekti bi bili z novim davkom na
               nepremičnine bistveno, nekajkrat bolj obremenjeni kot doslej in od takega
               gospodarstva vi pričakujete še več davkov in nova delovna mesta: kar 60 tisoč. To je
               seveda nemogoče pričakovati in zato se tudi čudim vašemu amandmaju, da boste sedaj za
               nekaj popustili in mislili, da bo pa vse drugače. Ne bo! Kljub odpustku je to
               gospodarstvo še vedno preobremenjeno, da bi lahko doseglo tiste cilje, ki jih od
               njega pričakujete.</p>
               <p>Pa morate vedeti še eno stvar, da je to zgolj 80 % končnega davka, da v naslednjih
               dveh letih sledi še dodatnih 20 %, saj imamo zdaj samo 80 % osnove. In še nekaj,
               sledi tudi to, da bodo z indeksacijo cen oziroma tudi z indeksacijo te posplošene
               tržne vrednosti lahko v prihodnih letih ovrednotene te nepremičnine bistveno več in
               tudi davek bo zaradi tega višji. In še tretja negotovost je, da bodo lahko občine po
               lokalnih volitvah veselo navile ta davek za marsikoga. Skratka menim, da je stvar
               nesprejemljiva v taki obliki. In še ena stvar je, ki je postala nepojasnjena.</p>
               <p>Naravnost ne znam si predstavljati te logike in teh arbitrarno določenih davčnih
               stopenj. Še enkrat vas sprašujem, kako je možno, da luksuzne nepremičnine, luksuzne
               vile, tudi nerezidenčne ali rezidenčne, bodo poslej s tem davkom manj obdavčene kot
               doslej. Namreč, doslej so bile z 0,5, poslej bodo pa z 0,4 – ne glede na to, ali je
               to rezidenčna ali nerezidenčna. Ali je to pravično? Ali je pravično, da se
               gospodarstvu nekajkrat dvigne davek, da se pa luksuzne nepremičnine, tiste vredne nad
               pol milijona evrov, pa se jih davčno razbremeni in se poslej manj davka plačuje za
               te. Da ne govorimo o nepremičninah, ki so vredne nekaj milijonov evrov, tem se bo pa
               za nekajkrat znižal davek, saj je zdaj predviden kar, če prav vem, 2 odstotni
               točki.</p>
               <p>Torej, razložite mi vaše kriterije za te arbitrarno določene davčne razrede! Zakaj se
               najbolj bogate nepremičnine, vredne nad pol milijona evrov, ki jih ima mogoče res
               nekaj Slovencev, obdavči zdaj manj kot doslej. Ja seveda je res! Po ZUJF je sedaj
               obdavčeno 0,5, poslej pa bo 0,15 + 0,25, je 0,40 skupaj. Kako, da ni res? Res je.
               Gospodarstvo torej za nekajkrat dodatno obdavčite, luksuzne stvari pa razbremenite.
               In vi pravite, da podpirate socialno državo in da vam je za ustvarjanje – in da je
               treba luksuz razbremeniti očitno, pravite tudi.</p>
               <p>Glejte, to, kar sem vam zdaj povedal, je dokaz, da so bile te davčne stopnje določene
               ponoči ali v pavzi, ko noben niti pošteno prebral in premislil tega ni. Kajti
               verjamem, da večina, vsaj toliko vas poznam, poslanke in poslanci, tega niste želeli,
               kar ste naredili. Ste razbremenili luksuz oziroma nepremičnine nad pol milijona
               evrov, vredne nad pol milijona evrov. Skoraj ne vem, če ima kdo izmed nas tu takšno <gap n="…"/>
               Poznam pa nekaj tajkunov, ki to imajo in ti bodo sedaj pravzaprav razbremenjeni.</p>
               <p>Torej, spoštovani! Tudi to, če ste gospodarstvu sedaj nekaj popustili, je to še vedno
               nekajkrat preveč, kot zmore. To je tako, kot da bi tekaču na 100 metrov dali najprej
               nahrbtnik s 70 kilogrami ali pa 75 kilogrami, potem bi mu pa 10 kilogramov vzeli, pa
               bi rekli: zdaj si pa razbremenjen, zdaj boš pa lahko tekel. Ampak še vedno ima
               nahrbtnik s 60 ali pa 59 kilogrami na sebi. To je pravzaprav ena fikcija, ena stvar,
               ki jo boste poskusili prodajati kot odpustek, vendar je še vedno nesprejemljiva. Tudi
               nemogoče bo s takimi davčnimi stopnjami določiti cilje, ki jih imate do tega
               gospodarstva, to je rast in nova delovna mesta.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Besedo ima mag. Andrej Šircelj.</p>
            </sp>
            <sp who="SDZ6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Res je, veliko je nelogike v strukturi davčnih stopenj in res je, da so te davčne
               stopnje predvsem osredotočene na obdavčitev gospodarstva in kmetijstva in ta pa vemo,
               da navadno nepremičnine uporabljajo za to, da sploh lahko ustvarijo dodano vrednost.
               Ne glede na to, če se jim bo to odštelo od katerega koli drugega davka, je danes in
               gospodarstvo in kmetijstvo v takšni situaciji, da dejansko tega ne bo moglo narediti,
               ker je enostavno preveč izgub v tem gospodarstvu in v tem kmetijstvu.</p>
               <p>Poleg tega, da so te davčne stopnje neracionalne in neracionalno postavljene, je
               naslednja težava, naslednji problem za zavezance davčna osnova. Posplošena tržna
               vrednost je neka imaginarna vrednost, ki je zmodelirana na podlagi različnih modelov,
               narejena v kabinetih, narejena tako, da se pač celotna Slovenija razdeli na 19
               okrožij, da se v teh okrožjih poiščejo določene nepremičnine, ki so si podobne ali si
               pa niso podobne, in se potem njihove lastnosti vrže v modele. Pri tem se upošteva na
               eni strani lahko model primerjave cen, če primerjave cen ni, se pravi, da ni prodaj
               na nekem območju teh nepremičnin, potem se upošteva dohodkovna metoda. Se pravi,
               koliko bi od tega dobili na primer nekih dohodkov iz naslova te nepremičnine. Če še
               te ni, je stroškovna metoda in seveda zmeda je popolna in zmeda je tudi bila popolna
               v teh izračunih, ki so jih ljudje dobivali domov.</p>
               <p>Še več, mislim tudi, da je ena največjih težav ta, da zakon na nesprejemljive davčne
               osnove, kjer ni možna osebna cenitev ali pa posebna cenitev posamezne nepremičnine,
               na neracionalne stopnje davčni zavezanci ne bodo imeli možnosti pritožbe na odločbo
               oziroma bo ta možnost izredno omejena. Izredno čudno je in pravno nestrokovno, da se
               bo pritožba urejevala v nekem tretjem zakonu, ne bo se urejevala niti v Zakonu o
               davčnem postopku, kjer je že urejena, v Zakonu o upravnem postopku, kjer je tudi že
               del te pritožbe urejen, niti se ne bo urejala v Zakonu o davku na nepremičnine, ampak
               se bo urejala ta pritožba v Zakonu o množičnem vrednotenju nepremičnin. Zakaj? Če
               nima ta zakon z odločbo Davčne uprave, ki jo izda na podlagi Zakona o davku na
               nepremičnine ali ki je izdana na podlagi Zakona o davčnem postopku, zakaj bo ta
               pritožba urejena posebej v Zakonu o množičnem vrednotenju nepremičnin?</p>
               <p>To je dejansko strokovno nesprejemljivo in zaradi tega mislim, da tudi tak zakon
               pravno ne more iti preko ocene Ustavnega sodišča. Namreč, davčni zavezanci nimajo
               možnosti učinkovite pritožbe v skladu s 26. členom Ustave. Takšnega zakona seveda v
               Slovenski demokratski stranki ne moremo podpreti. Ne moremo ga podpreti: zaradi tega
               ker ne daje pravne varnosti, zaradi tega ker prekomerno obdavčuje gospodarstvo in
               podeželje, zaradi tega ker ni nobene logičnosti v sami višini obdavčitve na posamezne
               nepremičnine, zaradi tega, ker dejansko nimam nikakršnega socialnega karakterja ta
               zakon. Socialni karakter ni določba, ki določa, da lahko nekdo del premičnine prenese
               na občino ali državo ali na DURS.</p>
               <p>V Slovenski demokratski stranki smo od vsega začetka nasprotovali takšnemu zakonu.
               Menimo tudi, da od nepremičnin ne bi smeli pridobiti več denarja v državni – oziroma
               v katere koli proračune, predvsem v občinske proračune, kot smo prejeli od sedanje
               obdavčitve. Seveda menimo, da je zakon kot takšen nesprejemljiv. Zaradi tega ga je
               treba ukiniti. Treba ga je ukiniti, treba je zbrati strokovne in tudi politične moči
               in začeti s pripravo novega zakona, na novih temeljih, ki bo pravičnejši in tudi
               strokovnejši ter seveda pravno sprejemljiv. Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Želi še kdo razpravljati, ki še do sedaj ni? Želi. Torej odpiram prijavo na
               razpravo.</p>
               <p>Prijavljeni so trije razpravljavci, prva ima besedo gospa Romana Tomc.</p>
            </sp>
            <sp who="SDZ6:TomcRomana">

               <speaker>ROMANA TOMC (PS SDS):</speaker>

               <p>Hvala lepa za besedo, spoštovana podpredsednica.</p>
               <p>Poglejte, mi v Slovenski demokratski stranki od vsega začetka, ko se je začelo
               govoriti o tem zakonu, še pred sprejemom proračuna, opozarjamo na to, da je to slab
               zakon, nepremišljen zakon in nepotreben zakon. Vlada in koalicija sta nas nasprotno
               želeli prepričati, da gre za sistemsko urejanje tega področja, da bo s tem v
               Sloveniji zavladal na področju obdavčevanja nepremičnin nek red in da seveda je to
               edini razlog, zakaj ta zakon sprejemamo.</p>
               <p>Sedaj se je bolj kot že na začetku pokazalo, da temu ni tako in da je Vlada ves čas
               zavajala z napačnimi podatki, da ne rečem prirejenimi podatki in da je ves čas v
               ozadju samo to, kako bomo napolnili proračunsko luknjo, na katero in na proračun je
               predsednica Vlade vezala tudi zaupnico.</p>
               <p>Danes nimamo samo, bom rekla, slabega stanja ali pa slabe slike, danes imamo tukaj
               popoln kaos. Seveda je zmeda in panika v vladnih vrstah in med koalicijo zelo velika.
               Kako bi si sicer razlagali te številne spremembe, ki so se dogajale na tej poti, ko
               se je zakon kar naprej spreminjal, vmes smo malce še naredili na Zakonu o množičnem
               vrednotenju nepremičnin – kar bi morali že na začetku –, danes dobivamo iz ure na
               mizo druge amandmaje, in ob tem bi opozorila na finančne posledice teh amandmajev in
               teh obljub in izračunov, ki jih je Vlada dajala takrat, ko smo zakon sprejemali.</p>
               <p>Če ste pozorno poslušali državno sekretarko na začetku, je omenila, da so bili
               izračuni, koliko bo nepremičninski davek prinesel v proračun, narejeni tako, malce
               celo za rezervo in da tudi ta manko – ni uporabila točno teh besed, ampak iz njenih
               besed je izhajalo, da tudi ta manko –, ki naj bi prišel zaradi sprememb tega zakona,
               ne bo ogrozil proračuna, kajti planirano je bilo, da bo malce več prihodkov, kot je
               dejansko bilo nam na odborih in v Državnem zboru predstavljeno. Kako ste se,
               spoštovana Vlada, lahko tako zelo zmotili v vaših izračunih, če ste bili pred par
               minutami sposobni oceniti finančne posledice amandmajev, ki smo jih različne stranke
               vložile zdaj v proceduro na en milijon natančno? To se pravi, ali ste z izračuni pri
               predstavitvi tega zakona zavajali? Najbrž boste odgovorili tudi na to, ampak
               sprašujem se, če pa niste zavajali, kje boste vzeli to razliko.</p>
               <p>Seveda tega sprenevedanja in zavajanja je dovolj. Mislim, da bi bilo prav, da čim
               prej ta zakon ukinemo in da sprejmemo nek zares sistemski zakon, ki bo uredil
               obdavčitev nepremičnin pravično in tako, da bodo vsi državljani in državljanke, pa
               tudi gospodarstveniki na nek način sprejeli to breme, ker vedo, da nepremičnine pač
               morajo biti obdavčene.</p>
               <p>Da zaključim s tem, ko nisem zadovoljna s temi vašimi finančnimi izračuni, v katere
               zelo težko verjamem, enkrat so zelo natančni, drugič so tako zelo pavšalni, pa vas
               sprašujem še nekaj – upam, da boste odgovorili. Zakaj ste se odločili – zdaj ne vem
               ,ali bo na to Vlada odgovorila ali koalicija – ravno za stopnjo 0,59? Zakaj se niste
               odločili za 0,57 ali pa 0,61? Najbrž morajo biti takšni predlogi, ki vplivajo na tako
               zelo veliko število gospodarstvenikov, v tem primeru natančno pretehtani, za njimi
               morajo stati kakšne analize. Ampak, edina analiza, ki je tukaj narejena, je nek
               program, v katerega ste vstavili številke, ste izračunali, koliko milijonov levo ali
               desno imate še manevrskega prostora, in tako je nastala stopnja. Če lahko po vsem tem
               še trdite, da gre za pravično obdavčitev nepremičnega premoženja, potem se res lahko
               vprašamo, kje smo.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Za repliko je prosila mag. Mateja Vraničar, državna sekretarka. Izvolite.</p>
            </sp>
            <sp who="SDZ6:VraničarMateja">

               <speaker>MAG. MATEJA VRANIČAR:</speaker>

               <p>Hvala lepa.</p>
               <p>Če ste me res dobro poslušali, ko sem govorila o finančnih učinkih, sem omenila, da
               so finančni učinki izračunani tudi za te amandmaje na podlagi enakih vhodnih
               podatkov, kot smo jih imeli pri pripravi zakona novembra lanskega leta.</p>
               <p>Dejstvo pa je, da na podlagi informativnih izračunov danes razpolagamo z bolj
               podrobnimi podatki, kot so bili tisti podatki, s katerimi smo razpolagali ob pripravi
               zakona, zaradi tega je mogoče oceniti, da to, kar je bilo predlagano s strani Vlade v
               prvotnem predlogu zakona, lahko oziroma to znižanje davčnega izplena ne bo tako
               veliko, kot bi bilo, če bi podatki ostali enaki, kot so bili ob prvih ocenah, ko smo
               pripravljali predlog zakona. Zato ne gre za nikakršno zavajanje, ampak gre za uporabo
               podatkov, ki smo jih imeli novembra na razpolago. Če danes ocenjujemo učinek na
               prihodke proračuna, moramo v bistvu ocenjevati na isti bazi podatkov, vemo pa, da je
               ocena v bistvu ena zadeva, dejanska realizacija pa druga številka, in vedno stremimo
               h temu, da sta si čim bolj enotni.</p>
               <p>Kar pa se tiče predloga amandmaja, Vlada ni predlagateljica amandmaja in ne morem
               komentirati stopnje.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Gospod Matevž Frangež ima besedo.</p>
            </sp>
            <sp who="SDZ6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Mislim, da imamo resno težavo. Slovenska demokratska stranka predlaga amandma z
               ničelno obdavčitvijo poslovnih nepremičnin, morda tudi zaradi tega koalicija ponovi
               razmislek in reče O. K., znižajmo obremenitev z 0,75 na 0,59, pokaže se nek korak in
               dobra volja, zato da morda stališča in poglede nekoliko zbližamo, ampak že v tistem
               trenutku je problem že to, da smo ta korak naredili. Vidite, na ta način bomo v tej
               državi prišli težko z mrtve točke.</p>
               <p>Moram ponoviti, da je bila nižja obdavčitev gospodarstva pravzaprav neko zavzemanje,
               ki ima korenine v koalicijskih usklajevanjih, še predem smo osnovni Zakon o davku na
               nepremičnine sploh sprejeli. Žal takrat predvsem fiskalni razlogi, zelo trmasto
               vztrajanje finančnega ministrstva niso tega dovoljevali. Danes smo soočeni, bom
               rekel, z neko novo situacijo. Vemo, da ankete, ki so bile opravljene v gospodarstvu,
               kažejo na to, da obdavčitev ni približno enaka, kot je bila po dosedanjem sistemu z
               nadomestilom za uporabo stavbnega zemljišča, to je bil podatek, ki nam je bil do
               tedaj predstavljen, ampak da obrtniki in podjetniki, podjetja ugotavljajo, da bo
               njihova obremenitev po sprejetju davka na nepremičnine nekajkrat večja. Nekateri
               trdijo tudi desetkrat večja. Mislim, da je to logičen argument, na katerega se mora
               seveda politika trezno in racionalno odzvati. Zato sem vesel koalicijskega amandmaja,
               vesel trme nekaterih poslank in poslancev, zato da smo danes do tega amandmaja
               prišli. Prepričan sem, da ga bo koalicija, verjetno pa tudi kolegi iz opozicije
               podprli, ker predstavlja osnovo za neko vzdržnejšo obdavčitev.</p>
               <p>Nedvomno je, da bo Ustavno sodišče jutri predstavilo rezultate svoje ustavne presoje
               tega zakona. Zdaj težko je danes špekulirati, po spletu že krožijo namigi in
               informacije o tem, kakšna je odločitev. V vsakem primeru se bo po objavi odločitve
               Ustavnega sodišča treba soočiti z neko novo realnostjo; bodisi z zahtevkom, da je
               potrebno posamezne dele zakona popraviti, ali zakon in to ureditev v celoti
               premisliti na novo. Vse poti so mogoče. Soglašam z nekaterimi kolegi, da bi bilo
               mogoče z današnjimi spremembami zakona počakati še nekaj dni, počakati na odločbo
               Ustavnega sodišča. Hkrati pa tudi ugotavljam, da ni nič narobe, če mi zakonodajni
               proces teh sprememb opravimo danes, pa seveda jutri na novo ugotovimo, kaj bo
               potrebno še opraviti. Ta čas smo investirali v to, mislim, da ta čas ni vržen stran,
               in če bo prispeval h temu, da bo ureditev boljša in – upam si trditi – tudi
               pravičnejša, potem smo nekaj pametnega danes naredili.</p>
               <p>Predlagam, da torej rešitve – veste, davkov nihče ne sprejema zaradi tega, ker bi jih
               bil sam vesel; davki so potrebni, zato da celotna družbena infrastruktura deluje.
               Tisti, ki pa imamo odgovornost in pooblastila, da sprejemamo takšne odločitve, ki
               bodo jutri obremenjevale ljudi in gospodarstvo, pa se moramo zavedati na eni strani,
               da morajo ti davki biti pravični, in na drugi strani, da sredstva, ki jih iz tega
               naslova pridobimo, racionalno uporabljena za naše skupne razvojne potrebe. A vendarle
               je treba ugotoviti, da je tudi ta davek na nepremičnine, kakor je že nepriljubljen,
               vendarle kot del širšega paketa prispeval k temu, da se je zaupanje v Slovenijo
               okrepilo in da danes plačujemo bistveno nižje obresti, kot smo jih plačevali pred
               enim letom.</p>
               <p>Zato trdim, da je ta davek eden od tistih ukrepov, ki je prispeval k temu, da lahko
               danes po nekaj spodbudnih rezultatih, ki pa so še prešibki za to, da bi jih ljudje
               čutili in zato cenili, vendarle utirajo Slovenijo na neko žal počasno, pa vendarle
               zanesljivo pot okrevanja.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Besedo ima gospod Jožef Horvat.</p>
            </sp>
            <sp who="SDZ6:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospa podpredsednica, kolegice in kolegi!</p>
               <p>Amandma, ki so ga podpisale koalicijske poslanske skupine, še vedno predvideva za
               poslovne in industrijske nepremičnine, razen energetskih nepremičnin, praktično še
               vedno dvakrat večjo davčno stopnjo, kot to pričakuje Obrtno-podjetniška zbornica, ki
               je reprezentant malega gospodarstva, ki predstavlja, kot sem že danes enkrat povedal,
               približno 99 % slovenskega gospodarstva. Zato je naš amandma poslancev Nove Slovenije
               boljši. Naša stopnja je 0,4 % za poslovne in industrijske nepremičnine ter za
               zemljišča za poslovno in industrijsko rabo. Genezo našega amandmaja je razložil
               kolega Matej Tonin, ne bom ponavljal.</p>
               <p>Turistično-gostinska zbornica Slovenije pa se je najbrž na našo poslansko skupino
               obrnila zato, ker smo pri obravnavi proračuna Republike Slovenije za leto 2014, prav
               tako na njihovo iniciativo vložili amandma, ki je bil sprejet v Državnemu zboru in je
               povečal postavko za turistično promocijo, mislim da za tri milijone evrov. Turizem je
               zelo pomembna dejavnost, nekaj številk za leti 2012, 2013: 3,3 milijona prihodov, 9,5
               milijonov prenočitev, 61 % tujih, povprečna doba bivanja 2,9 dni, dve milijardi evrov
               deviznega priliva, slabih 13 % BDP, 40 % izvoznih storitev Slovenije, 250 petdeset
               milijonov DDV in še dodatno 180 milijonov prispevkov, davkov na plače in tako naprej
               in dobrih 13 % zaposlenih v slovenskem gospodarstvu.</p>
               <p>Zakaj govorim zdaj o hotelski in nastanitveni dejavnosti? Zato, – to je pa pomemben
               podatek, ker o tem še danes nismo govorili, je treba vedeti, da je delež opredmetenih
               osnovnih sredstev v gospodarstvu v povprečju slabih 37 %. V dejavnosti hotelov in
               nastanitvenih obratov pa je 81,5 % delež opredmetenih osnovnih sredstev. Danes sem že
               govoril tudi o primeru lastnikov, ki imajo deset sob, to se pravi, dvajset postelj v
               Moravskih Toplicah, vendar sem navedel napačen podatek, ker sem povedal davek samo za
               lastnika, ki je lastnik polovice teh kapacitet. Torej, je treba 2 tisoč 300 evrov
               pomnožiti z dva; se pravi, za dvajset postelj, torej deset sob, bodo po informativnem
               izračunu plačali 4 tisoč 600 evrov na letni ravni.</p>
               <p>Povedal sem tudi že in ponavljam, da je povprečna cena nočitve z zajtrkom osemnajst
               evrov, in če poenostavim, če so vsi stroški, materialni in stroški za plače, samo
               osem evrov, potem je potrebno 460 nočitev, da državi plačate davek na nepremičnino.
               Gospe in gospodje, ne boste našli naslednika, ki bi prevzel to dejavnost, mi se
               ukvarjamo v temu obdobju tudi z nasledstvom, tako na kmetijah kot v obrtnih
               obratovalnicah – ta fenomen nekako pozabljamo in je zelo pomemben. Mladi se ne bodo
               pri takšnih obremenitvah odločali, da bi prevzeli bodisi kmetijo, bodisi turistično
               dejavnost, bodisi neko proizvodno dejavnost. In to je problem. To je problem v tem
               času.</p>
               <p>Mislim, da razbremenitev gospodarstva daje seveda možnost za hitrejši razcvet
               gospodarstva, daje večjo možnost za hitrejše polnjenje proračuna in daje večjo
               možnost za zmanjšanje hitrosti slovenskega zadolževanja. Kolikšna je ta trenutek
               hitrost slovenskega zadolževanja, gospe in gospodje? En milijon evrov na uro! En
               milijon evrov na uro je hitrost slovenskega zadolževanja in ta traja že celo leto, to
               je 8 tisoč 760 ur. To je točen podatek! Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Želi še kdo razpravljati, ki ni razpravljal? Želi, odpiram prijavo k razpravi.</p>
               <p>Imamo dva prijavljena, prvi ima besedo gospod Mirko Brulc.</p>
            </sp>
            <sp who="SDZ6:BrulcMirko">

               <speaker>MIRKO BRULC (PS SD):</speaker>

               <p>Hvala lepa. Zelo na kratko.</p>
               <p>Res je, pričakovanja so vedno drugačna, kot je realnost. Tudi jaz pričakujem, da ne
               bi plačeval davkov. Obrtna zbornica pričakuje, da ne bi bilo davkov in to predlaga
               tudi opozicija, kar je zelo zelo všečno. Vaša napoved, da ko boste vi na oblasti, ne
               bo davkov, je fantastična reč. Poglejte, ničelna stopnja za vse poslovne,
               industrijske, kmetijske objekte in zemljišča in tako dalje – ja kam pa pridemo?! Tudi
               vlada je pričakovala, da bo iz davka na gospodarske objekte in tako dalje dobila 177
               milijonov, zdaj jih bo dobila 32. Ampak, davek, zapomnimo si, ni kazen.</p>
               <p>Pa samo za intermezzo, toliko imamo besed okrog urgentnih centrov, urgence na
               Kliničnem centru in tako dalje. Ne more biti drugače, če davka, če ni proračunskih
               sredstev za to, da ko bom rabil urgentna sredstva– kako, da ne? Lahko zaposlimo 10,
               15 zdravnikov samo na enem oddelku bolnišnice, UKC; seveda lahko, če pridemo do
               rezerv in tako dalje, to je druga zgodba. Ali pa lahko imamo ta standard, ki ga
               želimo imeti, in nobenemu ne želim, da bi rabil pomoč na urgentnem centru, ampak če
               ni davkov, ni tega standarda, zato so pač davki. S tem pa, da ga je v preteklosti
               bilo veliko, je odtekalo sem in tja, da rešujemo banke, da zato banke jemljejo
               bankomate nekje v hribih in podobno – to je druga zgodba, o tem se je tudi treba
               pogovarjati. Bankirjem ne zaupam, nobenemu več – da grem z imeni ven! Ampak sedaj je
               situacija taka, te davke bo pač treba pobrati in jih pošteno nameniti za to, da
               preživimo, da zaženemo gospodarstvo in da tudi ta sektor družbenih dejavnosti,
               sociale in tako dalje, ohranimo oziroma izboljšamo, ker to je želja.</p>
               <p>Tudi obrtnik gre kdaj k zdravniku, pa šola svoje otroke, pa tudi dobiva štipendijo,
               pa je subvencioniran, pazite, subvencioniran pri plačevanju vrtcev, vam povem
               primere, ampak vseeno se pelje z BMW v vrtec po otroka in tako dalje. Bo že občina
               plačala. Iz česa? Iz davkov! Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Besedo ima gospod Jože Tanko.</p>
            </sp>
            <sp who="SDZ6:TankoJože">

               <speaker>JOŽE TANKO (PS SDS):</speaker>

               <p> Hvala lepa za besedo.</p>
               <p>Prej se je za gospodom Möderndorferjem usula koalicija, prišla kot vihar, odglasovala
               proceduralni predlog in jo je potem vzela megla. Nikogar več skoraj ni tukaj od
               koalicije, da bi obrazložil amandma. Gospod Möderndorfer, prvopodpisani pod amandma
               koalicije, vsaj toliko bi bil, da bi obrazložil smisel amandmaja. Pa ga ni niti tukaj
               niti obrazložitve ni naredil.</p>
               <p>Sicer pa lahko na splošno ugotovimo. Zdaj v tem zadnjem obdobju, pa naj gre to za
               bivšo Pahorjevo vlado ali za sedanjo vlado Alenke Bratušek. V obeh obdobjih se je
               izjemno veliko govorilo o pravičnosti in se je vse kompenziralo samo z dodatnimi
               obremenitvami ali pa z rezanjem pravic. Čisto nič drugega se v tem obdobju ni
               dogajalo, ne v enem ne v druge. Tudi sedaj smo pravzaprav na istem. Postavljajo se
               izredno visoke ovire pri mnogih zakonih, recimo tudi pri Zakonu o gozdovih, pri
               prevoznicah, pri omejitvah količin prevozov. Pojavljajo se dodatne omejitve pri
               vrednotnicah, pojavljajo se dodatne administrative ovire, kajti, če hoče ta vlada kaj
               storiti, mora z nekim administrativnim ukrepom nekaj zajeti in z drugim
               administrativnim ukrepom nekaj prerazporediti. In počnete izključno samo to! Ves
               koncept tega leta vlade Alenke Bratušek se ukvarjate samo s to zadevo; z zajemanjem
               tam, kjer lahko vzamete, in prerazporejanjem. Pod krinko socialne pravičnosti! Vendar
               vse tisto, kar ta vlada potrebuje, bi lahko dobila že samo z neko primerno
               odločitvijo, da ne bi plačala bančne luknje privatnih bankirjev, ker gre za milijardo
               in 30 milijonov evrov poroštev in še nekaj 100 milijonov evrov gotovine ob tem, in bi
               tisti denar, ki ga je tam vrgla v tisto bančno luknjo Faktor banke in Probanke,
               namenila za vse druge potrebe v tej državi, za vse druge potrebe. Marsikaj od tega bi
               ostalo, tudi za namene, o katerih zdaj razpravljate, tudi za urgentne bloke, veliko
               tega denarja bi ostalo za urgentne bloke, za zdravnike, za investicije in tako
               naprej. Samo ti dve banki, povsem privatni, sta pobrali ali pa bosta pobrali
               milijardo evrov proračunskega denarja, in to od ljudi, ki jih sedaj obremenjujete z
               davkom na nepremičnine. Čisto nič drugega niste storili v tem delu.</p>
               <p>Pravzaprav bi bilo treba vprašati, kje je zdaj ta socialna pravičnost, kje je
               sociala. Ali je sociala to, da obremenjujemo z dohodnino, z davkom na nepremičnine, z
               omejitvami pri mnogih drugih zadevah pa drugih zakonih osebe, ki so na minimalni
               plači ali nekoliko višje, in ta denar, ki se zbere v proračunu namenimo za Faktor
               banko in Probanko in pokrivanje tistih tajkunskih zgodb tam? Je to? Je to , kar počne
               koalicija v tem obdobju? Zagotovo tudi uvedba davka na nepremičnine ni bila
               premišljena. Če bi bila uvedba davka na nepremičnine premišljena, potem bi bile
               davčne obremenitve ali pa predvidena davčna stopnja drugačna.</p>
               <p>V postopku sprejemanja zakona tam lansko leto jeseni smo predlagali marsikatero
               rešitev, kar zadeva davčno stopnjo – nemogoče je bilo doseči kar koli! Sedaj, ko
               grozi, da bo Ustavno sodišče razveljavilo pomembne določbe zakona ali pa morda cel
               zakon, se ukvarjamo z novelo zakona, ki je pravzaprav blokiran. Če se bo jutri
               zgodilo kar koli na Ustavnem sodišču od tega, kar sem povedal, bo zakon, iz katerega
               se bo še kadilo, ker ga bomo danes sprejeli pa še objavljen ne bo – bo že
               brezpredmeten. Že tisti trenutek bo brezpredmeten. In tisti koalicijski poslanci, ki
               govorite o tem, da se dajmo ukvarjati s pametnimi stvarmi v Državnem zboru, bi danes
               lahko odločili drugače; tudi na kolegiju bi lahko vaši predstavniki odločili drugače.
               Da ne bi obremenjevali Državnega zbora, bi lahko izglasovali, da se točka ne uvrsti
               na dnevni red, da se počaka odločitev Ustavnega sodišča in da se potem pristopi k
               reševanju tega problema. Tako pa forsirano razpravljamo tukaj nekaj ur za nič. Na
               koncu bo treba vso to štorijo ponoviti. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Ugotavljam še je interes za razpravo. Tako predlagam, da se prijavite k razpravi.</p>
               <p>Besedo ima mag. Marko Pogačnik, izvolite.</p>
            </sp>
            <sp who="SDZ6:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za dano besedo, kolegice, kolegi!</p>
               <p>Koalicija s temi amandmaji, ki jih je predlagala, mene ta zadeva spominja na
               nizozemsko dražbo, nizozemska dražba pa je, ko se od osnovne cene začne cena
               zmanjševati. Ampak ta dražba se na Nizozemskem uporablja za ovenelo cvetje. In
               oveneli zakon je verjetno tudi tale nepremičninski, ki ste ga vi spravili skozi in ki
               ga bo, po vsej verjetnosti, jutri, verjetno vsaj enega izmed členov, Ustavno sodišče
               zavrnilo.</p>
               <p>Mislim, da je prišel čas streznitve in da bi se koalicija morala zavedati, da vse
               ukrepe in vse zakone, ki jih je sprejela v svojem obdobju, sprejema v škodo predvsem
               gospodarstva. Ta nepremičninski zakon, verjamem, da marsikdo tudi od poslancev
               pozicije, koalicije je težko stisnil tipko. Vendar vas je predsednica Vlade stisnila
               v kot in vezala na proračun zaupnico.</p>
               <p>Spoštovana državna sekretarka, zanima me, na kakšen način boste nadomestili izpad
               tega prihodka, ki ga nameravate dati, če bo ta amandma danes izglasovan. Po nekaterih
               informacijah vam proračun za leto 2014 striže že za več kot 500 milijonov evrov. Ali
               se bodo uresničile potem tiste besede na hearingu, ki ga je imel minister za
               gospodarstvo, ki je dejal, da podpira dvig DDV? Ali lahko sedaj v kratkem
               pričakujete, da boste zadevo tukaj malo ublažili, na drugi strani boste pa začeli
               poviševati ponovno DDV? Bi pričakoval od vas odgovor, na kakšen način boste te zadeve
               zapolnili. Treba se je zavedati, da je predsednica Vlade vezala zaupnico in da je bil
               ključni polnilec proračuna za leto 2014 davek na nepremičnine. Res skrajno obžalujem,
               da ste koalicijski poslanci tako trdi, da ne poslušate ne opozicije, pri tem zakonu
               pa niste poslušali tudi strokovne javnosti. Vsa strokovna javnost je v glavnini
               nasprotovala temu zakonu, ne zakonu v celoti, ampak posameznim določbam. Kdaj bo za
               vas prišla streznitev? Kakšno obremenitev lahko gospodarstvo in davkoplačevalci
               pričakujemo še pod to vlado? Treba se je zavedati, da v letošnjem letu in v
               naslednjem letu se plačuje samo 80 % od ocenjene vrednosti in da se bodo te
               obremenitve v naslednjih letih še povečale, ne glede na to vaše zmanjševanje. Na
               kakšen način boste vi zagotovili, da bo ta davek dejansko pobran in da bo prišlo do
               priliva? Povejte, spoštovana gospa državna sekretarka, kakšen je na današnji dan ali
               na prejšnji mesec davčni dolg? Verjamem, da je krepko čez milijardo. Čez milijardo
               nepobranega davka! Ali ne bi bilo bolj smiselno, da pospešite izterjavo tega davka in
               da s tem dopolnite proračun, ne pa da so nove nove obremenitve. In da tukaj prihaja
               še do določenih izjem, določenih popustov in da določenim ljudjem ponovno ne bo treba
               tega davka plačevati, ali pa ga ne bo plačal, pa potem tudi do te izterjave ne bo
               prišlo.</p>
               <p>Mislim, da bi bilo to bolj smiselno in kvalitetnejše, predvsem pa to, če želimo, da
               gospodarstvo okreva. Niti enega amandmaja, niti ene pripombe Slovenske demokratske
               stranke niste upoštevali, ne sedaj, ne meseca novembra, ko se je ta zakon izglasoval
               v poznih jutranjih urah. Mislim, da za ta fiasco, s tem nepremičninskim davkom in z
               vsem skupaj mora na koncu nekdo sprejeti odgovornost.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Glede na to, da je predstavnica Vlade že izkoristila čas, ki ga je imela na
               razpolago, seveda ne more odgovoriti na zastavljena vprašanja, in tudi sicer bi
               predlagal, da to upoštevati pri razpravah.</p>
               <p>Ugotavljam pa, da ni prijavljenih k razpravi, tako da zaključujem razpravo.</p>
               <p>O amandmajih bomo v skladu s časovnim potekom seje Državnega zbora odločali čez pol
               ure v okviru glasovanj. Torej bomo ob 17.40 pričeli z glasovanji.</p>
               <p>S tem prekinjam to točko dnevnega reda in prekinjam tudi 23. sejo Državnega zbora, ki
               jo bomo z glasovanji nadaljevali, kot sem povedal, ob 17.40.</p>
               <stage type="time">(Seja je bila prekinjena ob 17.10 in se je nadaljevala ob 17.41.)</stage>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Spoštovane kolegice poslanke in kolegi poslanci, gospe in gospodje! Nadaljujemo
               prekinjeno sejo zbora.</p>
               <p>Prehajamo na glasovanje zbora o predlogih odločitev. Prosim vas, da preverite
               delovanje glasovalnih naprav. <title>Nadaljujemo s prekinjeno 12. točko dnevnega reda, to je z drugo obravnavo Predloga zakona o
                  spremembah in dopolnitvah Zakona o odvzemu premoženja nezakonitega izvora v okviru
                  rednega postopka.</title>
               </p>
               <p>Prehajamo na odločanje o vloženih amandmajih, ki ga bomo opravili na podlagi pregleda
               vloženih amandmajev z dne 26. 3. 2014.</p>
               <p>Odločamo o amandmaju poslanskih skupin koalicije k 4. členu. Lahko odločimo?</p>
               <p>Glasujemo. Navzočih 80 poslank in poslancev, za je glasovalo 79, proti nihče.</p>
               <p><stage>(Za je glasovalo 79.)</stage> <stage>(Proti 0.)</stage></p>
               <p>Ugotavljam, da je amandma sprejet.</p>
               <p>Ali mora še kdo preveriti delovanje glasovalne naprave, ker sem vmes <gap n="…"/>? Je v redu?
               Nadaljujemo z odločanjem, in sicer odločamo o amandmaju Poslanske skupine Slovenske
               demokratske stranke k 5. členu. Lahko odločimo?</p>
               <p>Glasujemo. Navzočih 80 poslank in poslancev, za je glasovalo 30, proti 47.</p>
               <p><stage>(Za je glasovalo 30.)</stage> <stage>(Proti 47.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju Poslanske skupine Slovenske demokratske stranke k
               8. členu. Lahko odločimo?</p>
               <p>Glasujemo. Navzočih 82 poslank in poslancev, za je glasovalo 31, proti 48.</p>
               <p><stage>(Za je glasovalo 31.)</stage> <stage>(Proti 48.)</stage></p>
               <p>Ugotavljam, da amandma ni sprejet.</p>
               <p>Zaključili smo z odločanjem o amandmajih in s tem zaključujem drugo obravnavo
               predloga zakona.</p>
               <p>Ker so bili v drugi obravnavi sprejeti amandmaji k manj kot desetini členov
               dopolnjenega predloga zakona in je predlagatelj predloga zakona že v uvodni
               predstavitvi predlagal, da Državni zbor na podlagi prvega odstavka 138. člena
               Poslovnika zbora, še na tej seji opravi tretjo obravnavo predloga zakona, prehajamo
               na odločanje o navedenem predlogu. Sklep ne bo sprejet, če mu bo nasprotovala več,
               kot tretjina navzočih poslancev. Lahko odločimo o tem predlogu?</p>
               <p>Glasujemo. Navzočih 78 poslank in poslancev, za je glasovalo 78, proti nihče.</p>
               <p><stage>(Za je glasovalo 78.)</stage> <stage>(Proti 0.)</stage></p>
               <p>Ugotavljam, da je sklep sprejet.</p>
               <p>Državni zbor bo tretjo obravnavo predloga zakona opravil v ponedeljek, 31. 3. 2014.
               Službe zbora bodo pripravile pregled, v katerega bo vključen sprejeti amandma in
               člen, h kateremu je bil amandma sprejet. Amandmaje k temu členu lahko predlagatelji
               vložijo do začetke tretje obravnave predloga zakona na seji zbora.</p>
               <p>S tem prekinjam to točko dnevnega reda. <title>Nadaljujemo s prekinjeno 10. točko dnevnega reda, to je z drugo obravnavo Predloga zakona o
                  finančni upravi v okviru rednega postopka.</title>
               </p>
               <p>Prehajamo na odločanje o vloženih amandmajih, ki ga bomo opravili na podlagi pregleda
               vloženih amandmajev z dne 26. 3. 2014. Prehajamo k 9. členu in pod točko 1, odločamo
               o amandmaju Poslanske skupine Slovenske ljudske stranke k 9. členu. Pri tem vas
               želimo opozoriti, če bo ta amandma sprejet, postaneta amandmaja pod točkama dve in
               tri brezpredmetna.</p>
               <p>Obrazložitev glasu v imenu Poslanske skupine Slovenske ljudske stranke, gospod Jakob
               Presečnik.</p>
            </sp>
            <sp who="SDZ6:PresečnikJakob">

               <speaker>JAKOB PRESEČNIK (PS SLS):</speaker>

               <p>Hvala lepa za besedo, gospod predsednik. Kolegice in kolegi, gospa državna
               sekretarka!</p>
               <p>Ugotavljamo že kar nekaj časa, že kar nekaj let, da se dobesedno korak za korakom
               siromaši dostopnost do institucij države na lokalnem nivoju. Mi smo na primer, samo
               za primer bom dal, na našem področju imeli sestanek pred približno letom dni, kjer
               smo ugotavljali, da dobesedno vse institucije oziroma, če po domače rečem, izpostave
               ministrstev ukinjajo svoje izpostave na lokalnem nivoju in s tem –razumem, da s tem
               na nek način zmanjšujemo stroške države, vendar po drugi strani onemogočamo ljudem,
               državljankam in državljanom, da bi z neko normalno dostopnostjo lahko opravljali
               svoje posle; in davčni uradi so eden od teh uradov, kjer to počnemo že kar nekaj
               časa.</p>
               <p>Bom za primer navedel, minister dr. Gregor Virant je kot minister za javno upravo
               pred približno sedmimi leti odpiral en tak upravni center, konkretno v Mozirju, in
               takrat rekel, da je to vzorčni primer organizacije države na lokalnem nivoju. To isto
               besedo, ta isti stavek je uporabil tudi na predstavitvi za ministra za notranje
               zadeve in javno upravo – in veste, kam gre ta vzorčni primer? Ta vzorčni primer gre v
               to, da počasi postaja, če malo pretiravam, hiša strahov. Posamezna predstavništva se
               počasi ukinjajo. Bom povedal primer Geodetske uprave, kjer je umrl eden od
               sodelavcev, je nadomestilo za tega sodelavca dobila centrala Geodetske uprave v
               Ljubljani. Davčna uprava pomeni vložišče, enkrat ali dvakrat na dan z eno
               sodelavko.</p>
               <p>Zdaj bomo isto naredili še podobno z nekaterimi davčnimi uradi, konkretno mislim, da
               Velenje, Ptuj, ne vem, še eden, se opravičujem – Kočevje. Se opravičujem, predsednik,
               ker mi je iz glave ušlo, kateri je predviden. Zagotovo to ni v smeri približevanja
               države in uradov države državljankam in državljanom.</p>
               <p>Zato predlagam, da podpremo ta naš amandma, ker vsaj sedanjo organizacijo
               zadržujemo.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo? Še obrazložitev glasu v imenu poslanskih skupin? Potem predlagam, da
               se prijavite za obrazložitev glasu v imenu poslanskih skupin.</p>
               <p>Gospod Jožef Horvat bo obrazložil stališče Poslanske skupine Nove Slovenije,
               izvolite.</p>
            </sp>
            <sp who="SDZ6:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik, spoštovane kolegice, spoštovani kolegi!</p>
               <p>Naj povem, da bo Poslanska skupina Nove Slovenije podprla ta amandma k 9. členu, ki
               ga predlaga Slovenska ljudska stranka. Praktično lahko nadaljujem z razmišljanjem
               kolega Jakoba Presečnika in dejansko njegove navedbe apliciram na statistično regijo
               Pomurje. Mi smo v zadnjih letih v Pomurju izgubljali kar nekaj pomembnih poslovnih
               subjektov; začenši s Pomursko banko, delniško družbo, ki je danes več ali manj en
               malo večji bančni šalter. Upoštevajoč, da gre za 100 % državno lastnino, pomurski
               poslanci se borimo za oziroma proti ukinitvi se borimo, proti ukinitvi bančnih
               poslovnih enot Nove Ljubljanske banke, danes v 100 % državni lasti – nismo uspeli;
               borimo se proti ukinjanju poštnih poslovalnic – tu smo delno uspeli in najbrž samo
               začasno in dobro je, da ostane tudi finančni urad Murska Sobota s sedežem v Murski
               Soboti, ki bo obsegal območje upravnih enot Gornje Radgone, Lendava, Ljutomer in
               Murska Sobota.</p>
               <p>Predvsem zaradi dostopnosti državljanov do tovrstnih storitev moramo skrbeti, da bo
               ta mreža dovolj gosta in nikakor ne smemo dovoliti, da bi nekatere regije, predvsem
               seveda tiste, ki so daleč od Ljubljane, izgubile morda kdaj potrebne pogoje za
               ustanovitev pokrajin, ko bo dovolj visoka politična volja za to, da v Sloveniji
               pokrajine tudi ustanovimo. Takrat bodo morda zahtevani potrebni pogoji, da pokrajina
               lahko nastane, če ima to in ono in če, recimo, pokrajina Pomurje tem pogojem ne bo
               zadoščala, enostavno ne bo mogla postati pokrajina.</p>
               <p>Tako ta amandma k 9. členu kolegice in kolegov Slovenske ljudske stranke je vsekakor
               vreden podpore.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Stališče Poslanske skupine Slovenske demokratske stranke bo predstavil gospod Andrej
               Čuš, izvolite.</p>
            </sp>
            <sp who="SDZ6:ČušAndrej">

               <speaker>ANDREJ ČUŠ (PS SDS):</speaker>

               <p>Hvala za besedo, gospod predsednik. Spoštovani kolegi, kolegice!</p>
               <p>Sam bi sicer predlagal, da davke ukinemo, potem se o davčnih uradih sploh ne bi
               rabili pogovarjati. Ampak glede na to, kakšno davčno politiko pa izvaja vlada Alenke
               Bratušek, pa sem prepričan, verjetno ste tudi vi, da bi potrebovali veliko več
               davčnih uradov po Sloveniji.</p>
               <p>Na matičnem delovnem telesu je bil sprejet amandma, ki ukinja davčne urade na Ptuju,
               Velenju in Kočevju. Sami v Poslanski skupini SDS podpiramo amandma naše poslanske
               skupine kot seveda tudi poslanske skupine Slovenske ljudske stranke, ki gredo v smeri
               ohranjanja trenutne razdelitve pristojnosti tako krajevnih kot občinskih in da se
               ohrani trenutna organiziranost davčnih uradov po Sloveniji, dokler se ne definira
               statusa regij v Republiki Sloveniji. S tem bi se sicer moral ukvarjati minister za
               notranje zadeve dr. Virant, ampak očitno se je dan danes raje ukvarja z iskanjem
               poceni letalskih kart.</p>
               <p>Dovolite mi, da vam tudi sam kot predstavnik Mestne občine Ptuj povem, da delovanje
               Davčnega urada na Ptuju zajema območja pravnih enot Ptuj in Ormož, kar pomeni skupaj
               19 občin oziroma 90 tisoč prebivalk in prebivalcev Slovenije. Veliko davčnih uradov,
               ki bi po tem amandmaju še ostali v delovanju, je manjših, pa jih ne bom našteval, ker
               se zavedam pomena teh institucij. Izpadli bi pa samo trije davčni uradi; torej Ptuj,
               Velenje in Kočevje. V samem sprejetem amandmaju, ki ga takrat predlagal kolega Hršak,
               pa ni moč zaznati pozitivnih učinkov želenih ciljev po optimizaciji stroškov in
               poenotenju služb. Predlog zakona pa ne vsebuje niti ocene vzdrževanih stroškov teh
               služb po Sloveniji. Glede na dozdajšnje pokrivanje Davčnega urada Ptuj, iz katerega
               območja tudi jaz prihajam, ocenjujem, da gre za nedopusten poseg v spodnje Podravje
               in rob spodnjega Podravja kot regije. Ob tem pa ne razumem nekaterih predstavnikov
               ljudstva z območja Ptuja in okolice, ki so v sklopu koalicije dopustili sprejetje
               takšnih odločitev. S takšno spremembo Zakona o finančni upravi nas Vlada Alenke
               Bratušek, posebej Ptujčane, vrača v čase dvajset let nazaj, ko si se moral za vsako
               stvar zapeljati v Maribor. To bo povzročilo dodatne stroške vsem, našo državo pa še
               bolj centraliziralo.</p>
               <p>Dovolite mi, da vam tudi preberem mnenje predsednika Obrtne zbornice Ptuj Vladimirja
               Janžekoviča:<q>" Če se bo davčni urad dejansko preselil v Maribor, bo to imelo za naše
               člane, ki za svoje nemoteno delo dnevno potrebujejo potrdila davčne uprave o plačanih
               davkih in še čem, dodatne stroške in izgubo časa. Četudi je poslovanje bolj ali manj
               že elektronsko, je treba včasih marsikaj razčistiti."</q></p>
               <p>Zato seveda pozivam vse, predvsem pa vas iz teh območij <gap n="…"/> <stage>/izklop mikrofona/</stage></p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Gospod Matevž Frangež bo predstavil stališče Poslanske skupine Socialnih demokratov.
            </p>
            </sp>
            <sp who="SDZ6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Kot veste, je to vprašanje sprožilo kar nekaj odzivov iz nekaterih lokalnih okolij.
               Predvsem soglašam, da je vprašanje umeščenosti posameznih organizacijskih enot
               pomembnih državnih institucij potrebno urejati celovito in da ne morejo ena merila
               veljati za finančne urade, se pravi, nove izpostave finančne uprave Republike
               Slovenije, druga za upravne enote in podobno in da je potrebno tudi v kontekstu
               racionalizacije na eni strani, na drugi strani pa najširše dostopnosti občanov in
               gospodarstva, da dostopno urejajo svoja upravna, davčna in druga vprašanja,
               premisliti celovito.</p>
               <p>Tudi zato bomo Socialni demokrati podprli koalicijski amandma, ki ohranja člen odprt,
               zato da v tretji obravnavi za nadaljnji čas ohranimo obstoječe stanje, hkrati pa damo
               zelo jasno nalogo, da mora država premisliti celovit koncept organiziranosti državne
               uprave in skladno s tem celovitim konceptom umestiti posamezne naloge v prostor.</p>
               <p>Pri tem pa naj spomnim, da v Državnemu zboru govorimo o racionalizaciji, o potrebi po
               javnofinančni konsolidaciji in potrebi po tem, da bi naš javni sektor bil cenejši. Še
               posebej predstavniki opozicije pri tej temi izrazito prednjačijo. Ampak takoj, takoj
               ko pridemo do vprašanja, kje je mogoče kaj racionalizirati, se takoj ustavimo pri
               vprašanju: ne, enote tega in tega urada v našem kraju ne damo!</p>
               <p>In tukaj bo potrebno v prihodnje nekaj več zmernosti in uravnoteženosti v stališčih.
               Mislim, da je pomembno, da imajo državljani dostop do torej različnih opravil, ki jih
               imajo v stiku z državo, ampak hkrati, na drugi strani, je treba upoštevati to, da je
               potrebno tudi organizirati delo teh institucij na kar se da racionalen način.</p>
               <p>Socialni demokrati bomo torej podprli koalicijski amandma.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Lahko odločimo, ali je interes za obrazložitev glasu v osebnem imenu? Vabim
               vas k prijavi za obrazložitev glasu.</p>
               <p>Besedo ima gospod Andrej Čuš.</p>
            </sp>
            <sp who="SDZ6:ČušAndrej">

               <speaker>ANDREJ ČUŠ (PS SDS):</speaker>

               <p>Hvala za besedo.</p>
               <p>Te besede seveda gospoda Frangeža so me precej razveselile <gap n="…"/></p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>S tem, da moram takoj na začetku opozoriti, da dajmo povedati svoje stališče, ne
               polemizirati z ostalimi, ker potem pridemo v tisto fazo prezahtevnih razprav <gap n="…"/></p>
            </sp>
            <sp who="SDZ6:ČušAndrej">

               <speaker>ANDREJ ČUŠ (PS SDS):</speaker>

               <p>V bistvu sem vas želel pohvaliti, tako da boste vi imeli škodo, ne jaz.</p>
               <p>Ko je gospod Frangež govoril o amandmaju, ki govori o koalicijskem, govori, da se vse
               določi v uredbi, kar seveda je primerneje tovrstno vsebino urejati s podzakonskim
               predpisom. Torej bo zdaj Vlada – čez noč, si bo nekdo nekaj izmislil in bo rekel,
               potem pa spremenimo to.</p>
               <p>Spoštovane gospe in gospodje, jaz pa mislim, da tako pomembno področje, ko govorimo o
               delovanju Davčne uprave Republike Slovenije, je treba zapisati v zakon. In če ste
               tukaj nekateri poslanci vladne koalicije pri tem bili toliko bolj uspešni, saj lahko
               pogledamo občine, kjer se je to do zdaj definiralo, vseeno predlagam, da sprejmimo
               enega od amandmajev tako Slovenske ljudske stranke kot Slovenske demokratske stranke
               in v zakonu definirajmo, kje bodo davčni uradi, kje pa ne. To, kar se pa danes
               sprenevedate in politizirate, ker verjamem, da marsikateri poslanec iz tega območja
               potem ne bo upal po teh okoljih nekaj časa hoditi, nalijmo si čistega vina in
               priznajmo, da delujem za interese vlade, ne pa za interese svojega okolja. Pa
               srečno!</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Naslednji ima besedo gospod Darko Jazbec.</p>
            </sp>
            <sp who="SDZ6:JazbecDarko">

               <speaker>DARKO JAZBEC (PS PS):</speaker>

               <p>Hvala za možnost obrazložitve glasu.</p>
               <p>Načeloma niti ne bi bilo potrebno, če ne bi kolega Čuš z mano polemiziral dvakrat,
               tako da zdaj pač jaz moram <gap n="…"/></p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Gospod Jazbec, enako velja – samo vaše <gap n="…"/></p>
            </sp>
            <sp who="SDZ6:JazbecDarko">

               <speaker>DARKO JAZBEC (PS PS):</speaker>

               <p>Seveda, ampak ravno v ta namen bom obrazložil svoj glas, da bom lahko hodil po Ptuju
               dalje.</p>
               <p>Namreč, ni nobene potrebe podpreti ta amandma, ker je v nadaljevanju že urejeno tako,
               da vse ostane po starem – čisto preprosto povedano –, tako da davčni uradi, tudi na
               Ptuju, ostanejo in potem ni nobene potrebe ta amandma podpreti. Mene veseli, da je ta
               vlada imela posluh tudi za te regije in oddaljene manjše kraje in ni ravnala tako kot
               prejšnja vlada, ki je ukinila regijske centre za obveščanje, kjer je pa dejansko šlo
               za življenja, ne samo za plačevanje davkov. Ta vlada je vrnila te regijske centre
               nazaj in s ponosom bom hodil dalje po Ptuju.Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Besedo ima gospod Franc Bogovič.</p>
            </sp>
            <sp who="SDZ6:BogovičFranc">

               <speaker>FRANC BOGOVIČ (PS SLS):</speaker>

               <p>Pri tem amandmaju, ki smo ga vložili v Slovenski ljudski stranki, želimo slediti
               temu, da ne bo mogoče, da bo vsak minister posebej krojil ustroj Republike Slovenije
               in upravno razdelitev Republike Slovenije.</p>
               <p>Pri interpelaciji gospodu ministru Virantu smo predlagali, tudi že na odborih prej,
               da naredimo skupno skupino, kjer bi se vse poslanske skupine usedle in dogovorile, na
               kakšen način bomo imeli organizirano upravo v bodoče. Sam sem pristaš, da imamo
               Slovenijo policentrično razvito. Temu primerno je prav, da so policentrično razvite
               in razdeljene tudi te upravne funkcije, in s tem amandmajem, ki ga vlagamo, želimo
               ravno to, kar je zdaj omenil tudi poslanec, da ostane stanje takšno kakršno je. Ne
               želimo, da se venomer to spreminja, nismo želeli niti tega, da se spremeni tako, kot
               je bilo na odboru sprejeto, ko je prišel na sam odbor amandma, ki je porušil neko
               podobno vsebino, kot jo zdaj predlagamo v Slovenski ljudski stranki; se pravi, da se
               ohranja obstoječe stanje.</p>
               <p>Zato mislim, da je res najbolje da podpremo ta prvi amandma, s tem amandmajem tudi
               ohranjamo takšno strukturo in ne vznemirjamo po nepotrebnem različnih okolij po
               Sloveniji.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima gospod Franc Pukšič.</p>
            </sp>
            <sp who="SDZ6:PukšičFranc">

               <speaker>FRANC PUKŠIČ (PS SLS):</speaker>

               <p>Hvala lepa.</p>
               <p>Torej, če ima koalicija namen obdržati zadevo takšno, kot je, potem ne more mimo
               tega, da ne bi podprla našega amandmaja. V svojem koalicijskem amandmaju ste
               zapisali, da se vsebina ureja s podzakonskim predpisom. To pomeni daleč stran od
               poslancev, nekje v pisarnah posameznega ministrstva; razen seveda, če mislite potem v
               tretjem branju ta svoj lastni amandma popraviti, nadgraditi, v bistvu nekako tako, v
               tej smeri, kot ga imamo mi. To pomeni, da bo to zapisano v zakonu, pa če ne vsaj do
               regionalizacije, dokler v tej državi ne bomo izpeljali regionalizacije. Kako
               racionalizirati delovanje državnih organov, uprav po celotni državi? Odgovor na to je
               regionalizacija. Če bi to imeli, bi imeli danes pokoriščena evropska sredstva, če bi
               imeli regionalizacijo bi bilo slovensko gospodarstvo na bistveno boljšem položaju, v
               bistveno boljši kondiciji, vi pa seveda centralizirate. Še več! Pobrali ste izvirne
               prihodke občinam in tudi to centralizirate. Skratka, svojega poslanskega kolega
               Jazbeca zelo spoštujem, ampak ne morem pa mu verjeti, ker seveda ne bo on odločal v
               imenu koalicije, ampak drugi – njegov je samo en glas –, zato je najbolj korektno, da
               se to podpre – po eni strani; po drugi strani, kolegice in kolegi iz SD, vaš državni
               sekretar nam je pisal pismo. Ja pa dobro, pa kaj boste sedaj nastopili tudi proti tem
               <gap n="…"/>? Vaša stranka na Ptuju se zavzema za ohranitev in to v zakonu zapisano <gap n="…"/></p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Gospod Pukšič, enako velja za vas. Obrazložitev glasu ne dovoljuje polemiziranja.</p>
            </sp>
            <sp who="SDZ6:PukšičFranc">

               <speaker>FRANC PUKŠIČ (PS SLS):</speaker>

               <p>To so dejstva, ker povem po resnici, povem to, kar imam na mizi. Jaz bom seveda naš
               amandma podprl.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima gospod Ivan Simčič.</p>
            </sp>
            <sp who="SDZ6:SimčičIvan">

               <speaker>IVAN SIMČIČ (PS NeP):</speaker>

               <p>Spoštovani navzoči, spoštovani predsednik, lepo pozdravljeni!</p>
               <p>Nekoliko se preselimo i vzhodnega dela države v južni del. Nam se nič ne ukinja, ker
               je že vse ukinjeno, tam se nič ne spreminja. Čisto nič! Vzeli so že Geodetsko upravo,
               davčno, sodišče gre, zgradili so nam sodobne avtoceste, viadukte, nadvoze, podvoze, v
               načrtu je samo do roba občine, naprej pa – ne vemo še. Ampak to je vse na papirju. To
               je realnost. Slučajno je moja občina druga največja po obsegu v občini. In
               racionalizacija – ta je pa dobra, veste! Neka delavka se vozi v službo pet
               kilometrov, deset. Danes je ta prostor računalniško obljuden, z internetom, s
               telefonom – zdaj se bo pa ta delavka vozila 50 kilometrov! Racionalizacija. Ne moreš
               verjeti! In to delamo podeželju. Glasoval bo za amandma, hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Besedo ima gospod Danijel Krivec.</p>
            </sp>
            <sp who="SDZ6:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za besedo.</p>
               <p>Amandma bom podprl. Glede na dosedanje izkušnje, ki jih imamo s sprejemanjem
               zakonodaje in tudi s podzakonskimi akti, vsi vemo, da je to samo pobožna želja, da se
               to v naslednjem koraku z uredbo ne bo spremenilo in je odvisno samo od dobre volje
               nekega uradnika. Mi pa smo zakonodajni del in moramo stvari, če želimo, da ostanejo,
               take kot je bilo zaslediti iz razprave, uzakoniti. Sam načeloma ne pristajam na take
               racionalizacije, kot so predlagane, kajti vse racionalizacije, ki so predlagane glede
               državne uprave, gredo vedno v smeri, da se s periferije neka stvar preseli v center.
               Ko bom prvo racionalizacij videl na tak način, da se bo v Ljubljani pa v nekih
               centrih zmanjšalo število zaposlenih, bom mogoče razmislil, da to podprem. Do takrat,
               ko pa vse racionalizacije, ki jih državni uradniki prinesejo, gredo samo v smeri, da
               se neke službe s periferije selijo v centre pa nič dodanega ne prinašajo, ampak celo
               povečajo stroške, ob vsem govoru o velikem uvajanju e-uprav in dostopa prek interneta
               in dokaza, da lahko ljudje tudi na periferiji dostopajo do določenih informacij, mi
               pa zdaj želimo s takimi racionalizacijami vse stvari centralizirati in spraviti v eno
               stavbo, kot da bi bilo to nujno, da so ljudje na enem mestu. Ob vsej komunikaciji, ki
               jo premoremo!</p>
               <p>Če pristajate na take teze, ki jih pred nas prinašajo določeni ministri in
               ministrstva, da je racionalizacija samo v primeru, ko se s podeželja neka služba, ki
               je s strani države plačana in so tudi delovna mesta za to zagotovljena, preseli v nek
               večji center, smo na zelo slabi poti. Ta amandma bom absolutno podprl.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima gospod Matjaž Zanoškar.</p>
            </sp>
            <sp who="SDZ6:ZanoškarMatjaž">

               <speaker>MATJAŽ ZANOŠKAR (PS PS):</speaker>

               <p>Hvala za besedo.</p>
               <p>Da se v javnosti ne bi ustvaril občutek, da koalicijske poslanke in poslanci ne
               sprejemamo stvari, kot so regionalna in prostorska pokritost državnih uradov in
               uprav, zato da bi to čim bolj približali državljankam in državljanom, naj povem, da
               kljub temu da bomo zavrnili in osebno bom zavrnil amandma Poslanske skupine Slovenske
               ljudske stranke zaradi tega, ker imamo svoj amandma, koalicija ima svoj amandma, ki
               ga bomo podprli in s tem pustili odprt prostor in odprt člen za tretje branje, za
               katero je že kolega Frangež napovedal, da se bo modificiral v tretjem branju. Seveda,
               mi smo za to, da se storitve državnih organov približajo in nismo za to, da bi nekdo
               iz Kočevja hodil v Ljubljano urejevat stvari, pa niti ne iz Velenja v Celje, pa niti
               ne iz drugih krajev, zato bomo v tem delu, za katerega mislim, da je zakon nekoliko
               šibak, poskrbeli, da bomo uredili tudi teritorialno pokritost finančnih uprav na tak
               način, da bo zadostovalo državljankam in državljanov.</p>
               <p>Torej, tega amandmaja ne bom podprl, bom pa podprl amandma koalicije. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo?</p>
               <p>Gospod Frangež v lastnem imenu, izvolite.</p>
            </sp>
            <sp who="SDZ6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Prvič, se spomnite, ko smo v Državnem zboru odločali o energetskem zakonu ali pa,
               denimo, o zakonu o investicijah v železniško infrastrukturo? V obeh primerih je šlo
               za institucije s sedežem v Mariboru, za Agencijo Republike Slovenije za energijo na
               eni strani in na drugi strani za Direkcijo za vodenje investicij v javno železniško
               infrastrukturo. V obeh primerih je prevladala ocena, zelo formalistična ocena, da
               sedež teh državnih institucij, ki je bil sicer že prej v Mariboru in je tudi danes,
               ne sodi v zakon, da to ni zakonska materija. Zdaj pa naj sam pristanem na logiko, da
               bomo v zakon napisali ne sedeže institucij, ampak sedeže petnajstih izpostav
               posameznih institucij! Trdim, da to pač ni zakonska materija; po enakem kriteriju,
               kot je pomemben del državnega zbora pri sprejemanju dveh zakonov trdil, da sedež
               institucij v Mariboru ni zakonska materija.</p>
               <p>Drugič; da, državni sekretar Levanič je napisal eno pismo; da, velenjski župan Kontič
               je zelo glasno reagiral in da, tudi predsednik Državnega zbora, iz Kočevja, je
               opozoril, da po sprejetem amandmaju Davčni urad v Kočevju ne bo več obstajal, pa
               opozorila Ivana Hrška, pa Matjaža Zanoškarja in Andreja Čuša so zalegla za to, da smo
               se odločili, da situacijo zaenkrat zamrznemo, ti uradi ostanejo tam, kjer danes so,
               da pa je treba celovito premisliti in to ne pomeni, da bo na koncu obveljal amandma,
               ki ga bomo sedaj dejansko podprli, ampak tisti amandma, ki ga bomo sprejeli v tretji
               obravnavi.</p>
               <p>Gospod Čuš, hvaležen bom, če boš naslednjič pozorneje poslušal.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Glas želi obrazložiti še gospod Jakob Presečnik, izvolite.</p>
            </sp>
            <sp who="SDZ6:PresečnikJakob">

               <speaker>JAKOB PRESEČNIK (PS SLS):</speaker>

               <p>Strinjam se s tem, kar je prej kolega Simčič rekel, tudi jaz se ne borim za svoj
               volilni okraj, ker kot sem prej rekel, v naših krajih je že itak večina stvari
               ukinjena. V tem primeru se borim za to, da ta dostopnost ostane kolikor toliko dobra
               za ljudi in primerjava z raznimi agencijami in direkcijami seveda ne vzdrži. Mi
               urade, izpostave posameznih ministrstev potrebujemo zaradi ljudi in zaradi firm,
               zaradi gospodarstva. Seveda pa nimam tega podatka, kaj so se eventualno pod mizo
               dogovarjali in izlobirali in tako naprej, vendar rešitev, ki je v koalicijskem
               amandmaju pomeni, da lahko brez tega, da mi kar koli v naprej razpravljamo, da Vlada
               oziroma kateri koli minister sam določi – torej Vlada na predlog ministra sama
               določi, kje bodo sedeži davčnih uradov oziroma kam se bodo državljanke in državljani
               in predstavniki gospodarstva nadalje lahko obračali po svojih problemih na področju
               davkov, konkretno.</p>
               <p>Zaradi tega sem prepričan, da mora o tem odločati Državni zbor in samo na ta način,
               če sprejmemo prvi ali drugi amandma, torej naš amandma ali amandma SDS, bo to
               omogočeno. Zato še enkrat, kot poslanec bom podprl naš amandma.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo? Obrazložitev glasu, še naprej, tako da predlagam, da se prijavite k
               prijavi.</p>
               <p>Besedo ima mag. Barbara Žgajner.</p>
            </sp>
            <sp who="SDZ6:ŽgajnerTavšBarbara">

               <speaker>MAG. BARBARA ŽGAJNER (PS PS):</speaker>

               <p> Hvala lepa, predsednik, za besedo.</p>
               <p>Niti se nisem želela oglašati, pa vendarle mislim, da je prav, da tudi z moje strani
               pojasnim, kako bom glasovala pri tem in obeh naslednjih amandmajih, ki sta vložena k
               9. členu.</p>
               <p>Dejstvo je, da če govorimo o tem, kaj se je dogajalo v preteklosti, pa najsibo pod
               levo ali desno vlado, si upam trditi, da je Zasavska regija šolski primer
               centralizacije te države, kjer smo izgubili vitalne institucije. Pa bom dala primer,
               ki ga je omenil kolega Jazbec pred menoj. Prejšnja vlada, desna vlada, je z lahkoto
               podrla sistem regijskih centrov za obveščanje pod pretvezo racionalizacije in vitke
               države, pa je ena izmed najbolj pomembnih vitalnih institucij, od katere so odvisna
               življenja ljudi. Takrat, tisti, ki danes ugotavljate, kako pomembne so institucije,
               ki jih bojda naša vlada ukinja, ne vem, takrat vam temu ni bilo mar.</p>
               <p>Pa vendarle, upam in želim, da bo ministrstvo držalo besedo, ne nazadnje je to tudi
               ena od zavez, ki je bila dosežena skupno s koalicijskimi poslanci na koalicijskem
               usklajevanju, in to je tudi ena od tistih točk, na katerih smo vztrajali koalicijski
               poslanci, ki prihajamo iz oddaljenih, če hočete, ogroženih regij. Jaz enostavno
               zakona ne morem podpreti, v kolikor ne bo obveljal dogovor; kar pomeni, da bodo
               davčni uradi oziroma davčne uprave ostale tam, kjer so danes. Tudi zato prvih dveh
               amandmajev ne bom podprla, podprla bom koalicijski amandma. Še enkrat; v tretji
               obravnavi bo, in to si upam povedati naglas in upam, spoštovano ministrstvo, da boste
               spoštovali obljubo, drugače bomo pripravili amandma poslanci – skratka, da ne bo
               Vlada s posebno uredbo spreminjala davčnih uradov, ampak bomo to storili poslanci v
               Državnem zboru <gap n="…"/> <stage>/izklop mikrofona/</stage></p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo? Glasujemo o amandmaju Poslanske skupine Slovenske ljudske stranke k
               9. členu pod točko 1.</p>
               <p>Glasujemo. Navzočih je 81 poslank in poslancev, za je glasovalo 33, proti 47.</p>
               <p><stage>(Za je glasovalo 33.)</stage> <stage>(Proti 47.)</stage></p>
               <p>Ugotavljam, da amandma ni sprejet.</p>
               <p>Pod točko 2 odločamo o amandmaju Poslanske skupine Slovenske demokratske stranke k 9.
               členu.</p>
               <p>Obrazložitev glasu v imenu poslanske skupine ima gospod Andrej Čuš.</p>
            </sp>
            <sp who="SDZ6:ČušAndrej">

               <speaker>ANDREJ ČUŠ (PS SDS):</speaker>

               <p>Hvala lepa, gospod predsednik.</p>
               <p>V bistvu je naš amandma zelo podoben predhodnemu, ki je bil vložen s strani Slovenske
               ljudske stranke, katerega smo tudi podpirali. V bistvu gre v ohranjanje trenutne
               sestave in organizacije dela Davčne uprave Republike Slovenije in glede na to seveda,
               kako je bilo izpeljano prvo glasovanje predlagam, da zapišete, da je samo en davčni
               urad v Mestni občini Ljubljana. Tukaj nam danes prodajate to zgodbo o spremembah v
               tretjem branju kot obljubo predsednice Vlade o novih 60 tisoč delovnih mestih. In
               oprostite, ne verjamem vam in mislim, da vam upravičeno ne verjamem. Danes sta tukaj
               dva amandmaja, s katerimi bi definirali število davčnih uradov v Republiki Sloveniji,
               vi pa zdaj nekaj pametujete, si izmišljujete in iščete izhod iz krize. Dajte Raje
               predlagajte, pa zdaj sprejmimo, pa gremo potem z mirno vestjo na tretje branje, če
               ste tako, ne vem, tako upate ali pa prosite ne vem koga vse.</p>
               <p>Skratka, v opoziciji si upam reči, vsaj v Poslanski skupini SDS, tem obljubam ne
               verjamemo, posebej zaradi dvoličnosti. Tukaj imam prebrano tudi stališče. <q>"Ukinjanje
               Davčnega urada na Ptuju je spet ena izmed zgodb, ko se na Ptuju želi nekaj odvzeti
               brez slehernih argumentov. Da bi ukinitev treh uradov, Ptuj, Velenje in Kočevje
               prinesla racionalizacijo, pa je nekaj, kar zagotovo ne pije vode. V Mestni občini
               Ptuj si nekaj takega ne moremo dovoliti,"</q> poudarja Dejan Levanič, predsednik SD Ptuj
               in državni sekretar. Vedite pa seveda, spoštovane kolegice in kolegi, da to
               dvoličnost slovenski narod vidi, jo spremlja, se do nje opredeli <gap n="…"/></p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Gospod Čuš, polemizirate <gap n="…"/></p>
            </sp>
            <sp who="SDZ6:ČušAndrej">

               <speaker>ANDREJ ČUŠ (PS SDS):</speaker>

               <p>Ja, zaključujem, gospod predsednik. Nisem pohvalil vašega kolega, zato moram seveda
               zaključiti. Bom pa tako rekel. Na Ptuju imamo svetovno znano kurentovanje in srčno
               upam, da če se bo kdo od poslancev koalicije naslednjič tega udeležil in danes ne bo
               podprl tega amandmaja – ne vem <gap n="…"/> Upam, da bo raje šel kam drugam.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo? Želi še kdo v imenu poslanskih skupin obrazložiti glas? Ne. Prehajamo
               na obrazložitev glasu v lastnem imenu in predlagam, ker vas je več, da se prijavite k
               obrazložitvi.</p>
               <p>Besedo ima gospod Danijel Krivec.</p>
            </sp>
            <sp who="SDZ6:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za besedo.</p>
               <p>Tako kot prejšnji amandma, bom tudi tega našega podprl. Pojasnil sem že, da ne
               verjamem v to, da bo uredba zagotovila, da ostane število uradov nespremenjeno. Tudi
               izkušnje iz okolja, iz katerega izhaja je ukinitev urada; in to je pomenilo, tako kot
               v vseh primerih, ko se državne službe odmaknejo od državljanov, da s tem neminovno
               povečamo stroške državljanom. Tega nikoli v nobenem izračunu noben minister, nobeno
               ministrstvo, noben urad ne upošteva. Vedno se prikazujejo neki prihranki državi
               oziroma proračunu, nikoli nihče ne izračuna, koliko dodatne škode povzročimo
               državljanom, ki morajo zaradi takega ukrepa za določen urad porabiti bistveno več
               časa kot prej, bistveno več goriva, ker gredo s svojimi vozili ali pa tudi z javnim
               prevozom. Tega nihče ne vračuna, pa so ravno tako davkoplačevalci, za katere mi
               sprejemamo odločitve.</p>
               <p>Upam, da se vsi zavedate, kaj delamo s takimi ukrepi. In nihče do zdaj še ni prinesel
               ob takih spremembah nekega korektnega izračuna, koliko dejansko prihranimo državnemu
               proračunu. Največkrat se izkaže, da so vsaj v začetni fazi stroški celo večji in v
               teh uradih, kjer se pridružijo posamezne enote, se število zaposlenih celo povečuje.
               Mi lažemo državljanom, da s tem zmanjšujemo stroške. Komu? Niti samemu sebi ne, ker
               smo tudi mi davkoplačevalci.</p>
               <p>Tako ta amandma, ki ga vlagamo, absolutno podpiram in se zavzemam za to, da te
               institucije ostanejo razpršene po državi, ker s tem nič ne povečujemo in ne zažiramo
               državnega proračuna. Ključni odhodki so bistveno drugje.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima gospod Jože Tanko.</p>
            </sp>
            <sp who="SDZ6:TankoJože">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Amandma, ki ga je predlagala naša poslanska skupina, bom podprl. Zdi se mi prav, da
               ostane davčni urad tudi v Kočevju. Imam slabe izkušnje iz dosedanjega dela Državnega
               zbora, kar zadeva realizacije obljub. Predlagali smo na primer amandma 70 milijonov
               evrov za državne ceste, kjer je tudi vključen bil projekt nadaljevanje izgradnje
               tretjega pasu – koalicija ga je zavrnila. Predlagali smo 70 milijonov evrov za
               železnice, ker je bilo tudi predvideno nadaljevanje obnove železniške proge proti
               Kočevju – koalicija ga je zavrnila. Rečeno je bilo, da bodo koalicijski poslanci
               zagotovili nadaljevanje izvajanja obeh projektov na nek drug način – oba projekta pa
               stojita. Nadaljevanja obnov se ne nadaljuje. Zdi se mi, da je pravzaprav sedaj pravi
               trenutek, da s tem napenjanjem in blefiranjem počasi prekinenemo. Prav je, da tudi v
               območju, kot je Kočevje, kot je ribniško-kočevski del, kjer gre za enormne probleme
               tudi z zaposlitvijo, zaposlovanjem, tudi z razvojem predvsem v kočevskem delu, ta
               urad tam ostane, in da ostane tako, kot je predvideno, se pravi v okviru zakonske
               rešitve.</p>
               <p>Ne zdi se mi pa logično in primerno, niti dostojno ne, da pa koalicija pravi, da bodo
               najprej podprli neko uredbo, potem pa vrnili rešitev na to, kar predlagamo v
               opoziciji, tako v Ljudski stranki ali Slovenski demokratski stranki. Zakaj takoj tega
               ne podpremo? Zakaj delo zaradi dela, če boste na koncu sprejeli rešitev, ki smo jo
               predlagali? Če bi bili dobri nameni, če bi imeli cilj, kot ga imamo mi, potem bi ta
               amandma podprli. Če pa rabite samo blef, korak, da se bo zadeva prevalila in
               premaknila in da se ne bo nič zgodilo, potem pa tej državi bog pomagaj. Amandma bom
               podprl.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima gospa Sonja Ramšak.</p>
            </sp>
            <sp who="SDZ6:RamšakSonja">

               <speaker>SONJA RAMŠAK (PS SDS):</speaker>

               <p>Hvala lepa, spoštovani predsednik. Kolegice in kolegi!</p>
               <p>Amandma Slovenske demokratske stranke bom seveda podprla, tako kot sem podprla tudi
               amandma Slovenske ljudske stranke. Namreč, dokler ne bomo rešili regionalizacije
               oziroma tega nivoja lokalne samouprave, se mi zdi, da je vsako ukinjanje državnih
               institucij v bistvu nedopustno. Zakaj pa sploh davčnih uradov? Poglejte, ko država ni
               sposobna pobrati 950 milijonov nepobranih davkov, 250 milijonov prispevkov, je to
               absurd, da sedaj pa ukinjamo tri urade, predvsem pa tudi na območju Ptuja, Kočevja
               ali Velenja! Nedopustno je tudi, da državljanke in državljani morajo dejansko vzeti
               pot pod noge in iti v drug kraj ali v drugo občino. To se je izkazalo tudi ob
               nedvanem pobiranju podpisov za referendum. Tisti, ki smo bili na terenu, smo videli,
               s čim se naše državljanke in državljani soočajo, ko nimajo krajevnih uradov upravnih
               enot. Tukaj nekatere velike občine sploh nimajo krajevnih uradov, druge občine imajo
               samo enkrat na teden in lahko vam povem, da glede na to na socialno stisko ljudi, ko
               nimajo niti denarja, da bi imeli za potne stroške, da bi lahko šli urejat svoje
               dokumente v svoji občini oziroma v svojem območju, je nedopustno, da te institucije
               ukinjamo!</p>
               <p>Kar pa se tiče primerjave z regijskimi centri in ukinjanjem regijskih centrov, pa
               tukaj ne more biti primerjave, ker na upravne enote oziroma davčne urade prihajajo
               ljudje urejat zadeve. Medtem ko regijski centri pa pomenijo klic na številko 112, to
               pa bi lahko delovalo tudi iz enega močnega centra, strokovno in tehnično dobro
               usposobljenega. To je tista bistvena razlika pri tej zadevi.</p>
               <p>Seveda amandma Slovenske demokratske stranke podpiram.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima gospod Franc Pukšič.</p>
            </sp>
            <sp who="SDZ6:PukšičFranc">

               <speaker>FRANC PUKŠIČ (PS SLS):</speaker>

               <p>Hvala lepa.</p>
               <p>Tako kot prej bomo tudi ta amandma podprli. Dejstvo je, da v zakonu in v amandmaju,
               ki ga je vložila koalicija in govori, da bo ostalo vse enako kot do sedaj, ni res.
               Namreč, tu se sedaj združujeta carinska in davčna uprava. Zakon je na novo napisan. V
               9. Členu, v drugem odstavku boste naredili piko, in sicer tam, kjer piše <q>» …
               finančnih uradov in razmejitev nalog med njimi določi Vlada z uredbo.«</q> Pika. Črtali
               boste samo <q>»v okviru 12 statističnih regij, kot jih določajo predpisi o državni
               statistiki«</q>. Torej, Vlada določi z uredbo. Če ne boste tega v tretjem branju
               nadgradili, kar vam pa seveda človek težko verjame, potem ste ukinili te davčne
               urade, pa mogoče še katerega, ker bodo to lahko delali arbitrarno ministri
               samostojno. Vemo, kakšne anomalije se dogajajo, so se dogajale, ko je minister Virant
               samo zamenjeval načelnike upravnih enot, kjer je lahko delal arbitrarno. Da pa je
               davčna uprava Ptuj s svojim delovanjem komu trn v peti, pa ne na našem območju, ampak
               ljubljanskem območju, pa seveda tudi vemo. Vemo, da so pripeljali primer od 2008 do
               2010 že leta 2011 do konca, ko bi se moral zaključiti, se ga je vzelo in se ga
               pripeljalo v Ljubljano. Kako že? Danes smo 2014, do danes se še ta zadeva ni
               razjasnila, pa je šlo za milijonsko utajo davkov.</p>
               <p>Zato, drage kolegice in kolegi, amandma SDS je treba podpreti.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Preden bomo odločili o tem amandmaju, želim samo prebrati opozorilo: Čče bo ta
               amandma sprejet, postane amandma pod točko tri brezpredmeten.</p>
               <p>Je pa še interes za obrazložitev glasu, tako da predlagam, da se prijavite za
               obrazložitev glasu.</p>
               <p>Besedo ima gospod Matevž Frangež.</p>
            </sp>
            <sp who="SDZ6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Amandma govori o tem, da situacija ostane enaka do sprejema nove organiziranosti
               lokalne samouprave. Drži? Drži! Organiziranost finančne uprave, upravnih enot in
               drugih državnih institucij pa je resnici na ljubo z lokalno samoupravo nima nič
               skupnega. Zato govorimo o tem, da bo situacija ostala enaka do celovite
               reorganizacije državne uprave. Državna uprava je tisto, na kar se je treba pri tem
               sklicevati.</p>
               <p>Poudariti velja še to, da ta določba, ki je prehodnega značaja, ne sodi v 9. Člen,
               zato bomo, kot rečeno že prej s strani mene in nekaterih drugih koalicijskih kolegov,
               takšno dopolnilo v tretji obravnavi predlagali k 104. členu Zakona, tako da bo to
               vprašanje prehodne narave urejeno na tistem mestu v zakonu, kamor to tudi sodi.</p>
               <p>Torej, amandmaja Poslanske skupine SDS ne bom podprl, ker je tudi vsebinsko
               neustrezen.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima gospa Aleksandra Osterman.</p>
            </sp>
            <sp who="SDZ6:OstermanAleksandra">

               <speaker>ALEKSANDRA OSTERMAN (PS PS):</speaker>

               <p>Hvala za besedo, gospod predsednik.</p>
               <p>Sama opozicijskega amandmaja ne bom podprla, ga ne morem podpreti. Podprla bom pa
               amandma k 104. členu, ki pušča člen odprt. In dobila sem zagotovilo, da se v Kočevju
               z upravo ne bo popolnoma nič spremenilo.</p>
               <p>Sama bom, tako kot je rekla tudi kolegica Žgajner Tavš, bdela nad obljubami
               ministrstva, tako da bo izpeljalo svoje obljube in poskrbelo s tem, da se za Kočevje
               popolnoma nič ne spremeni. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima gospod Jožef Horvat.</p>
            </sp>
            <sp who="SDZ6:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa.</p>
               <p>Podprl bom amandma Slovenske demokratske stranke, ki ostaja še kot neko edino upanje,
               ker ste vi, kolegice in kolegi iz koalicije, zavrnili amandma Slovenske ljudske
               stranke.</p>
               <p>V vašem amandmaju, koalicijskem, pa je past; govorite o dvanajstih statističnih
               regijah, kar pomeni, da najbrž bo vsaka statistična regija imela samo normalno en
               urad. Če pa pogledate amandma kolegov Slovenske ljudske stranke, jih je na seznamu
               štirinajst, se pravi, najmanj dva se ukinjata.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Besedo ima gospod Matjaž Han.</p>
            </sp>
            <sp who="SDZ6:HanMatjaž">

               <speaker>MATJAŽ HAN (PS SD):</speaker>

               <p>Gospe in gospodje, vendarle smo že tri leta skupaj in si na nek način moramo zaupati
               <gap n="…"/> Čuš, bi bilo dobro, če bi se mogoče v treh letih ali pa dveh letih, odkar si v
               Državnem zboru, vsaj eno minuto ne bi smejal <gap n="…"/> <stage>/oglašanje iz dvorane/</stage></p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Gospod Han, polemiziranje ne bo dovoljeno <gap n="…"/></p>
            </sp>
            <sp who="SDZ6:HanMatjaž">

               <speaker>MATJAŽ HAN (PS SD):</speaker>

               <p><gap n="…"/> Ja, ampak ena stvar. Jaz, če Jože Tanko nekaj reče, Jožetu Tanku zaupam in zaupam,
               če se dogovorimo. Vsi mi prihajamo iz neke lokalne skupnosti, eni prihajate iz nekih
               lokalnih skupnosti ki boste, hvala bogu, nekatere državne organe in institucije še
               obdržali, nekateri pa prihajamo iz občin, ki žal nimamo nobenih upravnih enot, nimamo
               nobenih institucij in tako naprej in za nas ta moment to ni pomembno.</p>
               <p>Ampak, če smo se v koaliciji odločili, da bomo obdržali davčne urade, takšne kot so,
               nam verjemite, da bomo takšne davčne urade tudi obdržali. Meni ne Virant, ne Čufer ne
               bosta govorila, kaj bomo mi naredili, dokler so Socialni demokrati v vladi. In mi smo
               upravne enote obdržali takšne, kakršne želimo, bomo tudi davčne organe in tako
               naprej. In ne dovolim več, da nam govorite, da nam ne zaupate, ker vsi mi prihajamo
               iz nekih lokalnih skupnosti, ki imamo za sabo tudi neke volivke in volivce. Tako vas
               lepo prosim, zaupajte vsaj en dan, da bomo naredili tako, da vsem prav. Hvala
               lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima gospod Jani Möderndorfer.</p>
            </sp>
            <sp who="SDZ6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Hvala lepa, predsednik.</p>
               <p>Saj, če že govorimo o zaupanju, je res neverodostojno, da poslušam to nezaupanje s te
               strani. Poglejte, točno devet dni je minilo od tega, ko je prejšnja vlada, ko je
               začasno opravljal Janez Janša funkcijo ministra za finance, Andrej Šircelj je bil
               državni sekretar, Marko Pogačnik pa je bil isto na tem ministrstvu, ko so predlagali
               ta isti zakon, o katerem mi danes govorimo. In v devetem členu so predlagali – kaj?
               To, o čemur danes zdaj z velikimi usti, tukaj pred ekrani, govorijo, da tega nočejo.
               Seveda se smejejo, ker prekleto dobro vejo, kaj so predlagali. Naloge, krajevno
               pristojnost, območje, sedež generalnega finančnega urada ter finančnih uradov določi
               vlada. Ne se sprenevedati in delati norca iz nas. Mi bomo to spremenili v 104. členu
               in to zelo jasno in glasno povemo. Imeli boste pa časa točno pol ure, da to doživite,
               pa počakajte vsaj pol ure.</p>
               <p>Hvala lepa in tega predloga ne bom podprl.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Obrazložitev glasu, mag. Branko Grims.</p>
            </sp>
            <sp who="SDZ6:GrimsBranko">

               <speaker>MAG. BRANKO GRIMS (PS SDS):</speaker>

               <p>Hvala.</p>
               <p>Vsekakor ste me prepričali, da so še drugi razlogi, ki govorijo za to, da bom
               glasoval za naš amandma, poleg tistih, ki smo jih sami napisali ob obrazložitvi
               amandmaja.</p>
               <p>Namreč, če govorite vi o zaupanju, veste, se spomnite samo en teden nazaj, ko je
               predsednica Vlade dejala, da sploh ne pozna novega predsednika KPK in naslednji dan
               so časopisi objavili sliko, kjer se prav milo gledata skupaj na eni skupni seji.
               Toliko o tem zaupanju in o tem, da <gap n="…"/></p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p> Gospod Grims, ostanemo pri tem, ali boste podprli amandma ali ne.</p>
            </sp>
            <sp who="SDZ6:GrimsBranko">

               <speaker>MAG. BRANKO GRIMS (PS SDS):</speaker>

               <p> <gap n="…"/> se dobro poznamo.</p>
               <p>Kot je dejal Winston Churchill, v politiki je pač tako, da zaupanje je dobro, ampak
               kontrola je še boljša. In zaradi tega bom vsekakor glasoval za naš amandma.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Ja, se opravičujem.</p>
               <p>Še gospod Jakob Presečnik, obrazložitev glasu.</p>
            </sp>
            <sp who="SDZ6:PresečnikJakob">

               <speaker>JAKOB PRESEČNIK (PS SLS):</speaker>

               <p>Hvala lepa.</p>
               <p>Saj se nisem mislil več oglasiti, ker sem že prej povedal, da bom glasoval za naš
               amandma, če pa ne bo sprejet, pa za amandma kolegov iz SDS, vendar me je spodbudila
               beseda <q>"zaupanje"</q>.</p>
               <p>Že zelo dolgo sem v državnem zboru, danes je sicer nekdo rekel, da tisti, ki smo že
               dolgo, da nas je lahko celo sram, jaz ne vem, mene ni, mislim, da smo že marsikaj
               naredili tudi v tem državnem zboru – vendar zaupanje. Seveda, jaz moram vedeti, v kaj
               naj zaupam oziroma kaj je dogovorjeno. To, kar ste se vi dogovarjali, se opravičujem,
               ker sem prej rekel, da pod mizo, zagotovo ste se na mizi ali pa ob mizah o tem
               pogovarjali, vendar te informacije mi nimamo, če mi to potrjujete ali ne. Zaradi tega
               nimam kaj zaupati, če mi boste jasno razložili, kakšen je dogovor, vam bom tudi
               zaupal in bom v to seveda verjel. Vendar, če je pa dogovor, kakšna bo rešitev v
               tretji obravnavi, pa enostavno ne razumem, zakaj te rešitve že ni v drugi obravnavi.
               Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo? Torej, odločamo o amandmaju Poslanske skupine SDS k 9. členu in kot
               sem prej opozoril, če bo ta amandma sprejet, postane amandma pod točko 3
               brezpredmeten.</p>
               <p>Glasujemo. Navzočih je 76 poslank in poslancev, za je glasovalo 28, proti 46.</p>
               <p><stage>(Za je glasovalo 28.)</stage> <stage>(Proti 46.)</stage></p>
               <p>Ugotavljam, da amandma ni sprejet.</p>
               <p>Pod točko 3 odločamo o amandmaju poslanskih skupin koalicije k 9. členu. Lahko
               odločimo?</p>
               <p>Glasujemo. Navzočih je 74 poslank in poslancev, za je glasovalo 51, proti 18.</p>
               <p><stage>(Za je glasovalo 51.)</stage> <stage>(Proti 18.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o amandmaju poslanskih skupin Pozitivne Slovenije in
               Državljanske liste k 43. členu. Lahko odločimo?
                   Glasujemo. Navzočih je 77 poslank in poslancev, za je glasovalo 52, proti 2.
                  
                <stage>(Za je glasovalo 52.)</stage> <stage>(Proti 2.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o amandmaju poslanskih skupin Pozitivne Slovenije in
               Državljanske liste k 79a. členu. Lahko odločimo?</p>
               <p>Glasujemo. Navzočih je 78 poslank in poslancev, za je glasovalo 52, proti nihče.</p>
               <p><stage>(Za je glasovalo 52.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo k 104. členu in pod točko 1. odločamo o amandmaju poslanskih skupin
               Pozitivne Slovenije in Državljanske liste k 104. členu. Lahko odločimo?</p>
               <p>Glasujemo. Navzočih je 80 poslank in poslancev, za je glasovalo 50, proti nihče.</p>
               <p><stage>(Za je glasovalo 50.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Pod točko 2 odločamo o amandmaju poslanskih skupin koalicije k 104. členu. Lahko odločimo?
                   Glasujemo. Navzočih je 80 poslank in poslancev, za je glasovalo 51, proti
                     nihče. 
                <stage>(Za je glasovalo 51.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Zaključili smo odločanja o amandmajih in s tem zaključujem drugo obravnavo predloga
               zakona.</p>
               <p>Besedo dajem v tem trenutku predstavnici Vlade kot predlagateljici predloga zakona,
               ker želi podati predlog za nadaljevanje obravnave.</p>
               <p>Besedo ima mag. Mateja Vraničar.</p>
            </sp>
            <sp who="SDZ6:VraničarMateja">

               <speaker>MAG. MATEJA VRANIČAR:</speaker>

               <p>Hvala lepa, gospod predsednik.</p>
               <p>Glede nato, da v drugi obravnavi so bili sprejeti amandmaji k manj kot eni desetini
               členov, predlagamo, da se tretja obravnava opravi še na tej seji. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Na podlagi tega predloga bo Državni zbor na podlagi prvega odstavka 138. člena
               Poslovnika Državnega zbora še na tej seji opravil tretjo obravnavo predloga
               zakona.</p>
               <p>Prehajamo na odločanje o navedenem predlogu. Opozarjam, da sklep ne bo sprejet, če mu
               bo nasprotovala več kot tretjina navzočih poslancev. Lahko odločimo? Glasujemo.
               Prosim? Obrazložitev glasu, proceduralni predlog?</p>
               <p>Za kaj gre, gospod Zanoškar? Za proceduralni predlog.</p>
            </sp>
            <sp who="SDZ6:ZanoškarMatjaž">

               <speaker>MATJAŽ ZANOŠKAR (PS PS):</speaker>

               <p>Proceduralni; v tem smislu, tako kot je bilo že napovedano, bomo v tretji obravnavi
               vložili amandma. Torej v imenu predlagateljev predlagamo, da se opravi tretja
               obravnava še na tej seji, vendar ne danes.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Gospod Zanoškar, smo trenutno pri odločitvi o tem, da se na tej seji opravi tretja
               obravnava in ko bomo opravili to glasovanje, bom tudi sam vas pozval k temu, da se
               vloži amandma k temu členu oziroma k odprtim členom. Torej odločamo o tem, da se
               opravi tretja obravnava še na tej seji.</p>
               <p>Glasujemo. Navzočih je 81 poslank in poslancev, za je glasovalo 51, proti 25.</p>
               <p><stage>(Za je glasovalo 51.)</stage> <stage>(Proti 25.)</stage></p>
               <p>Ugotavljam, da je sklep sprejet.</p>
               <p>Državni zbor bo tako tretjo obravnavo predloga zakona opravil v ponedeljek, 31. 3.
               2014. Službe zbora bodo pripravile pregled, v katerega bodo vključeni sprejeti
               amandmaji in členi, h katerim so bili amandmaji sprejeti. Amandmaje k tem členom
               lahko kvalificirani predlagatelji vložijo do začetka tretje obravnave predloga zakona
               na seji zbora.</p>
               <p>S tem tudi prekinjam to točko dnevnega reda. <title>Nadaljujemo s prekinjeno 17. točko dnevnega reda, to je z drugo obravnavo Predloga zakona o
                  spremembah in dopolnitvah Zakona o lastninskem preoblikovanju Loterije Slovenije v
                  okviru rednega postopka.</title>
               </p>
               <p>Prehajamo na odločanje o vloženih amandmajih, ki ga bomo opravili na podlagi pregleda
               vloženih amandmajev z dne 26. 3. 2014.</p>
               <p>Prehajamo k 7. členu in odločamo o amandmaju Poslanske skupine Slovenske demokratske
               stranke k 7. členu. Lahko odločimo?</p>
               <p>Obrazložitev glasu v imenu poslanske skupine ima gospa Mateja Pučnik.</p>
            </sp>
            <sp who="SDZ6:PučnikMateja">

               <speaker>MATEJA PUČNIK (PS SDS):</speaker>

               <p>Hvala lepa za besedo, spoštovani predsednik. Spoštovane kolegice in kolegi!</p>
               <p>V poslanski skupini bomo amandma k 7. členu zagotovo podprli, saj smo ga tudi sami
               vložili. Že v razpravi o tem amandmaju smo povedali, da želimo s tem črtanjem 7.
               člena doseči, da bi bil ta predlog zakona vsaj v tem delu bolj transparenten in da bi
               prinašal manj možnosti za kakršna koli koruptivna dejanja ali pa ostala ne
               transparentna dejanja pri razdeljevanju loterijskega denarja.</p>
               <p>Mi želimo ohraniti ureditev, ki je zapisana v tem obstoječem zakonu, in sicer da se
               pravila in merila za razdeljevanje loterijskega denarja oblikujejo znotraj Sveta
               Fundacije za financiranje športnih dejavnosti in ne na predlog skupščine Olimpijskega
               komiteja Slovenije, ki že tako in tako ima v svetu fundacije zagotovljeno absolutno
               večino.</p>
               <p>Glede na to, da je bila na matičnem odboru že izglasovana podobna rešitev, skoraj
               identična, torej, da se ta pravila razdeljevanja denarja postavljajo znotraj Sveta
               Fundacije za šport, smo očitno vsi enakega mnenja in se nam vsem zdi ta rešitev
               primerna. Tako menimo, da tudi koalicija s podporo temu amandmaju ne bi smela imeti
               težav. Mi bomo ta amandma podprli. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo? Glasujemo o amandmaju Poslanske skupine Slovenske demokratske stranke
               k 7. členu.</p>
               <p>Glasujemo. Navzočih 80 poslank in poslancev, za je glasovalo 32, proti 45.</p>
               <p><stage>(Za je glasovalo 32.)</stage> <stage>(Proti 45.)</stage></p>
               <p>Ugotavljam, da amandma ni sprejet.</p>
               <p>Prehajamo na 14. člen in odločamo o amandmaju poslanskih skupin koalicije k 14.
               členu. Lahko odločimo?</p>
               <p>Glasujemo. Navzočih 77 poslank in poslancev, za je glasovalo 47, proti 3.</p>
               <p><stage>(Za je glasovalo 47.)</stage> <stage>(Proti 3.)</stage></p>
               <p>Ugotavljam, da je amandma sprejet.</p>
               <p>S tem smo zaključili odločanje o amandmajih in s tem tudi zaključujem drugo obravnavo
               predloga zakona.</p>
               <p>Ker so bili v drugi obravnavi sprejeti amandmaji k manj kot desetini členov
               dopolnjenega predloga zakona in je predlagatelj zakona predlagal, da zbor na podlagi
               prvega odstavka 138. člena Poslovnika Državnega zbora še na tej seji opravi tretjo
               obravnavo predloga zakona, prehajamo na odločanje o navedenem predlogu. Sklep ne bo
               sprejet, če mu bo nasprotovala več kot tretjina navzočih poslancev.</p>
               <p>Glasujemo o tem sklepu. Navzočih 80 poslank in poslancev, za je glasovalo 48, proti
               29.</p>
               <p><stage>(Za je glasovalo 48.)</stage> <stage>(Proti 29.)</stage></p>
               <p>Ugotavljam, da je bil sklep <gap n="…"/> Se opravičujem, več kot tretjina navzočih poslancev je
               temu nasprotovala. Ker predlagani sklep ni bil sprejet, bo zbor tretjo obravnavo
               predloga zakona opravil na naslednji seji.</p>
               <p>Na podlagi tretjega odstavka 137. člena Poslovnika predlagam Državnemu zboru, da
               sprejme naslednji sklep: Predlog zakona za 3. obravnavo pripravi Vlada.</p>
               <p>Lahko odločimo o tem sklepu?</p>
               <p>Glasujemo. Navzočih je 82 poslank in poslancev, za je glasovalo 76, proti eden
               oziroma ena.</p>
               <p><stage>(Za je glasovalo 76.)</stage><stage>(Proti 1.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda. <title>Nadaljujemo s prekinjeno 2. a točko
                  dnevnega reda, to je z obravnavo Predloga zakona o spremembah Zakona o davku na
                  nepremičnine, nujni postopek.</title>
               </p>
               <p>Nadaljujemo z <title>drugo obravnavo</title>, to je z odločanjem o vloženem amandmaju, ki
               ga bomo opravili na podlagi pregleda vloženih amandmajev z dne 27. 3. 2014, ki je
               objavljen na e-klopi.</p>
               <p>Prehajamo k prvemu členu in na odločanje o amandmaju pod točko 1. Predlagatelj je
               Poslanska skupina Slovenske demokratske stranke. Tukaj opozarjam, če je amandma pod
               točko 1 sprejet, so amandmaji pod točkami 2, 3 in 4 brezpredmetni.</p>
               <p>Obrazložitev glasu v imenu Poslanske skupine Slovenske demokratske stranke ima
               magister Andrej Šircelj.</p>
            </sp>
            <sp who="SDZ6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovani predsednik. Spoštovana državna sekretarka, kolegi in
               kolegice!</p>
               <p>V Slovenski demokratski stranki smo, kljub temu da nasprotujemo takšnemu načinu
               sprejemanja zakona in tudi takšni vsebini zakona želeli omiliti uničujoče določbe
               tega zakona za slovensko gospodarstvo in slovensko podeželje, zato smo predlagali, da
               se tiste nepremičnine, ki služijo ustvarjanju nove dodane vrednosti, oprostijo davka
               oziroma se ne obdavčijo. To so nepremičnine, ki jih koristijo podjetniki, ki jih
               koristijo kmetje, ki jih koristijo skratka vsi, ki ustvarjajo dodano vrednost in ki
               so navsezadnje tudi obdavčeni posledično na to dodano vrednost oziroma na dobiček
               oziroma dohodek pravnih oseb.</p>
               <p>S takšno rešitvijo bi vsaj deloma omilili izredno slabe učinke, ki jih ima ta zakon
               na slovensko gospodarstvo in na slovensko kmetijstvo. Če želi Vlada in če želi
               koalicija dejansko narediti pogoje gospodarstvu in kmetijstvu za ustvarjanje novih
               delovnih mest, potem bodo takšen predlog zakona oziroma ta amandma podprli. Če ne,
               potem je to neka druga zgodba, potem bo ta zakon imel predvsem fiskalni učinek,
               predvsem bo obremenil gospodarstvo in kmetijstvo prekomerno. Mi ocenjujemo, da v
               tolikšni meri, da marsikateri podjetnik in marsikateri kmet takšne obremenitve ne
               bosta zdržala. To seveda pomeni več stečajev, več prisilnih poravnav, manj delovnih
               mest in tudi manjšo gospodarsko rast.</p>
               <p>V Slovensko demokratski stranki smo bili ves čas v zadnjih mesecih, ko smo
               obravnavali ta zakon, konstruktivni, predlagali smo številne spremembe, predlagali
               smo predloge, ki so bili konstruktivni, tudi v smeri večje pravne varnosti davčnih
               zavezancev in tudi v smeri večje operativnosti samega zakona. Žal koalicija ni
               sprejela nobenega našega predloga, izglasovala je zakon takšen, kakršen je. Zakon je
               pred Ustavnim sodiščem, jutri bo odločitev in videli bomo, kaj bodo naslednji koraki
               Ustavnega sodišča, Vlade in seveda tudi premierke Alenke Bratušek, ki je vezala
               zaupnico na proračun, katerega del je tudi Zakon o davku na nepremičnine.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo o amandmaju pod točko ena? Obrazložitev glasu, v lastnem imenu?</p>
               <p>Gospa Romana Tomc, izvolite.</p>
            </sp>
            <sp who="SDZ6:TomcRomana">

               <speaker>ROMANA TOMC (PS SDS):</speaker>

               <p>Hvala lepa za besedo, spoštovani predsednik.</p>
               <p>Seveda bom podprla amandma, ki smo ga vložili v Slovenski demokratski stranki.
               Namreč, gremo v smeri, ki jo zagovarjamo ves čas, tudi sicer v naši politiki; v smer
               razbremenitve davčnih obveznosti tistih, ki v tej državi ustvarjajo novo dodano
               vrednost in nova delovna mesta. Zato smo predlagali oprostitev plačila davka na
               nepremičnine za poslovne objekte, poslovne zgradbe, kajti s tem želimo povzročiti, da
               bo slovensko gospodarstvo bolj konkurenčno. Prisluhnili smo jim, opozarjali so ves
               čas na to, da te dodatne obremenitve močno škodujejo njihovemu gospodarstvu.</p>
               <p>Pa ne samo to, predlagali smo tudi, da bodo oproščeni plačila tega davka domovi za
               starejše. To bo bistveno vplivalo, če bo ta davek v tej obliki, kot je predlagan,
               sprejet, tudi na ceno storitev domov za starejše. Predlog, ki ga imamo danes na mizi,
               ne boste verjeli, bolj obdavčuje domove za starejše kot energetske objekte. To je
               preprosto neverjetno. Seveda to, kar se je danes dogajalo v državnem zboru in to, kar
               se dogaja že ves čas, to, spoštovani kolegi in kolegice, je navadna licitacija. To ni
               sistemski pristop, to ni sistemski davek, kot ves čas poslušamo, da naj bi bil. Naša
               smer in naše rešitve,<gap n="…"/></p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Gospa Tomc, ne polemizirati z ostalimi, obrazložite, zakaj boste podprli ali ne boste
               podprli.</p>
            </sp>
            <sp who="SDZ6:TomcRomana">

               <speaker>ROMANA TOMC (PS SDS):</speaker>

               <p>Samo želela sem napovedati stavek, da naša smer in naše rešitve ne gredo na to
               licitacijo, ampak so ves čas iste, v smeri razbremenitve gospodarstva.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo? Glasujemo o amandmaju pod točko ena k 1. členu, predlagatelj
               Poslanska skupina Slovenska demokratske stranka.</p>
               <p>Glasujemo. Navzočih je 82 poslank in poslancev. Za je glasovalo 32, proti 48.</p>
               <p><stage>(Za je glasovalo 32.)</stage> <stage>(Proti 48.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju pod točko dve, predlagatelj amandmaja Poslanska
               skupina Slovenske ljudske stranke in tukaj opozarjam, če bo amandma pod točko 2
               sprejet, sta amandmaja pod točkama 3 in 4 brezpredmetna.</p>
               <p>Lahko odločimo?</p>
               <p>Obrazložitev glasu v imenu Poslanske skupine Slovenske ljudske stranke ima gospod
               Franc Bogovič.</p>
            </sp>
            <sp who="SDZ6:BogovičFranc">

               <speaker>FRANC BOGOVIČ (PS SLS):</speaker>

               <p>Kolegice in kolegi, v Slovenski ljudski stranki danes nismo nameravali vlagati
               amandmajev, dokler ni to storila koalicija in s čimer smo se prepričali, da se očitno
               danes želijo narediti neke spremembe v smeri korekcije na področju gospodarstva.</p>
               <p>Ocenjujemo, da je to, kar je predlagano v zadnjem amandmaju, ki bo očitno danes
               izglasovan, kjer se stopnje z 0,75 znižuje na 0,59 premajhen korak; korak, ki ne
               sledi potrebam drobnega gospodarstva, turizma, ki opozarjata najbolj v sklopu
               gospodarstva na velika bremena, ki bodo zahtevala tudi padec delovnih mest, ki jih
               tako potrebujemo v teh pomembnih panogah. Poleg tega pa smo tudi predlagali, da se
               obdavčitev za kmetijske objekte zmanjša z 0,30 na 0,15 ter da se kmetijska zemljišča
               in gozdovi, ki so bili doslej neobdavčeni, po noveli Zakona o nepremičninah pa povsem
               na novo obdavčeni, oprostijo te dajatve.</p>
               <p>Manj zbranega davka je po oceni državne sekretarke za 107 milijonov od tistega, ki je
               bil prvotno predviden, kljub temu pa to pomeni za 50 % povišanje dajatev, ki so bile
               v preteklosti na nivoju 200 milijonov, s takšnim amandmajem pa bi bile nekje na
               višini 300 milijonov. Poskušamo pa predvsem sanirati stanje na tistih področjih, ki
               mislimo, da so za rast, za to, da bo več delovnih mest, najbolj problematične. Zato
               vas pozivamo, prosimo, da podprete ta amandma in da vsaj delno saniramo to situacijo.
               Sicer pa, upamo še vedno, kljub vsemu temu da danes o tem povsem po nepotrebnem
               odločamo v Državnem zboru, da ključna odločitev pri nepremičninskem davku jutri
               sprejelo Ustavno sodišče.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo o amandmaju pod točko 2, predlagatelj amandmaja Slovenska ljudska
               stranka.</p>
               <p>Glasujemo. Navzočih je 83 poslank in poslancev, za je glasovalo 32, proti 48.</p>
               <p><stage>(Za je glasovalo 32.)</stage> <stage>(Proti 48.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju pod točko 3. Predlagatelj amandmaja je Poslanska
               skupina Nove Slovenije. Tudi tukaj opomba, če je amandma pod točko 3 sprejet, je
               amandma pod točko 4 brezpredmeten.</p>
               <p>Obrazložitev glasu v imenu Poslanske skupine Nove Slovenije ima mag. Tonin.</p>
            </sp>
            <sp who="SDZ6:ToninMatej">

               <speaker>MAG. MATEJ TONIN (PS NSi):</speaker>

               <p>Amandma na nek način izenačuje celotno gospodarstvo, gre na raven obdavčitve, ki jo
               ima energetika, torej da bi imelo celotno gospodarstvo isto davčno stopnjo, to je
               0,40. Nismo si tega izmislili mi, ampak smo to delali na prošnjo gostinsko-turistične
               zbornice.</p>
               <p>Prej sem vam povedal primer, da samo za ene majhne terme se bo davek povečal z 8
               tisoč evrov na 60 tisoč evrov, da to pomeni 3 delovna mesta manj. Prej je državna
               sekretarka rekla, da če bi bil ta amandma sprejet, bi to pomenilo 71 milijonov manj
               za državni poračun. Morda kratkoročno ja, ampak potrebno je teh 71 milijonov gledati
               kot spodbudo za gospodarstvo, da bomo za teh 71 milijonov slovensko gospodarstvo
               razbremenili, da bo zaradi teh 71 milijonov lahko več delovnih mest, ki pa bodo
               vplačevala v državne proračune, in konec koncev prinašala v državno blagajno.</p>
               <p>Zdaj, dva amandmaja ste že zavrnili, mislim, da če bi ta amandma potrdili, da bi
               kljub vsemu tudi koalicija ostala konsistentna, ker bi zgolj davčno stopnjo za
               celotno gospodarstvo izenačili.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo o amandmaju pod točko 3?</p>
               <p>Glasujemo. Navzočih je 82 poslank in poslancev, za je glasovalo 32, proti 48.</p>
               <p><stage>(Za je glasovalo 32.)</stage> <stage>(Proti 48.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju pod točko 4, predlagatelj amandmaja poslanske
               skupine koalicije. Lahko odločimo?</p>
               <p>Glasujemo. Navzočih je 82 poslank in poslancev, za je glasovalo 51, proti nihče.</p>
               <p><stage>(Za je glasovalo 51.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Končali smo glasovanje o amandmajih in drugo obravnavo predloga zakona v okviru
               nujnega postopka.</p>
               <p>Ugotavljam, da je Državni zbor v drugi obravnavi sprejel amandmaje k 1. členu
               dopolnjenega predloga zakona in sprašujem kvalificirane predlagatelje, ali nameravajo
               k temu členu vložiti amandmaje. Ugotavljam, da ni priglašenih k besedi.</p>
               <p>Prehajamo na <title>tretjo obravnavo</title> predloga zakona. Ponovno ugotavljam, da k
               predlogu zakona za tretjo obravnavo ni bilo vloženih amandmajev.</p>
               <p>Obveščam vas, da me Zakonodajno-pravna služba oziroma Vlada nista obvestili, da bi
               bil zaradi amandmajev, sprejetih v drugi obravnavi, predlog zakona neusklajen. Zato
               prehajamo na odločanje o predlogu zakona. Lahko odločimo?</p>
               <p>Obrazložitev glasu. Obrazložitev glasu v imenu poslanskih skupin in prosim vas za
               prijavo.</p>
               <p>Besedo ima gospod Jože Tanko v imenu Poslanske skupine SDS.</p>
            </sp>
            <sp who="SDZ6:TankoJože">

               <speaker>JOŽE TANKO (PS SDS):</speaker>

               <p>Hvala lepa za besedo, spoštovani predsednik, spoštovani kolegi!</p>
               <p>V imenu poslanske skupine napovedujem obstrukcijo poslanske skupine pri glasovanju o
               zakonu v celoti. Mi ne bomo sodelovali zaradi tega, ker zakon prinaša prekomerne
               obremenitve, in to osebnega premoženja državljanov, prekomerne obremenitve poslovnega
               premoženja, gospodarskih subjektov. Ne bomo sodelovali pri glasovanju zato, ker
               ohranja dvojno obdavčitev kmetijskih zemljišč, kljub temu da ste sprejeli Zakon o
               davku na nepremičnine, ohranjate Zakon o katastrskem dohodku.</p>
               <p>Potem ne bomo sodelovali pri tem, zato ker niso iz obdavčitve izvzeti oziroma po
               ničelni stopnji obdavčeni socialni objekti, predvsem domovi za starejše občane. Zakon
               ohranja zaplembo premoženja v primerih, ko davčni zavezanec ne more plačevati svojih
               obveznosti, in v temu primeru gre za posebno diskriminacijo teh davčnih zavezancev,
               kajti v tistih primerih, ko je prišlo do premoženja nezakonitega izvora, ta vlada, ta
               koalicija ni uspela na temu področju storiti nič. V temu primeru, ko gre za davčni
               postopek, pa bo prišlo do obremenitve oziroma do plombe na premoženje.</p>
               <p>Prav tako pa ne želimo sodelovati pri glasovanju zato, ker koalicija ni upoštevala
               prav nobenih predlogov ne v jesenski obravnavi zakona, ki je sedaj predmet razsodbe
               na Ustavnem sodišču, ne v tej obravnavi, ko smo predlagali dobronamerno rešitev, ki
               bi postavila davčne obremenitve bolj sorazmerno, bolj pravično.</p>
               <p>Ustavno sodišče bo o zakonu odločalo jutri. Menimo tudi, da je neprimerno, da je
               Vlada prišla z novelo zakona tik pred razglasitvijo sodbe Ustavnega sodišča, in glede
               na to, da ta zakon še sedem dni ne bo mogel biti razglašen, pomeni, da bo sodba
               Ustavnega sodišča tista, ki bo v marsičem lahko podrla temelje temu zakonu še pred
               razglasitvijo.</p>
               <p>Skratka, zaradi številnih razlogov poslanska skupina pri glasovanju ne bo sodelovala.
               Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima mag. Matej Tonin, Poslanska skupina Nova Slovenija.</p>
            </sp>
            <sp who="SDZ6:ToninMatej">

               <speaker>MAG. MATEJ TONIN (PS SDS):</speaker>

               <p>Spoštovane kolegice in kolegi iz koalicije!</p>
               <p>Mislim, da smo vas krščanski demokrati že od ranih jutranjih ur prosili dve stvari;
               najprej smo vas uvodoma prosili, da bi vendarle odložili obravnavo tega davka na čas
               po odločitvi Ustavnega sodišča. Ta naša želja ni bila uslišana. Potem ko smo vendarle
               praktično celoten današnji dan posvetili temu, da ta zakon obravnavamo, smo se
               posvečali in vlagali ogromne napore v to, da bi vendarle z odločitvami čim bolj
               razbremenili slovensko gospodarstvo in tako kar največ prispevali, kar lahko
               naredimo, da ohranimo čim večje število delovnih mest in na koncu koncev tudi čim
               večje število plačnikov v državni proračun.</p>
               <p>Predlagali smo amandmaje, vse te naše stvari niso bile uslišane, tako da tudi v
               Poslanski skupini Nove Slovenije ne vidimo popolnoma nobenega razloga, da sodelujmo
               pri odločanju o temu zakonu, ker ničesar nismo mogli doseči, legitimnosti temu
               procesu pa ne želimo dati.</p>
               <p>Tako tudi mi napovedujemo obstrukcijo tega glasovanja.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima gospod Mihael Prevc, Poslanska skupina Slovenska ljudska stranka.
               Izvolite.</p>
            </sp>
            <sp who="SDZ6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa za besedo, gospod predsednik. Spoštovane kolegice in kolegi!</p>
               <p>Tudi poslanke in poslanci Slovenske ljudske stranke ne bomo sodelovali pri glasovanju
               o tem zakonu iz preprostega razloga, predvsem iz spoštovanja do instituta Ustavnega
               sodišča. Ustavno sodišče bo jutri odločalo o dokončni usodi tega zakona in žal ni bil
               v ponedeljek upoštevan naš predlog, da bi bilo vendarle smiselno, da o tem zakonu
               odločamo šele potem, ko bo znana usoda tega zakona s strani Ustavnega sodišča.</p>
               <p>Moram reči, da vendarle po današnji razpravi tudi s strani vloženega amandmaja
               koalicije in ne nazadnje tudi ta novela prinaša vendarle nekaj manj obremenitev za
               gospodarstvo, za podjetnike, pa vendarle v Slovenski ljudski stranki smatramo, da je
               to še mnogo, mnogo premalo.</p>
               <p>Tako še enkrat: tudi za Slovensko ljudsko stranko napovedujem v tem trenutku
               obstrukcijo.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko preidemo na odločanje?, Še je interes za obrazložitev glasu. V imenu poslanskih
               skupin? V lastnem imenu?</p>
               <p>V imenu Poslanske skupine Socialnih demokratov ima besedo. gospod Matevž Frangež.
            </p>
            </sp>
            <sp who="SDZ6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Mi bomo, vedno, ko je treba sprejemati težke odločitve, ostali v dvorani in danes
               sprejeli pomembne spremembe Zakona o davku na nepremičnine. Z njimi bomo odpravili
               zmedo, ki je nastala zaradi razlikovanja med rezidenčnimi in nerezidenčnimi
               nepremičninami, zagotovili več časa za urejanje evidenc in odmero davka umestili v
               kasnejši čas. Predvsem pa bomo po sprejetem koalicijskem amandmaju danes poskrbeli
               tudi za to, da se bo obremenitev gospodarstva z davkom na nepremičnine nekoliko
               zmanjšala z 0,75 na 0,59 odstotka.</p>
               <p>Zato menimo, da je pomembno ostati tukaj in glasovati za sprejem zakona.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>V lastnem imenu, obrazložitev glasu, gospod Bojan Starman.</p>
            </sp>
            <sp who="SDZ6:StarmanBojan">

               <speaker>BOJAN STARMAN (PS DL):</speaker>

               <p>Hvala lepa.</p>
               <p>Tudi jaz ne razumem opozicije, ki je zapustila dvorano. Mislim, ne glede na to, kaj
               bo odločilo Ustavno sodišče, da ta novela zakona, kjer smo slišali, kot da govorimo o
               zakonu, je bistveno boljša za naše državljane, saj bodo nerezidenti plačevali namesto
               0,50, 0,15, bomo podaljšali roke za ureditev evidenc in tudi več kot 20 procentov so
               se znižali ti davki za gospodarske subjekte.</p>
               <p>Mislim, da je to bistvena olajšava in da bodo bistveno lažje zadihali naši državljani
               s tudi to novelo. Mislim, da je prav, da jo potrdimo. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo?</p>
               <p>Glasujemo o zakonu. Navzočih je 51 poslank in poslancev, za je glasovalo 49, proti
               nihče.</p>
               <p><stage>(Za je glasovalo 49.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>Pri tem imamo še obveznost do drugega zakona, zato prehajamo na zaključitev
               zakonodajnega postopka za predlog zakona, ki ni bil osnova za pripravo dopolnjenega
               predloga zakona.</p>
               <p>Odbor za finance in monetarno politiko predlaga Državnemu zboru, da sprejme naslednji
               sklep: Predlog zakona o spremembah in dopolnitvah Zakona o davku na nepremičnine,
               prva obravnava, ki ga je Državnemu zboru v obravnavo predložila skupina poslank in
               poslancev s prvopodpisanim Jožetom Tankom, ni primeren za nadaljnjo obravnavo.</p>
               <p>Lahko odločimo?</p>
               <p>Glasujemo. Navzočih je 54 poslank in poslancev, za je glasovalo 47, proti 4.</p>
               <p><stage>(Za je glasovalo 47)</stage> <stage>(Proti 4.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda. <title>Prehajamo na prekinjeno 1. točko dnevnega reda, to so Vprašanja poslank in poslancev.</title>
               </p>
               <p>Pod točko 1 bo v skladu s predlogom poslanca mag. Mateja Tonina zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru predsednice Vlade mag. Alenke Bratušek, na poslansko vprašanje mag. Mateja
               Tonina v zvezi z razdolžitvijo slovenskih podjetij.</p>
               <p>Obrazložitev glasu v imenu Poslanske skupine Nove Slovenije ima mag. Matej Tonin.
            </p>
            </sp>
            <sp who="SDZ6:ToninMatej">

               <speaker>MAG. MATEJ TONIN (PS NSi):</speaker>

               <p>Če besede kaj držijo, potem sem prepričan, da bi moral biti ta predlog brez večjih
               težav sprejet. Vsi vladni predstavniki na seji Odbora za gospodarstvo so zatrjevali v
               en glas, da je to nujna in potrebna razprava, in verjamem, da bo tudi Državni zbor to
               ocenil kot naš pomemben prispevek, k temu, da naredimo kaj konkretnega za to, da se
               bodo slovenska podjetja lažje razdolževala. Imamo dve orodji; eno je insolventna
               zakonodaja, drugo je slaba banka. Pri obeh se pojavljajo določene težave,
               nepravilnosti oziroma potrebujeta obe orodji izboljšave.</p>
               <p>Prepričan sem, da razprava lahko k temu pomembno prispeva, zaradi tega vas prosim, da
               prispevate svoj glas za to razpravo.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo?</p>
               <p>Glasujemo. Navzočih je 75 poslank in poslancev, za je glasovalo 26, proti 48.</p>
               <p><stage>(Za je glasovalo 26.)</stage> <stage>(Proti 48.)</stage></p>
               <p>Ugotavljam, da sklep ni sprejet.</p>
               <p>Pod točko dve v skladu s predlogom poslanca mag. Andreja Širclja bo zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru predsednice Vlade mag. Alenke Bratušek na poslansko vprašanje mag. Andreja
               Širclja v zvezi s finančno situacijo države.</p>
               <p>Obrazložitev glasu v imenu Poslanske skupine Slovenske demokratske stranke ima mag.
               Andrej Šircelj.</p>
            </sp>
            <sp who="SDZ6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovani predsednik, kolegi in kolegice!</p>
               <p>Odgovor premierke Alenke Bratušek ni bil na ravni predsednice Vlade. Nismo dobili
               odgovora ne o tem, kako se bomo razdolžili, nismo dobili odgovora o tem, kako bomo
               zmanjšali primanjkljaj, nismo dobili odgovora o tem, kako bomo sanirali bančni
               sistem, če vemo, da je v bankah še vedno 6 milijard slabih terjatev. Skratka,
               situacija v državi je taka, da se nestabilnost na področju finančnega sistema odraža
               predvsem v stečajih, prisilnih poravnavah, v vedno večjem številu nezaposlenih, v
               vedno večji izgubi delovnih mest in da navsezadnje niti ne vemo, kako bo vlada Alenke
               Bratušek zasnovala, začrtala politiko v letu 2015 in v letu 2016, ki sta ključni za
               to, da Slovenija dejansko izide iz krize.</p>
               <p>Finančni sistem je osnova za delovanje gospodarskega sistema, socialnega sistema,
               šolskega sistema, kulturne politike; skratka, osnova za to, da je v državi
               blagostanje; od stabilnosti finančnega sistema so odvisne tudi vse ostale politike
               države. Predsednica Vlade nam tega odgovora ni dala. Ker nam ni dala odgovora
               predsednica Vlade, predlagam, da se o tem naredi v Državnem zboru splošna razprava, v
               kateri bomo dobili odgovore na ta ključna vprašanja, ki so pomembna za samobitnost
               naroda, ki so pomembna za vse državljane in državljanke in ne nazadnje tudi za
               finančno neodvisnost te države, katero je večkrat poudarila predsednica Vlade.
               Neodvisnost predvsem zaradi tega, ker visoke obrestne mere, po katerih se Slovenija
               zadolžuje in po katerih se je zadolževala, dejansko vplivajo na življenje, razvoj
               prihodnjih rodov. Mi, naša generacija nima moralne pravice, da začrta življenje
               prihodnjih rodov, tako da bodo plačevali naše obresti; naše obresti za dolgove, ki so
               v zadnjem trenutku, ki v zadnjem času, v zadnjem letu znašajo 8 milijard in za katere
               se ne ve, kdaj in kako jih bomo plačali.</p>
               <p>Zato seveda predlagam, da se opravi javna razprava.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Lahko odločimo o sklepu?</p>
               <p>Glasujemo. Navzočih 75 poslank in poslancev, za je glasovalo 26, proti 48.</p>
               <p><stage>(Za je glasovalo 26.)</stage> <stage>(Proti 48.)</stage></p>
               <p>Ugotavljam, da sklep ni sprejet.</p>
               <p>Pod točko 3 bo v skladu s predlogom poslanca Franca Bogoviča zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru predsednice Vlade mag. Alenke Bratušek, na poslansko vprašanje Franca
               Bogoviča v zvezi s stanjem in ukrepi v zdravstvu.</p>
               <p>Obrazložitev glasu v imenu Poslanske skupine Slovenske ljudske stranke ima gospod
               Franc Bogovič. Preden pa dam gospodu Bogoviču besedo, vas prosim za mir v dvorani.
                   Izvolite, gospod Bogovič. 
               
            </p>
            </sp>
            <sp who="SDZ6:BogovičFranc">

               <speaker>FRANC BOGOVIČ (PS SLS):</speaker>

               <p>Smeh je pol zdravja, sem včeraj dejal pri tem vprašanju. Vidim, da so poslanke in
               poslanci nasmejani in hvala bogu, da je tako. Ni pa stanje v zdravstvu takšno, da bi
               se lahko temu smejali. Prav tako tudi odgovori, ki sem jih včeraj dobil, so bili
               predvsem odgovori, ki so se ukvarjali z zgodovino, ne s prihodnostjo, kar sem
               premierko spraševal.</p>
               <p>Stanje v zdravstvu je, kot vsi vemo, zelo problematično. Cela vrsta je težav, ki so
               akutne narave, od primerov, ki so bili prejšnji teden na Kliničnem centru na
               urgentnem oddelku, do samega stanja na kadrovskem področju, tako zaradi odstopa
               ministrice, ki je s čudnimi pojasnili obrazložila, zakaj je po slabem mesecu omagala.
               Problemi nastajajo na Kliničnem centru na kadrovskem področju, kar je ključno, pa
               nastajajo vedno večji problemi s financiranjem področja zdravstva. Sama zdravstvena
               blagajna je sedaj v takšnem stanju, da v njej zeva že več kot 100-milijonska luknja
               in takšno stanje je pravzaprav nevzdržno.</p>
               <p>Včeraj dobimo poročilo protikorupcijske komisije, ki opozarja na, naj uporabim
               besedo, šušmarjenje zdravnikov, ki so delno javni, delno zasebni, zato sem trdno
               prepričan, da je odgovorno od poslancev, od vseh nas, da v Državnem zboru temeljito
               spregovorimo o tej problematiki in da področju zdravstva tudi namenimo potrebno
               pozornost. Zato predlagam, da podprete ta sklep, da na naslednji seji opravimo
               poglobljeno vsebinsko razpravo, kam z zdravjem naprej, in da dobimo vse odgovore, ki
               so bili včeraj izpuščeni.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo o sklepu?</p>
               <p>Glasujemo. Navzočih 76 poslank in poslancev, za je glasovalo 28, proti 47.</p>
               <p><stage>(Za je glasovalo 28.)</stage> <stage>(Proti 47.)</stage></p>
               <p>Ugotavljam, da sklep ni sprejet.</p>
               <p>Pod točko 4 bo v skladu s predlogom poslanca Roberta Hrovata zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru ministra za obrambo Romana Jakiča na poslansko vprašanje Roberta Hrovata v
               zvezi z ureditvijo statusa prostovoljnih gasilcev in ostalih reševalcev.</p>
               <p>Obrazložitev glasu v imenu Poslanske skupine Slovenske demokratske stranke ima gospod
               Robert Hrovat.</p>
            </sp>
            <sp who="SDZ6:HrovatRobert">

               <speaker>ROBERT HROVAT (PS SDS):</speaker>

               <p>Hvala lepa za besedo.</p>
               <p>Moje vprašanje se je dejansko nanašalo na obljubo ministra Jakiča o spremembi
               zakonodaje v zvezi s statusom prostovoljnih gasilcev in ostalih reševalcev v sistemu
               zaščite in reševanja. Že v mesecu novembru je na tiskovni konferenci minister Jakič
               obljubil, zagotovil predstavnikom Gasilske zveze Slovenije, da bo še v tem mandatu
               prišlo do spremembe zakonodaje na tem področju. Govorimo predvsem o spremembi
               zakonodaje na področju zaposlovanja gasilcev in motivacije delodajalcem za
               zaposlovanje prostovoljnih gasilcev in ostalih reševalcev v sistemu zaščite in
               reševanja. Vmes, v tem času se je zgodila tudi naravna katastrofa, govorimo o
               žledolomu, ki je pokazal, da so ravno ti prostovoljni gasilci, prostovoljni reševalci
               znotraj sistema tisti, ki so odnesli glavno breme, oziroma tisti, ki so naredili
               glavno delo pri tej ujmi, ki je prizadela večji del Slovenije.</p>
               <p>Zdaj, takrat so nas bila – vseh nas tukaj v parlamentu – polna usta, kako so ti
               reševalci, prostovoljni gasilci opravili veliko delo. Zdaj smo na točki, ko je treba
               narediti korak naprej. Minister mi je v odgovoru povedal, da se strinja, da je treba
               nekaj narediti. Razumel sem ga, da ne ve čisto točno, kako bi to naredil. Tukaj je
               krasna priložnost nas, poslank in poslancev, da skupaj s stroko, govorimo o gasilski
               zvezi, govorimo o vseh zvezah ostalih, ki sodelujejo v sistemu, da bi se pogovorili,
               dogovorili, kako bomo ravnali v prihodnje pri spremembi zakonodaje, predvsem v smislu
               motivacije zaposlovanja prostovoljnih gasilcev in ostalih reševalcev seveda.</p>
               <p>Najbrž se spomnite vsi, ko je predsednica Vlade, mislim, da drugi dan po temu
               žledolomu, klicala delodajalce, da naj pustijo prostovoljne reševalce na
               intervencije, da je pač situacija takšna in takšna <gap n="…"/> Ampak seveda, veste,
               delodajalci, če nimajo neke satisfakcije v smislu tega, da imajo zaposlene gasilce in
               reševalce, je to zelo težko. In tukaj je lepa priložnost, da preidemo od besed k
               dejanju.</p>
               <p>Kot sem rekel na začetku, polna usta so nas bila takoj po žledolomu, da uredimo ta
               status. Zdaj je priložnost, da to res naredimo. Če boste podprli naš predlog, se bo
               razvila debata in sem prepričan, da bomo skupaj, brez prestiža – brez prestiža! –
               uredili to situacijo. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo?</p>
               <p>Glasujemo o sklepu. Navzočih je 73 poslank in poslancev, za je glasovalo 25, proti
               47.</p>
               <p><stage>(Za je glasovalo 25.)</stage> <stage>(Proti 47.)</stage></p>
               <p>Ugotavljam, da sklep ni sprejet.</p>
               <p>Pod točko 5 bo v skladu s predlogom poslanca Janeza Ribiča zbor odločal o naslednjem
               predlogu sklepa: Državni zbor bo na naslednji seji opravil razprav o odgovoru
               ministra za obrambo gospoda Romana Jakiča na poslansko vprašanje Janeza Ribiča v
               zvezi z ukrepi na področju prostovoljnega gasilstva.</p>
               <p>Obrazložitev glasu v imenu Poslanske skupine Slovenske ljudske stranke ima gospod
               Janez Ribič.</p>
            </sp>
            <sp who="SDZ6:RibičJanez">

               <speaker>JANEZ RIBIČ (PS SLS):</speaker>

               <p>Hvala za besedo, spoštovani predsednik Državnega zbora.</p>
               <p>No pa smo le učakali, je prišel tisti čas, ko se lahko zopet pogovarjamo o gasilcih,
               ne samo takrat ko pridejo na pomoč, ko so težave, ko so elementarne nesreče. Zato je
               bilo moje vprašanje in moj poziv, da bi se o tej temi tudi pogovarjali tukaj, v
               Državnem zboru, da bi na nek način poskušali vsak po svoje doprinesti k temu, da bi
               se lahko napravil čim boljši zakon, ki bi tem ljudem pomagal.</p>
               <p>Morda bi lahko pomagali s posebno dohodninsko olajšavo, tudi o tem bi se lahko
               pogovarjali; morda z dodatnim pokojninskim zavarovanjem _– morda, ne vem; z urejenim
               posebnim statusom, ki bi omogočil normalno delo, ki bi tistim terencem, ki nimajo
               drugih dohodkov, pokrilo tudi kakšen del prispevkov, morebiti tudi kakšno leto
               beneficiranega delovnega staža. Pogovarjali bi se lahko tudi o ustanovitvi posebnega
               sklada za gasilce, ki bi ga ustanovila država in iz katerega bi se črpala
               premostitvena pomoč za gasilce, ki so se bodisi poškodovali na delu bodisi se soočajo
               s kakšnimi drugimi težavami zaradi svojega dela v okviru gasilstva, ki bi tudi
               nadomeščal tiste najnujnejše pri izpadu dohodkov za gasilce, ki so se udeležili
               kakšne intervencije.</p>
               <p>Pogovarjali bi se lahko tudi morda o oprostitve davka na dodano vrednost za vso
               opremo, ki jo gasilci potrebujejo; pogovarjali bi se lahko o konkretnejših olajšavah
               in manj administracije za delodajalce, ki zaposlujejo prostovoljne gasilce, in s tem
               na nek način tudi sami prispevajo k delovanju sistema, kajti ni vseeno, ali imaš v
               podjetju zaposlenih 5 ali 10 operativnih gasilcev, ali pa nobenega, sploh je to
               pomembno na podeželju, kjer so manjša podjetja, kjer tudi zaradi tega, če je 20
               zaposlenih, pa jih 5 gre na neko akcijo, se proizvodnja zaustavi.</p>
               <p>V Slovenski ljudski stranki ponujamo roko sodelovanja pri tem. Pripravljeni smo
               sodelovati pri pripravi, podpreti napore o tem, kako pomembno je vzdrževanje tega
               sistema prostovoljstva. Vsi vemo, da če se nam sesuje ta sistem, se nam bo
               naslednjič, ob naslednji večji nesreči, sesula država. Če bo vsak skrbel samo zase,
               če ne bo več solidarnosti, medsebojne pomoči, neverjetne želje pomagati bližnjemu,
               potem je konec vsega. Zato bo res zanimivo, kdo bo glasoval proti takšnemu predlogu,
               da se pogovarjamo, da mi enkrat pomagamo gasilcem, ne samo gasilci nam. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Lahko odločimo o sklepu?</p>
               <p>Glasujemo. Navzočih je 73 poslank in poslancev, za je glasovalo 25, proti 47.</p>
               <p><stage>(Za je glasovalo 25.)</stage> <stage>(Proti 47.)</stage></p>
               <p>Ugotavljam, da sklep ni sprejet.</p>
               <p>Pod točko 6 bo v skladu s predlogom poslanke Sonje Ramšak zbor odločil o naslednjem
               predlogu sklepa: Državni zbor bo na naslednji seji opravil razpravo o odgovoru
               ministra za obrambo Romana Jakiča na poslansko vprašanje Sonje Ramšak v zvezi z
               nepravilnostmi v Slovenski vojski.</p>
               <p>Obrazložitev glasu v imenu Poslanske skupine Slovenske demokratske stranke ima gospa
               Sonja Ramšak.</p>
            </sp>
            <sp who="SDZ6:RamšakSonja">

               <speaker>SONJA RAMŠAK (PS SDS):</speaker>

               <p>Hvala lepa za besedo.</p>
               <p>Moje poslansko vprašanje na prejšnji seji ministru za obrambo je izhajalo iz izjave
               treh reprezentativnih sindikatov Ministrstva za obrambo, ki so ga naslovili tako na
               predsednika države kot tudi na poslanke in poslance. V tem pismu so predstavniki
               sindikatov zapisali, da poslanke in poslance in vrhovni poveljnik Slovenske vojske ne
               naredimo nič za razrešitev težav, s katerimi se soočajo v Slovenski vojski. Zato
               mislim, da bi bilo prav, da bi poslanke in poslanci opravili širšo razpravo o tem,
               kaj se dejansko dogaja v Slovenski vojski.</p>
               <p>Namreč, sindikati opozarjajo na kronizem, nepotizem in diskriminacijo, na kršenje
               delovnopravne zakonodaje in tudi Zakona o obrambi, njihovega sistemskega zakona.
               Nedavno tega smo na Odboru za obrambo imeli nujno sejo, na kateri smo se seznanili s
               socialnimi stiskami pripadnic in pripadnikov Slovenske vojske, in tudi takrat smo
               nekako pozvali, da je zadnji čas, da se razmere v Slovenski vojski uredijo, zato je
               tudi tukaj priložnost, da poslanke in poslanci podprete to razpravo, da opravimo
               skupaj to razpravo z vodstvom Ministrstva za obrambo, Generalštaba Slovenske vojske,
               s sindikati in da najdemo skupne rešitve v razrešitev tega vprašanja.</p>
               <p>Zavedati se moramo namreč, da je varnost v svetu z dogodki na Krimu izredno
               izpostavljena in da je nedopustno, da se vojakinje in vojaki v Slovenski vojski
               srečujejo s temi težavami. Le zadovoljen vojak lahko tudi uspešno opravlja vse svoje
               dolžnosti, ki izhajajo iz njegovega poklica. Zato še enkrat apeliram na vse, da
               dejansko opravimo to širšo razpravo in da podprete ta predlog. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Lahko odločimo?</p>
               <p>Glasujemo o sklepu. Navzočih je 71 poslank in poslancev, za je glasovalo 23, proti
               47.</p>
               <p><stage>(Za je glasovalo 23.)</stage> <stage>(Proti 47.)</stage></p>
               <p>Ugotavljam, da sklep ni sprejet.</p>
               <p>Pod točko 7 bo v skladu s predlogom poslanca mag. Branka Grimsa zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru ministra za gospodarski razvoj in tehnologijo Metoda Dragonje na poslansko
               vprašanje mag. Branka Grimsa v zvezi z olajšavami za raziskave in razvoj.</p>
               <p>Lahko odločimo?</p>
               <p>Obrazložitev glasu v imenu Poslanske skupine Slovenske demokratske stranke ima mag.
               Branko Grims.</p>
            </sp>
            <sp who="SDZ6:GrimsBranko">

               <speaker>MAG. BRANKO GRIMS (PS SDS):</speaker>

               <p>Vsem prav lep pozdrav!</p>
               <p>Vlaganje v raziskave in razvoj so temelj obstoja in konkurenčnosti slovenske
               ekonomije, slovenskega podjetništva. Zato so te olajšave izjemno pomembne, ker se je
               izkazalo prav v zadnjih dveh letih. Spomnili se boste, da do pred 2 leti nazaj so
               bile olajšave 40-odstotne, potem je pod vlado Janeza Janše bilo sprejet zakon o
               100-odstotnih olajšavah za vlaganje o raziskave in razvoj. Tudi minister, gospod
               Dragonja, ki je bil včeraj tukaj, je potrdil, da so se potem vlaganja v raziskave in
               razvoj bistveno povečale, kar je dobro. Vendar je treba vedeti, da so še vedno nižje
               od primerljivih evropskih držav, zlasti pa od tistih držav, kjer prav z vlaganjem v
               raziskave in razvoj pospešujejo odpiranje novih, visoko produktivnih delovnih mest,
               ki so potem trajen vir blaginje za vse; in to bi moral biti tudi v Sloveniji trajen
               prvi cilj!</p>
               <p>Da je še veliko razlogov za to, da se opravi razprava o vlaganju raziskave in razvoj,
               se je pravzaprav pokazalo tudi včeraj, ko je predsednica Vlade izjavila, da pač dvig
               DDV nikakor ni obremenil slovenskega gospodarstva. To je epohalno odkritje, to je za
               Nobelovo nagrado za ekonomijo, kar sem predlagal že včeraj, če se izkaže, da je
               resnično. Če pa se izkaže, da ni resnično, pa še toliko bolj dokazuje, da je potrebno
               uspešnim podjetjem, uspešnim podjetnikom omogočiti, da se čim bolj oprejo na lastne
               sile. Ko bo jutri dobila Vlada ustavnopravno nezaupnico, ker bo Zakon o davku na
               nepremičnine padel na Ustavnem sodišču, kar je danes že sporočila osrednja televizija
               – za tiste, ki morda niste gledali –, potem bo seveda jasno, da je s temi
               improvizacijami in neznanjem konec in da bi lahko to razpravo porabili tudi za to, da
               bi jasno izrazili namen, da tako prihranjen denar uspešnih podjetnikov ostane njim in
               da naj ga z ustrezno davčno olajšavo in z ustrezno politiko davčne uprave, ki v
               zadnjem času z določenimi metodami in odločitvami ne deluje ravno v tej smeri – po
               podatkih, ki sem jih predstavil – omogočimo tem podjetnikom hitrejši razvoj in
               odpiranje novih delovnih mest.</p>
               <p>To bi moral biti temeljni cilj, da se enkrat za vselej zaključi ta postsocialistični,
               birokratski, robinhudovski sindrom, ki ga imamo, ko se jemlje uspešnim in se daje
               manj uspešnim. Zato uspešni ne morejo vlagati v raziskave in razvoj, manj uspešni pa
               tako in tako nekonkurenčni prej ali slej shirajo. To pač državo ne vodi nikamor;
               zaradi tega cela Evropa v tem trenutku že napreduje, Slovenija pa je nekje tam nad
               nulo ali tik pod njo, vsekakor pa je zamudila že cel razvojni cikel.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo?</p>
               <p>Glasujemo o sklepu. Navzočih je 69 poslank in poslancev, za je glasovalo 22, proti
               46.</p>
               <p><stage>(Za je glasovalo 22.)</stage> <stage>(Proti 46.)</stage></p>
               <p>Ugotavljam, da sklep ni sprejet.</p>
               <p>Pod točko 8 bo v skladu s predlogom poslanca Danijela Krivca zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru ministra za gospodarski razvoj in tehnologijo Metoda Dragonje na poslansko
               vprašanje Danijela Krivca v zvezi s prodajo državnega lastniškega deleža v Letriki d.
               d.</p>
               <p>Obrazložitev glasu ima gospod Danijel Krivec v imenu Poslanske skupine Slovenske
               demokratske stranke.</p>
            </sp>
            <sp who="SDZ6:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za besedo.</p>
               <p>Predlagam, da podprete predlog, da se opravi razprava. Odgovor je bil posredovan samo
               s strani ministra za gospodarstvo, samo vprašanje pa se je glasilo tudi na ministra
               za finance. In v primeru, da izglasujemo predlog, da se ta razprava opravi, bomo
               slišali tudi odgovore ministra za finance. Gre za pereč problem razdolževanja
               podjetij, prenosa na Družbo za upravljanje terjatev bank in ti prenosi za nekatera
               podjetja, ki so bila javno objavljena, že potekajo. Potekajo pa v veliki meri tudi za
               podjetja, za katere nihče v tem parlamentu ne ve. Ta transparentnost je v tem
               trenutku zelo vprašljiva.</p>
               <p>To temo smo na pobudo Nove Slovenije obravnavali tudi na Odboru za gospodarstvo, kjer
               je potekala kar dolga razprava, vendar na koncu nekih zaključkov in odgovorov s
               strani vladnih predstavnikov ni bilo. Še več! Skozi celotno razpravo se je odprlo kar
               veliko vprašanj, na kakšen način in pod kakšnimi kriteriji se ti deleži prenašajo na
               Družbo za upravljanje terjatev bank, kakšni so pogoji tega razdolževanja. Ugotovljeno
               je bilo, da niti slaba banka v teh primerih nima nekih pristojnosti, ampak se ti
               deleži jasno prenašajo na osnovi komisije, ki pa je sestavljena v bančnem sektorju iz
               ljudi, ki so te slabe kredite tudi podeljevali. Ni bilo tudi odgovorjeno na
               vprašanje, ali je v tujini enaka praksa, kot je trenutno v Sloveniji, da v bankah
               isti ljudje, ki so podeljevali slabe kredite, v tem trenutku tudi rešujejo te
               kreditne mape.</p>
               <p>Mislim, da je ta odgovor pomemben za nadaljnje postopke v teh primerih, in verjamem,
               da bi razprava v Državnem zboru dala odgovore tudi na taka pomembna vprašanja. Tako
               predlagam, da podprete razpravo.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Lahko odločimo o sklepu?</p>
               <p>Glasujemo. Navzočih 67 poslank in poslancev, za je glasovalo 20, proti 46.</p>
               <p><stage>(Za je glasovalo 20.)</stage> <stage>(Proti 46.)</stage></p>
               <p>Ugotavljam, da sklep ni sprejet.</p>
               <p>Pod točko 9 bo v skladu s predlogom poslanca Marijana Pojbiča zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru ministrice za delo, družino, socialne zadeve in enake možnosti dr. Anje
               Kopač Mrak na poslansko vprašanje Marijana Pojbiča v zvezi z brezposelnostjo.</p>
               <p>Obrazložitev glasu v imenu Poslanske skupine Slovenske demokratske stranke ima gospod
               Marijan Pojbič.</p>
            </sp>
            <sp who="SDZ6:PojbičMarijan">

               <speaker>MARIJAN POJBIČ (PS SDS):</speaker>

               <p>Hvala, spoštovani gospod predsednik.</p>
               <p>V Slovenski demokratski stranki oziroma v Poslanski skupini Slovenske demokratske
               stranke se zavedamo, kako pomembno je vprašanje brezposelnih v naši družbi, kako
               pomembno je gospodarsko stanje v naši družbi, kako pomembna je
               finančno-gospodarsko-socialna kriza v naši državi. Prav zaradi tega smo predlagali,
               da se o tem vprašanju, ki sem ga postavil, opravi širša obravnava v Državnem zboru.
               Mislim, da ga ni poslanke in poslanca in niti ministrske ekipe, ne predsednice Vlade,
               ki se ne bi zavedala tega stanja in te situacije in da bi nasprotovala razpravi o
               tako pomembnem vprašanju, za katerega se upam trditi, da je to vitalnega pomena,
               vprašanje vitalnega pomena za našo družbo, za prihodnost te države, za prihodnost
               naših državljank in državljanov.</p>
               <p>Zato prosim in apeliram na vse poslance in poslanke, vse poslanske skupine, ne glede
               na barvo, ne glede na politično prepričanje, ne glede na koalicijo in opozicijo, da
               podprejo razpravo o tem vprašanju. Mislim, da v tem trenutku ni pomembnejšega
               vprašanja, kot to, da imamo 130 tisoč brezposelnih! To je za slovensko gospodarsko,
               za slovensko državo izjemno izjemno velik problem! Za tako majhno gospodarstvo, za 2
               milijona ljudi, imamo poleg 130 tisoč brezposelnih tam med 500, 600 tisoč upokojencev
               in toliko in toliko državnih in javnih uslužbencev samo eno, še majhno število ljudi,
               ki celoten ta aparat preživlja. Torej, kaj pomeni? To vprašanje je vitalnega pomena
               za prihodnost te države in mislim in še enkrat povem, da ga ni v Državnem zboru
               človeka, ki bi glasoval, da ne opravimo javne razprave o tem tako problematičnem
               vprašanju.</p>
               <p>Drage kolegice in kolegi, spoštovani gospod predsednik, prepričan sem, da se vsi še
               kako zavedamo, da brez razcveta gospodarstva v realnem sektorju na eni strani in
               varčevanja v državnem sektorju nimamo nobene možnosti prebiti stanja, v katerem smo.
               In ne glede na to, ali smo DeSUS, SDS, Pozitivna Slovenija, Slovenska demokratska
               stranka, Ljudska stranka, Nova Slovenija in tako naprej – vsi se zavedamo, da imamo
               samo eno možnost: da stopimo skupaj in poiščemo rešitev, kako zmanjšati brezposelnost
               in izboljšati stanje za razvoj gospodarstva v naši državi. Zato prosim <gap n="…"/><stage>/izklop
               mikrofona/</stage></p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Lahko odločimo o sklepu?
                   Glasujemo. Navzočih je 69 poslank in poslancev, za je glasovalo 22, proti 47.
                  
                <stage>(Za je glasovalo 22.)</stage> <stage>(Proti 47.)</stage></p>
               <p>Ugotavljam, da sklep ni sprejet.</p>
               <p>Pod točko 10 bo v skladu s predlogom poslanca Zvonka Černača zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru ministra za kmetijstvo in okolje magistra Dejana Židana na poslansko
               vprašanje Zvonka Černača v zvezi s projekti vodooskrbe.</p>
               <p>Obrazložitev glasu v imenu Poslanske skupine Slovenske demokratske stranke ima gospod
               Zvonko Černač.</p>
            </sp>
            <sp who="SDZ6:ČernačZvonko">

               <speaker>ZVONKO ČERNAČ (PS SDS):</speaker>

               <p>V Slovenski demokratski strani bomo podprli razpravo o tem vprašanju. Smo dobro leto
               pred zaključkom sedanje finančne perspektive, ki se je začela 2007. Počrpana je dobra
               polovica, komaj dobra polovica sredstev, torej obstaja velika verjetnost, da vsi
               projekti ne bodo izvedeni tako, kot so bili načrtovani, in obstaja velika nevarnost,
               da bo kar nekaj denarja, ki je bil težko izpogajan v letu 2006 v času prve Janševe
               vlade, ostalo nepočrpanega. Zaradi tega je nerazumljivo, zakaj pristojni, Vlada,
               ministri zadržujejo oziroma blokirajo izvajanje projektov, ki so zelo pomembni z
               infrastrukturnega vidika pa tudi z vidika zagotavljanja čiste pitne vode in čistega
               okolja. Vsi ti projekti so imeli pridobljene vse potrebne odločbe, gradbena
               dovoljenja, celo izbrane izvajalce že pred dobrega pol leta, podaljšujejo se
               garancije – ti izbrani izvajalci morajo podaljševati bančne garancije, kar vse stane
               pri vsakemu od teh projektov nekaj deset tisoč evrov mesečno. Skratka, nastajajo
               nepotrebni stroški, odlaša se z izvedbo teh projektov, namesto da bi pristojni čim
               prej izdali odločbe.</p>
               <p>Gre za projekte vodooskrbe v porečju Ljubljanice, gre za vodo na območju celotne
               Pivške doline, kar predstavlja tudi rezervni potencial za Obalo, gre za projekte
               dolenjske vodooskrbe, porečje Drave, vodooskrbo v Domžalah, Kamnik, v Suhi krajini,
               na območju Kočevja, Ribnice, Sodražice. Gre za projekt čiščenja odpadnih voda na
               območju Domžal, Kamnika, čiščenje odpadnih voda na območju Ljubljane. To so vsi
               projekti, ki več kot pol leta že imajo izbrane izvajalce, gradbena dovoljenja in
               stojijo zato, ker ne dobijo odločbe organa upravljanja, zdaj po novem službe, ki je
               pristojna v okviru kabineta predsednice Vlade.</p>
               <p>Čim prej bi bilo potrebno te klešče razkleniti in omogočiti, da ti projekti lahko
               stečejo. Ker kaj se bo zgodilo, če do tega ne bo prišlo? Župani imajo te projekte
               pripravljene, ne morejo kar tako od njih odstopiti, se pravi, da bodo nadomesten
               način za realizacijo teh projektov. Nadomestni način je iskanje zasebnih partnerjev –
               koncesije. Posledično se bo zgodilo, da bo politika okoljskega kmetijstva ministra
               Dejana Židana povzročila privatizacijo vode v Republiki Sloveniji. To se bo zgodilo
               pod politiko te vlade in pod politiko ministra Dejana Židana. Zaradi tega predlagamo,
               da se opravi razprava o tem vprašanju, da se to prepreči in da v okviru te razprave
               minister jasno in nedvoumno pove, zakaj te odločbe že pred nekaj meseci niso bile
               izdane. To, da ni sredstev, ni argument, ker smo na presečišču stare in nove
               perspektive in če je Vlada včeraj sklenila, da te lahko za kadrovske vire, za
               reševanje brezposelnih uporabi projekte iz nove perspektive, čeprav program ni
               sprejet, bi lahko tudi na tem področju to storila.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Lahko odločimo?</p>
               <p>Glasujemo o sklepu. Navzočih je 66 poslank in poslancev, za je glasovalo 22, proti
               42.</p>
               <p><stage>(Za je glasovalo 22.)</stage> <stage>(Proti 42.)</stage></p>
               <p>Ugotavljam, da sklep ni sprejet.</p>
               <p>Pod točko 11 bo v skladu s predlogom poslanca Jožefa Jerovška zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru ministra za kulturo dr. Uroša Grilca na poslansko vprašanje Jožefa Jerovška
               v zvezi s prejudicom formalnega statusa nemške manjšine v Resoluciji o Nacionalnem
               programu za kulturo 2014–2017.</p>
               <p>Obrazložitev glasu ima imenu Poslanske skupine Slovenske demokratske stranke gospod
               Jožef Jerovšek.</p>
            </sp>
            <sp who="SDZ6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Gospod predsednik, moram vas opomniti, ta prejudic se je zgodil za dve etični
               skupini, ki sicer živita v Sloveniji, ki pa nista manjšini po naši ustavi – ne samo
               za nemško tudi za srbsko. Ministra sem spraševal, kdo je odgovoren, da se je zgodil
               ta prejudic, ki je postavljen sedaj, kar se je Evropi zgodilo, in potem ko je bila
               vložena resolucija o priznanju nemške manjšine na odboru avstrijskega parlamenta, v
               popolnoma novi luči. Poleg tega se je izvedelo, da je to očitno bilo načrtovano,
               koordinirano morda, da so bili tukaj zadaj silni lobisti. Ministra sem spraševal, kdo
               so bili lobisti, baje visoki, vplivni politiki Pozitivne Slovenije, ki so lobirali za
               to, da se to vnese v Resolucijo o Nacionalnem programu kulture, da se ti dve
               manjšini, nemška in srbska, vneseta v ta nacionalni program.</p>
               <p>Gre seveda za protiustavno ravnanje, ki s seboj prinaša dolgoročno silne materialne
               posledice, če ne drugega. Kajti, ti dve manjšini živita razseljeno – nista manjšini,
               etnični skupini po naši ustavi – živita razseljeno in pomislite, da bi bili
               dvojezični napisi v cirilici in v drugem jeziku še po celi Sloveniji. Seveda, gospod
               minister se je delal brezbrižnega, gre pa za zelo hudo resna vprašanja, ki jih moramo
               v temu parlamentu izdiskutirati, se do njih opredeliti in seveda ministru preprečiti,
               da skupaj s svojimi lobisti – verjetno, ne vem, kaj vse je še tukaj zadaj, zelo resne
               stvari – nadaljuje to igro prejudiciranja manjšin, ki so po naši ustavi etnične
               skupine. Minister nima pravice do tega prejudica, to so sicer legitimna vprašanja, da
               pa minister to prejudicira v uradih dokumentih države, pa je seveda protiustavno
               ravnanje. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Lahko odločimo?</p>
               <p>Glasujemo o sklepu. Navzočih je 68 poslank in poslancev. Za je glasovalo 22, proti
               45.</p>
               <p><stage>(Za je glasovalo 22.)</stage> <stage>(Proti 45.)</stage></p>
               <p>Ugotavljam, da sklep ni sprejet.</p>
               <p>Pod točko12 bo v skladu s predlogom poslanca Zvonka Laha zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               generalne sekretarke Vlade Tanje Šarabon na poslansko vprašanje Zvonka Laha v zvezi z
               izvedbo kohezijskih projektov.</p>
               <p>Obrazložitev glasu ima v imenu Poslanske skupine Slovenske demokratske stranke gospod
               Zvonko Lah.</p>
            </sp>
            <sp who="SDZ6:LahZvonko">

               <speaker>ZVONKO LAH (PS SD):</speaker>

               <p>Hvala lepa, predsednik, za besedo.</p>
               <p>No, tudi jaz sem vprašal generalno sekretarko, ker ni bilo drugega, kaj je s črpanjem
               teh kohezijskih sredstev. Namreč, nekajkrat smo že na odborih razpravljali o tem in
               iz tega je bilo zaznati, da ni prave volje, da bi se ti projekti, ki so se
               pripravljali več let, skoraj deset let, izvedli do konca te finančne perspektive.
               Namreč, 540 milijonov je na voljo za te kohezijske projekte s področja varstva
               okolja, vendar nekaj teh projektov je v takem stanju izvedbe, da ne bodo dokončani do
               konca novembra prihodnjega leta, ko je zadnji rok, ko je mogoče še črpati finančna
               sredstva iz stare finančne perspektive, vendar nihče od teh občin, od županov noče
               odstopiti od teh projektov. Zato je velika nevarnost, da projekti ne bodo končani in
               bodo občine morale vračati evropska sredstva z obrestmi. Po drugi strani pa imamo za
               200 milijonov tako imenovanih overcommitment projektov, ki so pripravljeni, izbrani
               so izvajalci, pa za njih ni denarja. Nova finančna perspektiva se je že pričela in za
               take projekte je rezervirano 250 milijonov in bi lahko, če bi šli v faznost gradnje
               tistih projektov, ki ne bodo dokončani, in vključili nove projekte, dokončali vse. S
               tem bi pripravljeni projekti tudi bili realizirani in ne bi bilo treba vračati
               sredstev, ne bi bilo treba hiteti z izvedbo teh projektov in ogromno gradbenih
               podjetij bi imelo delo. Ta denar bi se nazaj vračal državi preko DDV, preko
               prispevkov, preko dohodkov podjetij, vendar očitno te volje ni.</p>
               <p>Ko smo pa vprašali Evropsko komisijo, ali je mogoče fazno, so rekli, da je mogoče –
               vse bi lahko bilo izpeljano, samo politične volje ni. Kdo bo odgovarjal, če se bo to
               zgodilo zaradi šlamparije ali pa nesposobnosti tako posredniškega telesa kot organov
               upravljanja? Še je čas, da se Vlada izpogaja za to faznost, da se razdelijo projekti
               po fazah in realizirajo. Če tega ne bo, pa bo velika gospodarska škoda. Občine imajo
               za svoj lastni delež rezervirana sredstva v proračunu, ki bodo propadla. Lahko samo
               ugotavljamo, da je Vlada neodgovorna do tega in zato je treba, da se opravi
               razprava.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Lahko odločimo o sklepu?</p>
               <p>Glasujemo. Navzočih je 65 poslank in poslancev, za je glasovalo 19, proti 45.</p>
               <p><stage>(Za je glasovalo 19.)</stage> <stage>(Proti 45.)</stage></p>
               <p>Ugotavljam, da sklep ni sprejet.</p>
               <p>Pod točko 13, v skladu s predlogom poslanca Janeza Ribiča bo zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru ministra za gospodarski razvoj in tehnologijo Metoda Dragonje na poslansko
               vprašanje Janeza Ribiča v zvezi z ukrepi za zagon gospodarstva.</p>
               <p>Lahko odločimo?</p>
               <p>Glasujemo. Navzočih je 46 poslank in poslancev, za je glasovalo 19, proti 44.</p>
               <p><stage>(Za je glasovalo 19.)</stage> <stage>(Proti 44.)</stage></p>
               <p>Ugotavljam, da sklep ni sprejet.</p>
               <p>Pod točko 14 bo v skladu s predlogom poslanca Jožeta Tanka zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               generalne sekretarke Vlade Tanje Šarabon na poslansko vprašanje Jožeta Tanka v zvezi
               s hrambo magnetogramov.</p>
               <p>Lahko odločimo?</p>
               <p>Obrazložitev glasu ima v imenu Poslanske skupine Slovenske demokratske stranke gospod
               Jože Tanko. Nekdo ima prižgan mikrofon. Gospod Lah.</p>
               <p>Izvolite, gospod Tanko.</p>
            </sp>
            <sp who="SDZ6:TankoJože">

               <speaker>JOŽE TANKO (PS SDS):</speaker>

               <p>Hvala lepa za besedo. Spoštovani kolegi!</p>
               <p>Arhivsko gradivo je pomembna materija; hrambo arhivskega arhiva in ravnanje z
               arhivskimi arhivi ureja Zakon o varstvu dokumentarnega in arhivskega gradiva ter
               arhivih, prav tako ureja podrobneje poslovanje s tem gradivom uredba z istim naslovom
               in dodatno še Uredba o poslovanju organov javne uprave z dokumentarnim gradivom.</p>
               <p>Podlaga za to vprašanje je bila odločitev ad hoc komisije za izbiro članov senata
               KPK, ki se je odločila v nasprotju s temi akti, ki to urejajo, za uničenje
               magnetogramov in zvočnih zapisov postopka izbire članov KPK. Proces poznate, veliko
               zapletov, neprijetnih tako z imenovanjem predsednika kot potem naknadno z odstopi in
               ad hoc komisija, v kateri je tudi predstavnica Državnega zbora in seveda generalna
               sekretarka Vlade, se je v nasprotju s podlagami, ki urejajo to področje, odločila za
               uničenje magnetogramov in zvočnih zapisov. Menimo, da gre za dejanje, ki pomeni
               kršitev zakona in uredb, in to ni bilo primerno ravnanje po našem mnenju oziroma tudi
               kaznivo dejanje.</p>
               <p>Zdaj očitno so v tem mandatu težave z gradivom vsake vrste; na eni strani imamo
               problem, ki ga je storila Vlada s spremembo zakona, ko se zapirajo arhivi Udbe, na
               drugi strani imamo problem z bančnimi dosjeji, to se pravi tudi z arhivskim gradivom
               bank, in to v tistem delu, ko gre za slabe arhive bank. Tudi v tem primeru je
               koalicija preprečila kakršno koli razkritje tako po Zakonu o bančništvu kot po Zakonu
               o dostopu do informacij javnega značaja. V tem konkretnem primeru pa je komisija, ki
               je zavozila v celoti postopek imenovanja KPK, izbrisala sledi z uničenjem tega
               gradiva.</p>
               <p>Gre za neprimerno dejanje in glede na to, da generalna sekretarka Vlade ni odgovorila
               praktično v nobenem pomembnem delu na to vprašanje, predlagam oziroma zahtevam, da se
               o tem opravi razprava v Državnem zboru. Kot povem še enkrat, ta arhivska zgodba ima
               širok kontekst. Gre za arhive Udbe, ki se zapirajo, za arhive bank, ki se nočejo
               odpreti in obstajajo, in za uničenje arhivskega oziroma dokumentarnega gradiva v
               postopku izbire senata KPK.</p>
               <p>Predlagam, da našo zahtevo podprete.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Lahko odločimo?</p>
               <p>Glasujemo o sklepu. Navzočih je 63 poslank in poslancev, za je glasovalo 18, proti
               44.</p>
               <p><stage>(Za je glasovalo 18.)</stage> <stage>(Proti 44.)</stage></p>
               <p>Ugotavljam, da sklep ni sprejet.</p>
               <p>S tem zaključujem to točko dnevnega reda.</p>
               <p>Članice in člane Odbora za kulturo obveščam, da se bo čez 10 minut v veliki dvorani
               na Tomšičevi začela 10. nujna seja odbora, torej ob 20.13 bo seja Odbora za
               kulturo.</p>
               <p>S tem prekinjam 23. sejo zbora, ki jo bomo nadaljevali jutri ob 10. uri. Hvala. Lahko
                  noč! <stage type="time">(SEJA JE BILA PREKINJENA 27. MARCA 2014 OB 20.03.)</stage>
               </p>
            </sp>
         </div>
      </body>
   </text>
</TEI>