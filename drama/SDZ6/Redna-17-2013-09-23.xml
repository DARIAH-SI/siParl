<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ6-Redna-17-2013-09-23">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|97101FCDA4B82528C1257BF70030A5AE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=sz&amp;uid=97101FCDA4B82528C1257BF70030A5AE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ6-Redna-17-2013-09-23.DZ" n="17">
               <name>Redna</name>
               <date when="2013-09-23"/>
            </setting>
         </settingDesc>
         <particDesc>
            <listOrg>
               <org xml:id="SDZ6-Redna-17-2013-09-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">17. seja</stage>
            <stage type="chairman">Sejo so vodili predsednik Državnega zbora Janko Veber ter podpredsednici Polonca
            Komar in Romana Tomc. </stage>
            <stage type="time">Seja se je začela ob 12. uri. </stage>


            <sp xml:id="SDZ6-Redna-17-2013-09-23.sp1">

               <speaker>PREDSEDNIK JANKO VEBER:</speaker>

               <p>Spoštovane kolegice poslanke in kolegi poslanci, gospe in gospodje!</p>
               <p>Začenjam 17. sejo Državnega zbora, ki je bila sklicana na podlagi prvega odstavka 57.
               člena Poslovnika Državnega zbora. Obveščen sem, da se današnje seje ne morejo
               udeležiti naslednji poslanke in poslanci: gospa Renata Brunskole, gospa Sonja Ramšak,
               gospa Eva Irgl, gospa Marija Plevčak, mag. Lejla Hercegovac, gospod Dragutin Mate,
               mag. Matej Tonin, gospod Bojan Starman, gospod Roberto Battelli in gospod Ivan
               Hršak.</p>
               <p>Na sejo sem vabil predsednico Vlade, ministrici in ministre ter generalno sekretarko
               Vlade k 1. točki dnevnega reda, predsednika Sodnega sveta gospoda Janeza Vlaja k 24.
               točki dnevnega reda in predstavnike Vlade k vsem točkam dnevnega reda.</p>
               <p>Vse prisotne lepo pozdravljam.</p>
               <p>Prehajamo na <title>določitev dnevnega reda</title> 17. seje Državnega zbora. Predlog
               dnevnega reda ste prejeli v peterk, 13. septembra 2013, s sklicem seje. O predlogu
               dnevnega reda bomo odločali v skladu z drugim odstavkom 64. člena Poslovnika
               Državnega zbora. Predlogov za umik posamezne točke z dnevnega reda nisem prejel.</p>
               <p>Prehajamo pa na obravnavo in odločanje o predlogu za širitev dnevnega reda. Po
               dogovoru na 64. seji Kolegija predsednika Državnega 20. septembra 2013 Državnemu
               zboru predlagam, da dnevni red 17. seje razširi z obravnavo Predloga o spremembah in
               dopolnitvah Zakona o finančnih zavarovanjih, nujni postopek, 
                  EPA 1434-VI
               . Predlog za širitev ste prejeli v petek, 20. septembra 2013. Sprašujem, če želi
               predstavnik Vlade, ki je predlagateljica zakona, predstaviti razloge za uvrstitev na
               dnevni red. Ugotavljam, da ne. Želijo besedo predstavniki poslanskih skupin?
               Ugotavljam, da ne. S tem zaključujem razpravo o predlogu za širitev in prehajamo na
               odločanje. Prosim vas, da preverite delovanje glasovalnih naprav. Glasujemo o
               predlogu za širitev dnevnega reda. Navzočih je 69 poslank in poslancev, za je
               glasovalo 66, proti 3.</p>
               <p><stage>(Za je glasovalo 66.)</stage> <stage>(Proti 3.)</stage></p>
               <p>Ugotavljam, da je predlog za širitev sprejet.</p>
               <p>Državni zbor bo predlog zakona obravnaval kot 4.a točko dnevnega reda, in sicer v
               četrtek, 26. 9. 2013.</p>
               <p>Prehajamo na glasovanje o določitvi dnevnega reda v celoti. Državnemu zboru
               predlagam, da za današnjo sejo določi dnevni red, ki ste ga prejeli s sklicem, s
               sprejeto dopolnitvijo.</p>
               <p>Glasujemo. Navzočih je 72 poslank in poslancev, za je glasovalo 72, proti nihče.</p>
               <p><stage>(Za je glasovalo 72.)</stage> <stage>(Proti nihče.)</stage></p>
               <p>Ugotavljam, da je dnevni red 17. seje Državnega zbora določen.</p>
               <p>Prehajamo na <title>23.A TOČKO DNEVNEGA REDA, TO JE ZAHTEVA SKUPINE POSLANK IN
                  POSLANCEV, DA DRŽAVNI ZBOR ODLOČI O ODLOČITVI KOLEGIJA PREDSEDNIKA DRŽAVNEGA
                  ZBORA, DA SE PREDLOG ZAKONA O DOPOLNITVI ZAKONA O JAVNIH SKLADIH OBRAVNAVA PO
                  SKRAJŠANEM POSTOPKU.</title>
               </p>
               <p>Kolegij predsednika Državnega zbora je na 63. seji 13. 9. 2013 sklenil, da se Predlog
               zakona o dopolnitvi Zakona o javnih skladih, 
                  EPA 1014-VI
               , ki sta ga Državnemu zboru v obravnavo predložili poslanki Saša Kos in Alenka
               Pavlič, obravnava po skrajšanem postopku. Na podlagi desetega odstavka 21. člena
               Poslovnika Državnega zbora je skupina 26 poslank in poslancev, s prvopodpisanim
               Jožetom Tankom, zahtevala, da Državni zbor odloči o navedeni odločitvi Kolegija.</p>
               <p>Ali želi predstavnik vlagateljev zahteve gospod Jože Tanko predstaviti stališče za
               ponovno odločanje?</p>
               <p>Izvolite, imate besedo.</p>
            </sp>
            <sp xml:id="SDZ6-Redna-17-2013-09-23.sp2">

               <speaker>JOŽE TANKO (PS SDS):</speaker>

               <p>Hvala lepa, spoštovani predsednik. Spoštovani člani Vlade, kolegice in kolegi!</p>
               <p>Predlog zakona o dopolnitvi Zakona o javnih skladih je bil, kot je povedal
               predsednik, že maja meseca vložen v zakonodajni postopek. Takrat smo na Kolegiju to
               zadevo obravnavali in dogovorjeno je bilo, da bo predlagatelj predlog zakona ustrezno
               dopolnil in dopisal vsa potrebna pojasnila, ki k temu zakonu sodijo. Pri tem zakonu
               se enormno povečuje možnost zadolževanja javnih skladov, in sicer z 10 % premoženja
               skladov na 50 % premoženja skladov, kar pomeni, da se s tem zakonom prinaša dodatno
               zadolževanje v višini 400 do 500 milijonov evrov, in to brez poroštva ustanovitelja,
               recimo Mestne občine Ljubljana. Ključni sklad na tem področju, ki najbrž potrebuje
               tako zadolževanje, je Stanovanjski sklad Mestne občine Ljubljana. In s tem, ko se
               omogoča tako nekontrolirano zadolževanje skladom, se vnaša tudi negotovost v finančno
               stanje, v finančno poslovanje Republike Slovenije, kajti v skladu z dogovorom med
               Vlado in Mestno občino Ljubljana, ki je bil dosežen 23. 7. 2013, v 3. točki piše, da
               se predlaga zadolževanje brez poroštva lokalne skupnosti. Kar pomeni, da bo vse to,
               kar se bo ta sklad zadolžil, postalo javno breme v primeru, da sklad teh obveznosti
               ne bo mogel poplačevati. V tem primeru gre pravzaprav za podobno zadevo, kot sta
               Factor banka ali Probanka, po obsegu je to 500 milijonov evrov, po garancijah
               ustanovitelja, ki bi jih moral dati, je to 500 milijonov evrov. In očitno je, da gre
               tu za neko nekontrolirano zadolževanje, za omogočanje nekega bypassa.</p>
               <p>Kar zadeva poslovanje in delovanje Stanovanjskega sklada Mestne občine Ljubljana, smo
               se pred časom soočili tudi z dodatnim problemom. V letih pred tem se je za popolnoma
               jasen posel, nakup 300 stanovanj, sklenila neka svetovalna pogodba z neko svetovalno
               družbo iz Liechtensteina in tja je odteklo skoraj 700 tisoč evrov javnih sredstev za
               svetovanje, kje se naj kupijo v Ljubljani prosta stanovanja, pravzaprav nekaj
               nepojmljivega pri vsem tem razkošju praznih stanovanj v Ljubljani. S tem zakonom se
               dejansko omogoča nadaljevanje tehnologije dela, ki je značilna za neke strukture, ki
               ne delujejo transparentno, ki ne delujejo v interesu javnosti, ki ne delujejo na tak
               način, da bi od tega imela korist država in skupnost, ampak delujejo v interesu, da
               imajo korist sami oziroma tiste njihove ekipe, ki so tam. Predlagam, da tudi poslanci
               koalicije resno razmislite o tem, ali bi tak postopek pri tem zakonu podprli. Menim,
               da je zakon škodljiv, zelo škodljiv, še posebej tudi zato, ker ne prinaša za tiste,
               ki ta kredit najamejo, nobene odgovornosti, kajti če ne da tisti, ki je ustanovitelj
               sklada, poroštva, potem je to pokrivanje, ko bo usahnilo to iz nekih drugih sredstev.
               Tudi nikjer v obrazložitvi ni jasno, kam se bo ta dolg štel. Ali gre to v
               zadolževanje države ali gre to v zadolževanje tistega, kar poročamo Evropski
               komisiji, evropski skupnosti, ali je to kakšna druga oblika zadolževanja. Očitno pa
               je, da je ta rokohitrski postopek namenjen izključno temu, da se pomirijo lobiji, ki
               pričakujejo od mandata te vlade in te koalicije, kolikor časa bo že trajal, bogata
               nadomestila. Črpanje tega denarja bo povsem nenadzorovano, tako kot je bilo že vrsto
               let do sedaj.</p>
               <p>Zato predlagam, da Državni zbor predloga za skrajšani postopek ne podpre, in da, če
               ste se že za to odločili, sprožimo vsaj normalni redni postopek in opravimo v primeru
               tega zakona tudi splošno razpravo. Hvala lepa.</p>
            </sp>
            <sp xml:id="SDZ6-Redna-17-2013-09-23.sp3">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Naj vas opozorim, da o tej zahtevi ni razprave in obrazložitve glasu. Zato prihajamo
               na odločanje in zboru predlagam, da odloči o naslednjem sklepu: Predlog zakona o
               dopolnitvi Zakona o javnih skladih se obravnava po skrajšanem postopku.</p>
               <p>Glasujemo. Navzočih je 74 poslank in poslancev, za 31, proti 41.</p>
               <p><stage>(Za je glasovalo 31.)</stage> <stage>(Proti 41.)</stage></p>
               <p>Ugotavljam, da sklep ni bil sprejet.</p>
               <p>V skladu s prvim odstavkom 122. člena Poslovnika Državnega zbora z današnjim dnem
               prične teči 15-dnevni rok za vložitev zahteve za splošno razpravo o predlogu
               zakona.</p>
               <p>S tem zaključujem to točko dnevnega reda.</p>
               <p>Prehajamo na <title>1. TOČKO DNEVNEGA REDA, TO SO VPRAŠANJA POSLANK IN POSLANCEV.</title>
               </p>
               <p>Gospod Tanko, proceduralno.</p>
            </sp>
            <sp xml:id="SDZ6-Redna-17-2013-09-23.sp4">

               <speaker>JOŽE TANKO (PS SDS):</speaker>

               <p>Hvala lepa. Spoštovani kolegi!</p>
               <p>Mislim, da je prav, da odpremo še eno temo, preden začnemo z delom Državnega zbora,
               to je obeležitev spomina na 23. avgust in na resolucijo Evropskega parlamenta in
               vseevropskim dnevom spomina na žrtve totalitarizma. 12. julija smo trije podpisniki
               iz SDS, Nove Slovenije in Slovenske ljudske stranke poslali na predsednika Državnega
               zbora predlog, da se na isti način, kot se je to storilo za Srebrenico in obeležilo
               dan spomina z nagovorom predsednika Državnega zbora, ta nagovor ob prvi priložnosti
               zasedanja Državnega zbora opravi tudi v povezavi s to resolucijo Evropskega
               parlamenta. To naše prizadevanje je bilo žal prezrto, ampak menimo podpisniki, da je
               prav, da naredimo tudi ta pietetni korak tudi v Državnem zboru. Temi, povezani z
               žrtvami vojnih in predvsem povojnih pobojev, izvensodnih, se slovenska politika
               izogiba na vse možne načine. Tudi včeraj, ko je bil dan obeležitve spomina na
               izstradane otroke v Ormožu, uradnih predstavnikov slovenske politike tam ni bilo, bom
               rekel, iz oblastnih struktur. To se pravi, ni bilo ne predsednika Državnega zbora, ni
               bilo predsednika republike, nikogar ni bilo tudi iz Vlade Republike Slovenije. Glede
               na to, da v Sloveniji predstavlja v okviru tega Srebrenica približno desetino žrtev
               storjenih v vojnih in povojnih pobojih na slovenskih tleh, bi bilo dobro, da bi
               predsednik Državnega zbora dal tudi državljanom, slovenski politiki signal z
               nagovorom v Državnem zboru. Vendar očitno ta tema ni tista, ki bi oblastne strukture
               motivirala, da bi pripeljali do sprave v slovenskem narodu, da se tej temi izogibamo,
               da se celo v Bosni ukvarjajo z izkopi, identifikacijo žrtev z morišča v Srebrenici in
               okolici, pri nas ti postopki vsi stojijo, so blokirani.</p>
               <p>Zato predlagam, spoštovani predsednik, ker svoje naloge niste opravili, da se vsem
               žrtvam vojnih in povojnih pobojev, tudi tem otrokom, katerih smrt so obeležili
               včeraj, Državni zbor pokloni vsaj z minuto molka. Upam, da boste to minuto molka za
               žrtve totalitarnih režimov tudi odredili. Hvala.</p>
            </sp>
            <sp xml:id="SDZ6-Redna-17-2013-09-23.sp5">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Proceduralno, gospa Ljudmila Novak.</p>
            </sp>
            <sp xml:id="SDZ6-Redna-17-2013-09-23.sp6">

               <speaker>LJUDMILA NOVAK (PS NSi):</speaker>

               <p>Pridružila bi se temu predlogu, ker je tudi Nova Slovenija bila sopodpisnica tega
               predloga. Rada bi povedala za lep zgled, ki se je zgodil včeraj. Po vojni leta 1945
               je bilo v koncentracijskem taborišču v Kidričevem, Strnišču ali Sterntal veliko
               zaprtih Slovencev in pripadnikov nemško govoreče manjšine. Potem je bilo več kot 300
               otrok preusmerjenih v grad v Ormožu. Tam jih je umrlo 39 v dveh mesecih, avgusta,
               septembra, nekaj tudi oktobra. Občina Ormož, vsi svetniki – iz vseh političnih opcij
               so podprli predlog, da se jim postavi spomenik, obeležje, ki so ga včeraj
               blagoslovili na ormoškem pokopališču. Mislim, da nam to mora biti nek zgled, pravi
               korak k spravi. In če sočustvujemo z žrtvami Srebrenice, mislim, da bi morali
               sočustvovati tudi z žrtvami Slovenci, ki so bili umorjeni na nek način v Sloveniji.
               Zato takšno spoštovanje, takšna pieteta do vseh teh, samo to nas lahko privede korak
               naprej k spravi in k pomiritvi razprtij, za katere vemo, da so v Sloveniji.</p>
            </sp>
            <sp xml:id="SDZ6-Redna-17-2013-09-23.sp7">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Ob tem proceduralnem predlogu lahko povem, da sem kot predsednik Državnega ... Želite
               proceduralno?</p>
               <p>Gospod Bogovič, izvolite.</p>
            </sp>
            <sp xml:id="SDZ6-Redna-17-2013-09-23.sp8">

               <speaker>FRANC BOGOVIČ (PS SLS):</speaker>

               <p>Spoštovani predsednik, spoštovani kolegice in kolegi!</p>
               <p>V Slovenski ljudski stranki smo se podpisali prav tako pod to pobudo v času, ko se je
               cela Evropa spominjala žrtev totalitarnih sistemov. Smatramo, da je pobuda na mestu
               in da je prav, da tudi slovenski parlament zmore in se prikloni tem žrtvam. Bistveno
               bolje, kot da ob slovesnostih, proslavah spodbujamo in iščemo razlike med nami, je
               prav, da se z globokim spominom in tudi s priznanjem tistih, ki so v preteklosti
               trpeli zaradi nas, poklonimo z minuto molka. Svoj pogled pa usmerimo naprej.</p>
               <p>Sam se pridružujem tej pobudi, ki smo jo kot stranka z veseljem sopodpisali.</p>
            </sp>
            <sp xml:id="SDZ6-Redna-17-2013-09-23.sp9">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Zaradi korektnosti navedb, ki so bile predstavljene s strani vodje poslanske skupine
               gospoda Jožeta Tanka, bi vendarle želel opozoriti na to, na kar sem tudi že na
               Kolegiju, da je tudi ob vseevropskem dnevu spomina na žrtve vseh totalitarnih in
               avtoritarnih režimov, ki je 23. avgusta, bilo s strani Državnega zbora oziroma s
               strani predsednika Državnega zbora, v mojem imenu ravno tako napisano besedilo, ki je
               bilo tudi objavljeno in smo s tem izrazili spoštovanje do tega dogodka.</p>
               <p>Če menite, da je treba tudi z minuto molka obeležiti ta dogodek, to seveda lahko
               naredimo. Vabim vas, da se z minuto molka spomnimo ob vseevropskem dnevu spomina na
               žrtve vseh totalitarnih in avtoritarnih režimov na to resolucijo.</p>
               <p><stage>/minuta molka/</stage></p>
            </sp>
            <sp xml:id="SDZ6-Redna-17-2013-09-23.sp10">

               <speaker>PREDSEDNIK JANKO VEBER:</speaker>
               <p>Nadaljujemo z obravnavo <title>1. točke dnevnega reda, to so Vprašanja poslank in
                  poslancev.</title>
               </p>

               <p>V zvezi s to točko dnevnega reda sem v poslovniškem roku prejel pisne prijave 45
               poslanskih vprašanj. Vrstni red postavljanja poslanskih vprašanj je določen na
               podlagi dogovora z vodji poslanskih skupin in v skladu z 244. členom, drugim
               odstavkom 245. ter 247. členom Poslovnika Državnega zbora.</p>
               <p>Na prva tri vprašanja poslancev opozicije in na poslansko vprašanje poslanca
               vladajoče koalicije bo odgovorila predsednica Vlade. Vsak poslanec oziroma poslanka
               ima za postavitev vprašanja na voljo tri minute, predsednica Vlade, ministrici in
               ministri ter generalna sekretarka Vlade odgovorijo na vprašanje v največ petih
               minutah. Če je vprašanje postavljeno več ministrom, imajo vsi skupaj na voljo pet
               minut za odgovor. Poslanec, ki ne bo zadovoljen z odgovorom, lahko zahteva dopolnitev
               odgovora, ne more pa postaviti dodatnega vprašanja. Poslanke in poslance prosim, da
               ste na to pozorni. Obrazložitev zahteve za dopolnitev odgovora poslanec predstavi v
               dveh minutah, dopolnitev odgovora pa sme trajati največ tri minute. Poslanec, ki je
               postavil vprašanje, lahko zahteva, da se na naslednji seji opravi razprava o odgovoru
               predsednice Vlade, ministrice in ministra ali generalne sekretarke Vlade. O tem
               odloči Državni zbor brez razprave. V primeru, da poslanec na postavljeno vprašanje
               danes ne bo dobil odgovora, mu morajo predsednica Vlade, ministrica, minister ali
               generalna sekretarka vlade v 30 dneh predložiti pisni odgovor. Poslanec, ki je
               postavil vprašanje, na katerega ni bilo odgovorjeno, lahko izjavi, da vztraja pri
               ustnem odgovoru. V tem primeru bom vprašanje uvrstil na naslednjo redno sejo
               Državnega zbora.</p>
               <p>Naj vas obvestim, da sta se za to točko danes opravičila gospod Karl Erjavec,
               minister za zunanje zadeve, in mag. Dejan Židan, minister za kmetijstvo in okolje. Na
               e-klopi je objavljen tudi pregled poslanskih vprašanj, na katere v poslovniškem roku
               ni bilo odgovorjeno.</p>
               <p>V tem trenutku pa prehajamo na postavitev poslanskih vprašanj. Na prva štiri
               vprašanja bo odgovarjala predsednica Vlade mag. Alenka Bratušek.</p>
               <p>Prvi bo postavil vprašanje gospod Jožef Horvat, Nova Slovenija.</p>
            </sp>
            <sp xml:id="SDZ6-Redna-17-2013-09-23.sp11">

               <speaker>JOŽEF HORVAT (PS NSi):</speaker>

               <p>Hvala za besedo, gospod predsednik. Dober dan, spoštovana predsednica Vlade gospa
               Alenka Bratušek, spoštovani ministrski zbor, spoštovane kolegice in kolegi!</p>
               <p>Spoštovana predsednica, verjamem, da ste že poslali čestitko nemški kanclerki Angeli
               Merkel za triumfalno zmago njenih Krščanskih demokratov na včerajšnjih volitvah.
               Danes bova v okviru razpoložljivega časa veliko govorila o slovenskem gospodarskem
               zagonu, ta pa je tesno povezan tudi z nemškim, to je najmočnejšim evropskim
               gospodarstvom. Zato takšen uvod.</p>
               <p>Gospa predsednica! Gospodarstvo ste pred časom pozvali, da predlaga ukrepe za
               povečanje konkurenčnosti in gospodarsko rast. Ta način pozdravljam. Gospodarstvo je
               strnilo svoje predloge in priporočila za ukrepanje Vlade v dokumenti Kisik za
               gospodarstvo. 9. avgusta je ta dokument podpisalo 6 reprezentativnih organizacij
               slovenskega gospodarstva.</p>
               <p>Sprašujem vas, spoštovana gospa predsednica Vlade:</p>
               <p>Kako sprejemate predloge oziroma zahteve slovenskega gospodarstva?</p>
               <p>Katere konkretne ukrepe ter v kakšni časovni dinamiki bo sprejela Vlada za oživitev
               slovenskega gospodarstva, kar je ena izmed prioritetnih zavez v dogovoru koalicijskih
               strank za sodelovanje v Vladi Republike Slovenije?</p>
               <p>Včeraj sem prebral, da je Vlada pripravila 338 ukrepov za izboljšanje poslovnega
               okolja.</p>
               <p>Zanima me:</p>
               <p>Kakšni so konkretni cilji teh ukrepov v številkah, na primer koliko novih delovnih
               mest, kakšna je časovna projekcija gospodarske rasti in kakšna je časovna projekcija
               doseganja učinkov oziroma ciljev vladnih ukrepov?</p>
               <p>Gospa predsednica, hvala v naprej za vaše odgovore.</p>
            </sp>
            <sp xml:id="SDZ6-Redna-17-2013-09-23.sp12">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo dajem predsednici Vlade.</p>
            </sp>
            <sp xml:id="SDZ6-Redna-17-2013-09-23.sp13">

               <speaker>MAG. ALENKA BRATUŠEK:</speaker>

               <p>Najprej lepa hvala za to vprašanje.</p>
               <p>Tudi sama pozdravljam, da so nam gospodarstveniki, če jih lahko tako imenujem,
               pripravili nabor ukrepov, ki jih oni vidijo kot pomoč slovenskemu gospodarstvu.
               Razdelili so jih v štiri segmente in tako se jih bom dotaknila tudi jaz.</p>
               <p>Sanacija bank. V petek ste v bistvu cel dan v Državnem zboru porabili za to, da ste
               več ali manj bili zelo podrobno seznanjeni z začetkom sanacije slovenskega bančnega
               sistema. Jaz vam lahko povem, da smo v praktično nemogoče kratkih rokih, to je v dveh
               mesecih, tehnično pripravili slabo banko na to, da bi se prenosi slabih terjatev na
               to slabo banko lahko začeli. Zakaj se to ne dogaja, smo tudi že večkrat povedali.
               Številke, na katerih so temeljile ocene potrebnih sredstev za sanacijo bančnega
               sistema, niso številke moje vlade, ampak so številke Banke Slovenije. Evropska
               komisija želi za naše banke dobiti novo oceno. Zato čakamo na rezultate stresnih
               testov. In to je edini razlog, da se ta prenos ne začenja. Po moje in po naše bo prav
               sanacija bančnega sistema in to, da bodo banke spet začele kreditirati gospodarstvo,
               najbolj pomagalo slovenskemu gospodarstvu. In približno takšno je tudi mnenje
               gospodarstva.</p>
               <p>Drugi del, ki je prav tako povezan s podjetji, je razdolževanje podjetij. Zadolženost
               slovenskih podjetij je v tem trenutku največji problem. Zakon oziroma dva zakona sta
               praktično pripravljena, usklajujemo jih še z mednarodnimi inštitucijami, IMF in
               Evropsko centralno banko.</p>
               <p>Selektivna državna pomoč je naslednji predlog gospodarstva. Lahko samo rečem, da se
               strinjamo, da je treba z državnim denarjem pomagati samo tistim, ki imajo možnost
               preživetja. In točno tako ravnamo in bomo ravnali tudi v bodoče.</p>
               <p>Strukturne reforme je naslednji velik paket. Pokojninska reforma in reforma trga
               dela, gospod Horvat, se boste spomnili, je bila sprejeta konec lanskega leta. V
               letošnjem letu smo si zadali nalogo, da bomo evalvirali učinke, ali so res takšni,
               kot ste jih napovedovali takrat, ko ste predlagali sprejetje teh dveh reform, in če
               ugotovimo, da ne, bo treba tudi ljudem povedati, da so reforme bile preblage, niso
               bile takšne, kot jih od nas pričakuje gospodarstvo, in se bo treba pogajati na novo.
               Ampak sprejete so bile decembra in bomo počakali na učinke.</p>
               <p>Zdravstvena reforma. Lahko rečemo reforma, lahko pa rečemo sprememba dveh zakonov:
               Zakona o zdravstveni dejavnosti in Zakona o zdravstvenem zavarovanju, ki se
               pripravljata oba in mislim, da bi morala biti kar v doglednem času tudi pri vas na
               mizah.</p>
               <p>Revizija sistema javnega naročanja. Absolutno z velikim poudarkom na garancijah. To
               je želja gospodarstva, ki ji bomo sledili. Ministrstvo za finance pripravlja to,
               glede na to, da gre pa za obsežen segment, si pa ne upam reči, da bo to narejeno v
               roku 14 dni.</p>
               <p>Zagon gospodarstva in konkurenčnost, odprava administrativnih oziroma birokratskih
               ovir, absolutno zelo resno tudi s paketom, ki ste ga vi omenjali, kar en velik del je
               pa, no, ni velik, ampak je naredila, to je deregulacija poklicev, kjer smo šli s 65
               na 25, to je že sprejeto.</p>
               <p>Boljše upravljanje podjetij. Absolutno, nujno, ker če pogledamo rezultate upravljanja
               naših podjetij v preteklosti, bom jaz rekla, so bili kar katastrofalni. Sprememba
               Zakona o Slovenskem državnem holdingu gre točno v to smer, je trenutno v javni
               obravnavi, lahko lahko daste pripombe in bomo videli, kaj se da še narediti.</p>
               <p>Več investicij. Tudi tukaj se absolutno strinjamo in bomo v proračunu to tudi
               izkazali. Res je, da bodo bolj ciljno usmerjene, ker so vezane na evropska sredstva.
               Ker pa mi je zdaj časa zmanjkalo, pa verjamem, da bova v dopolnitvi lahko končala.
            </p>
            </sp>
            <sp xml:id="SDZ6-Redna-17-2013-09-23.sp14">

               <speaker>PREDSEDNIK JANKO VEBER:</speaker>

               <p>Zahtevo za dopolnitev odgovora ima gospod Horvat.</p>
            </sp>
            <sp xml:id="SDZ6-Redna-17-2013-09-23.sp15">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica.</p>
               <p>Gotovo so zahtevni projekti in tudi ti ukrepi, ki ste jih navedli. Jaz bi vam
               priporočal, če seveda smem, da bi k reševanju situacije v Sloveniji iskreno povabili
               tudi opozicijo, približno tako, kot smo mi v lanskem letu tudi vas v poziciji
               povabili k sodelovanju pri sanaciji bank, pri Slovenskem državnem holdingu in tako
               naprej. To je pač moje priporočilo. Jaz sem vas spraševal o konkretnih učinkih v
               številkah. Gotovo, ko delate nek poslovni načrt, na primer v podjetju, potem
               operirate z nekimi številkami, kakšne cilje želite doseči.</p>
               <p>Mene seveda predvsem zanima:</p>
               <p>Koliko novih delovnih mest načrtujete, da bomo v Sloveniji dobili na podlagi teh
               ukrepov?</p>
               <p>Kakšna je časovna projekcija rasti slovenskega gospodarstva na podlagi teh
               ukrepov?</p>
               <p>Se pravi, pričakujem resnično konkretne številke. Oba pa najbrž veva, da recimo 60
               tisoč novih delovnih mest, ki se jih seveda ne da ustvariti v enem letu, da bi pa to
               najbrž rešilo situacijo v Sloveniji. Takrat se ne bi več pogovarjali o problematiki
               pokojnin, problematiki zdravstva, problematiki šolstva in tako naprej. V bistvu gre
               za to, da najdemo odgovor na eno vprašanje:</p>
               <p>Kako zagnati gospodarstvo, kako ustvariti reciva 60 tisoč novih delovnih mest?</p>
               <p>To mene zanima, gospa predsednica. Hvala lepa.</p>
            </sp>
            <sp xml:id="SDZ6-Redna-17-2013-09-23.sp16">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Želite podati dopolnilni odgovor?</p>
               <p>Predsednica Vlade, izvolite.</p>
            </sp>
            <sp xml:id="SDZ6-Redna-17-2013-09-23.sp17">

               <speaker>MAG. ALENKA BRATUŠEK:</speaker>

               <p>Hvala, gospod Horvat.</p>
               <p>Jaz verjamem, če bi bilo to tako enostavno, kot ste zdaj rekli, bi to naredila že
               vaša vlada v lanskem letu. Jaz vam lahko dam odgovor, da se je brezposelnost v
               letošnjem letu znižala za 7 tisoč 600 ljudi, 116 tisoč je v tem trenutku
               brezposelnih. Strinjam se z vami, absolutno še vedno bistveno preveč. Zato sem šla
               skozi ukrepe in vam bomo tudi hkrati s proračunom te ukrepe zelo natančno s
               številkami predstavili. Priznati morate, da sem tudi sama ali pa moja vlada prvič v
               zgodovini, odkar delamo program stabilnosti, preden je bil sprejet, predstavila
               opoziciji. In enako nameravam narediti s proračunom in ukrepi. Preden bomo stvari
               dali od sebe, načrtujem tudi ta sestanek in pogovor.</p>
               <p>Sem pa že večkrat povedala, da na žalost v tem trenutku se ne moremo ukvarjati samo z
               gospodarsko rastjo, ampak se moramo tudi s konsolidacijo javnih financ. In ukrepi za
               en del so malo v nasprotju z ukrepi za drugi del, zato že vseh 6 mesecev poudarjam,
               da je treba poiskati ukrepe, ki bodo najmanj negativno vplivali na gospodarsko rast
               in vseeno omogočili konsolidacijo javnih financ. Oba dobro veva, da dokler proračun
               izkazuje primanjkljaj – in v naslednjem letu načrtujemo tam blizu milijarde, je treba
               tistim, ki nam denar posojajo, na verodostojen način zagotoviti, da bodo ta denar
               dobili vrnjen. In v tem trenutku z zniževanjem davčnih bremen to luknjo še večamo.
               Lahko se strinjamo, da je to kratkoročno in da bi mogoče dolgoročno bil učinek bolj
               pozitiven, ampak tudi kratkoročno moramo zagotoviti stabilnost javnih financ. Z
               zniževanjem davčnih bremen bi seveda na drugi strani prišla zahteva po zniževanju
               odhodkov in pravic.</p>
               <p>Ko sem prevzemala vodenje vlade, sem rekla, da če se naši ljudje odločijo za to pot,
               radikalno zniževanje davkov, in na drugi strani tudi radikalno zniževanje odhodkov,
               to pomeni pravic, prav, ampak mislim, da je za kaj takšnega treba doseči zelo širok
               družben dogovor. In po moji oceni – jaz seveda tega ne zagovarjam, imamo države, ki
               so socialne, imajo višje davke in so gospodarsko zelo uspešne. Mislim, da je to edina
               prava pot tudi za Slovenijo.</p>
            </sp>
            <sp xml:id="SDZ6-Redna-17-2013-09-23.sp18">

               <speaker>PREDSEDNIK JANKO VEBER:</speaker>

               <p>Hvala za dopolnitev odgovora.</p>
               <p>Postopkovni predlog ima gospod Jožef Horvat.</p>
            </sp>
            <sp xml:id="SDZ6-Redna-17-2013-09-23.sp19">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik.</p>
               <p>Hvala vam, gospa predsednica, za odgovore. Gre torej za izjemno pomembno področje, ki
               ga v Sloveniji po mojem trdnem prepričanju prepočasi in premalo učinkovito rešujemo –
               to je zagon gospodarstva. Zaradi po mojem trdnem prepričanju ta trenutek
               najpomembnejšega segmenta delovanja Državnega zbora, to je sprejemanje odločitev za
               nujni gospodarski zagon, predlagam na podlagi drugega odstavka 246. člena Poslovnika
               Državnega zbora, da Državni zbor sklene, da bo na naslednji seji opravil razpravo o
               odgovoru predsednice Vlade gospe Alenke Bratušek.</p>
               <p>Strinjam se, da je, kot ste tudi sami, gospa predsednica, povedali, sanacija bančnega
               sistema prioritetna. Obžalujem, da s tem nismo začeli že v začetku letošnjega leta.
               Se pravi, izgubili smo kakšnih 9 mesecev, in to nas bo presneto veliko stalo.
               Kolegice in kolegi, gotovo se vsi strinjamo, da je za gospodarsko iniciativo nujno
               potrebna tudi pozitivna družbena klima. Napovedani novi davki, napovedana in
               nedomišljena razgradnja sistema lokalne samouprave, celo davek na sakralne objekte,
               kar je, tako jaz razumem, napad na bistvo slovenske kulture, vse to ustvarja
               negativno družbeno klimo in posledično tudi negativno podjetniško iniciativo.</p>
               <p>Kot sem uvodoma že povedal, gre za to, da stopimo skupaj, da naredimo dobro razpravo
               in sprejmemo dobre rešitve za zagon slovenskega gospodarstva. Zato mislim, da je
               nujno potrebno, da o tem opravimo temeljito razpravo v Državnem zboru. Hvala
               lepa.</p>
            </sp>
            <sp xml:id="SDZ6-Redna-17-2013-09-23.sp20">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>O vašem predlogu bo Državni zbor odločil jutri, 24. 9. 2013, v okviru glasovanj.</p>
               <p>Besedo za naslednje vprašanje dajem mag. Marku Pogačniku, Slovenska demokratska
               stranka.</p>
            </sp>
            <sp xml:id="SDZ6-Redna-17-2013-09-23.sp21">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za besedo. Spoštovana predsednica Vlade, spoštovani
               ministrski zbor, kolegice in kolegi!</p>
               <p>Spoštovana predsednica Vlade, rad bi vam zastavil vprašanje v zvezi z virom
               stabilnosti financiranja pokojninske blagajne. Na zadnji seji oziroma na junijski
               seji ste kot predsednica Vlade dejali, da si boste prizadevali za finančno stabilnost
               pokojninske blagajne. Leta 2013 ne pričakujete dodatnih ukrepov na področju pokojnin,
               ob tem pa ste za leto 2014 dodali, da je cilj vsekakor, da bi se izognili poseganju v
               pravice.</p>
               <p>Od leta 2005 se je bistveno poslabšalo razmerje med zavarovanci in upokojenci, nekaj
               tega je omejila predvsem nova pokojninska reforma. Finančna stabilnost pokojninske
               blagajne, upoštevaje proračunske možnosti in stanje v gospodarstvu, je kritična.
               Skoraj tretjino denarja, ki se namenja za pokojnine, zagotavlja proračun, ki ga
               bremenijo tudi naraščaje obveznosti zaradi najetja posojil. Proračunska zgodba je
               problematična tudi zaradi tega, ker smo se v preteklosti precej zadolževali, kar
               pomeni visoke obresti, imamo pa tudi zakonske obveznosti iz preteklosti precej
               visoke. Dodatna oteževalna okoliščina pri vsem tem je tudi približno 120 tisoč
               brezposelnih. Zasledili smo novi predlog Zakona o Slovenskem državnem holdingu, ki
               predlaga, da se Kad pripoji SDH, kar po eni strani gre za centralizacijo premoženja
               in je po eni strani pozitivno. Vprašanje pa je, da ta predlagani zakon črta, da Kad
               zakonsko ne plačuje več 50 milijonov evrov za obveznosti pokojninskih blagajn,
               predlog Zakona o Slovenskem državnem holdingu črta, da ni več varovalke, da se
               premoženje Kada ne more uporabljati za druge namene, razen za namene, ki so določeni
               z zakonom. Predlagani Zakon o Slovenskem državnem holdingu predvideva, da se bilančni
               dobiček ne more razdeliti delničarjem, ampak da se lahko prosto razpolaga. Predlagani
               zakon tudi črta člen, ki zagotavlja, da se 10 % kupnin, ki jih država proda, nameni
               za dodatno zagotavljanje sredstev ZPIZ.</p>
               <p>Poudaril bi še podatek, in sicer da je Kapitalska družba v zadnjih trinajstih letih
               za potrebe pokojninske blagajne vplačala približno 600 milijonov evrov, v letu 2010
               pa celo sto milijonov.</p>
               <p>Na kakšen način boste pri tem črtanju zagotovili stabilnost pokojninske blagajne, ne
               da bi s tem dvigovali davke?</p>
            </sp>
            <sp xml:id="SDZ6-Redna-17-2013-09-23.sp22">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo za odgovor dajem predsednici Vlade.</p>
            </sp>
            <sp xml:id="SDZ6-Redna-17-2013-09-23.sp23">

               <speaker>MAG. ALENKA BRATUŠEK:</speaker>

               <p>Najlepša hvala za vprašanje.</p>
               <p>Najprej, gospod Pogačnik, smo z dodatnimi 140 milijoni, ki jih je bilo treba
               zagotoviti v državnem proračunu, zagotovili finančno vzdržnost in stabilnost
               pokojninske blagajne za letošnje leto. Stoštiridesetmilijonsko luknjo ste na tem
               področju pustili v proračunu. Če tega ne bi naredili, bi se pokojnine za zadnjo
               polovico leta morale znižati za 6,6 %. Tudi to je lahko bil vaš načrt. Skratka, to je
               letošnje leto. Za naslednje leto so predvideni prihodki tega dela, se pravi iz
               Kapitalske družbe, kot ste načrtovali tudi vi. Tudi tukaj nismo nič spreminjali.
               Lahko vam zagotovim, da v letu 2014, takšen je bil dogovor znotraj vlade in
               koalicije, dodatnih posegov razen tega, kar je že bilo, v pokojnine in druge stvari,
               ki niso pokojnine, pa se izplačujejo iz pokojninske blagajne, ne bo. Dejstvo je, da
               največji vir prihodkov pokojninske blagajne so prispevki. Z višjo gospodarsko rastjo,
               z novimi delovnimi mesti bodo višji tudi prispevki.</p>
               <p>Že prej omenjena pokojninska reforma, ki smo jo, tudi sama sem sedela tam, ko smo jo
               sprejeli, in po besedah vašega kolega, ki sedi zraven vas, bi ti finančni učinki že v
               letu 2013 morali biti enormni. Če se bo pokazalo, da ni tako, sem že prej povedala,
               kaj je naša naloga. Kar se pa tiče Kada in že prej omenjenega zakona, ki je v tem
               trenutku na nek način v razpravi, Po pripojitvi Kada se na SDH prenesejo vsa
               pooblastila, pravice in obveznosti Kada, določene z zakoni in na njihovi podlagi
               izdanimi predpisi, ter z njimi povezano premoženje. Tako SDH z dnem pripojitve
               postane univerzalni pravni naslednik Kada v vseh pravnih razmerjih ter prevzame vse
               pravice in obveznosti napram tretjim osebam, torej tudi pokojninske blagajne. Da pa
               vam nekako ni prav mar za pokojninsko blagajno, vas bom pa spomnila, kako je, kdor
               koli že, prisilil Kad, da je konec leta 2012 po tisti telovadbi s CoCo obveznicami in
               s KBC dokapitaliziral Novo Ljubljansko banko. Boste zdaj upokojencem povedali, kakšna
               izguba je zaradi tega nastala na Kadu in koliko so s tem prikrajšani? Mislim, da bi
               bilo korektno, da to damo na mizo in jim povemo. V vsakem primeru zagotavljam, da je
               pokojninska blagajna absolutno popolnoma stabilna. Toliko, kolikor je treba, bomo
               zagotovili iz državnega proračuna in toliko, kolikor ste vi načrtovali, da bo
               prispeval Kad bo pokojninska blagajna dobila tudi iz tega vira.</p>
            </sp>
            <sp xml:id="SDZ6-Redna-17-2013-09-23.sp24">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Zahtevo za dopolnitev odgovora ima mag. Marko Pogačnik.</p>
            </sp>
            <sp xml:id="SDZ6-Redna-17-2013-09-23.sp25">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica Vlade, jaz sem tukaj postavil vprašanje, tako da pričakujem,
               da odgovorite na vprašanje, ne pa, da v 90 % polemizirate z dogodki v
               preteklosti.</p>
               <p>Kot predsednica Vlade ste prevzeli odgovornost in zanima me: Na kakšen način boste
               zagotovili sredstva, da bo pokojninska blagajna tudi v prihodnosti vzdržna?</p>
               <p>Dejstvo je, da se črta člen iz tega zakona, in sicer da se 10 % kupnin nameni za
               vzdržnost pokojninske blagajne. Tega ni. Zanima me, na kakšen način boste nadomestili
               ta vir sredstev.</p>
               <p>Po drugi strani pa seveda tudi obstoječi zakon, 75. člen Zakona o Slovenskem državnem
               holdingu predvideva prenos deleža zavarovalnice Triglav 34,5 iz ZPIZ na Holding. Ob
               tem bi omenil, da ta člen predvideva, da bo ZPIZ zaradi tega dobil nadomestilo po
               tržni ceni. Danes je Zavarovalnica Triglav, kapitalska vrednost je nekako 430
               milijonov evrov. To pomeni, da bi ZPIZ iz tega naslova dobil približno malo manj kot
               150 milijonov evrov. Pri tem pa vemo, da ZPIZ plačuje letno približno 3 milijarde,
               mesečno pa verjetno nekje 300 milijonov. Nedvomno, če gre za tržni del te
               zavarovalnice, obstaja tveganje, da bo ZPIZ dejansko oškodovan, kajti SDH bo po vsej
               verjetnosti v prihodnosti prodajal to zavarovalnico po bistveno višji ceni, kot je
               ta, in s tem naslovom bo ZPIZ oškodovan za to razliko, ki bo prodana. Po drugi strani
               se je pa treba tudi zavedati, da je Državni zbor maja 2008 sprejel zakon, ki
               eksplicitno zagovarja, da je ta delež zavarovalnice Triglav strogo namenjen za
               pokojninsko blagajno in da je v trajni lasti ZPIZ. Vi pa delate tukaj razliko.</p>
               <p>Zanima me vaš komentar... <stage>/znak za konec razprave/</stage>... možnosti ZPIZ?</p>
               <p>Na kakšen način boste zagotovili vire, pri tem da odpravljate člen 10 % vrednosti od
               kupnine, da se ne nakazuje več ZPIZ?</p>
               <p>Hvala.</p>
            </sp>
            <sp xml:id="SDZ6-Redna-17-2013-09-23.sp26">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Želite dopolniti svoj odgovor?</p>
               <p>Predsednica Vlade, imate besedo.</p>
            </sp>
            <sp xml:id="SDZ6-Redna-17-2013-09-23.sp27">

               <speaker>MAG. ALENKA BRATUŠEK:</speaker>

               <p>Bom še enkrat skušala, gospod Pogačnik, z dejstvi. Kar se tiče Kada in SDH, sem
               povedala in izhaja iz zakona. Vse pravice in obveznosti, če se Kad pripoji k SDH,
               ostanejo na SDH. Za Zavarovalnico Triglav ste povedali že sami – to ni zastonj
               prenos, ampak je odplačno. Se pravi, pokojninska blagajna od tega dobi denar. Še
               enkrat bi pa rada povedala, da je to zakon, ki je v tem trenutku v usklajevanju.
               Upam, glede na zdaj povedano, da se še vedno strinjate, da do sedaj upravljanje
               državnega premoženja ni bilo najboljše. Imam občutek, da mi pa zdaj hočete povedati,
               da je do sedaj bilo vse fino. Lepo, ampak O. K., se pogovorimo, dogovorimo in ni
               nobenega problema, če ste spremenili mnenje. Še enkrat bom povedla. Kdo bo pa pokril
               oškodovanje pokojninske blagajne s tem, ko je bilo treba pod prisilo dokapitalizirati
               Novo Ljubljansko banko? Samo to vprašanje sem postavila, ker pač takrat nisem bila v
               Vladi in mislim, da je pošteno tudi to povedati slovenskim upokojencem. In še enkrat,
               da tudi javno še enkrat zatrdim, da je pokojninska blagajna z viri, ki jih ima v
               letošnjem letu, s tem, kar smo popravili brez zniževanja pokojnin, za 140 milijonov
               smo zagotovili več potrebnih sredstev, da smo zagotovili stabilnost pokojninske in
               invalidske blagajn, zato ne bo potrebno zniževanje pokojnin. Kakšen je bil pa vaš
               načrt, pa ne vem. Mogoče danes predlagate, da zarežemo v pokojnine. Sicer po moji
               oceni tudi s predlaganim zakonom o SDH, pokojninska blagajna ne bo prav nič
               oškodovana.</p>
            </sp>
            <sp xml:id="SDZ6-Redna-17-2013-09-23.sp28">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Postopkovno zahtevo ima mag. Marko Pogačnik.</p>
            </sp>
            <sp xml:id="SDZ6-Redna-17-2013-09-23.sp29">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica Vlade, spoštovani kolegi, kolegice!</p>
               <p>Glede na pomembnost teme predlagam, da Državni zbor na eni izmed naslednjih sej
               opravi širšo razpravo na tem področju. Spoštovana predsednica Vlade, jaz ocenjujem
               današnjo sejo kot takšno, da vi pač odgovarjate na vprašanja, ki jih postavljamo
               poslanci. Se mi zdi pa zelo neprimerno, da polemizirate in kot predsednica Vlade
               tukaj zastavljate vprašanja. Vprašanja so danes namenjena vam, in pričakujem zaradi
               tega tudi vaše odgovore.</p>
               <p>Glede Zavarovalnice Triglav ste lepo povedali. Bo po tržni ceni. To pomeni, da
               obstaja potencialna nevarnost, da bo pri prodaji tega premoženja ZPIZ izgubil ogromno
               sredstev. Poudariti je tudi treba, da je bil za delež Zavarovalnice Triglav narejen
               referendum, ki je izključno prepovedal, da Kapitalska družba prosto razpolaga s to
               naložbo. Leta 2008 se je ta delež prenesel na ZPIZ kot trajna last za zagotavljanje
               dodatnih sredstev za pokojnino, sedaj pa greste mimo vseh zakonov in tudi
               referendumske volje. Nadomestilo, ki ga ponujate, je v škodo ZPIZ. In tudi sredstva,
               10 % od prodaje premoženja, ki naj bi bilo namenjeno za polnitev pokojninske
               blagajne, kar omogoča obstoječi zakon, mislim, da so to velika sredstva, ki bodo
               ogrozila stabilnost in trajno vzdržnost pokojninske blagajne. Hvala.</p>
            </sp>
            <sp xml:id="SDZ6-Redna-17-2013-09-23.sp30">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>O vašem predlogu bo Državni zbor odločil jutri, 24. septembra, v okviru
               glasovanj.</p>
               <p>Naslednji, ki bo postavil vprašanje predsednici Vlade je gospod Franc Bogovič,
               Slovenska ljudska stranka.</p>
            </sp>
            <sp xml:id="SDZ6-Redna-17-2013-09-23.sp31">

               <speaker>FRANC BOGOVIČ (PS SLS):</speaker>

               <p>Hvala lepa. Spoštovana predsednica Vlade, spoštovani ministri, ministrice, predsednik
               parlamenta, kolegice in kolegi!</p>
               <p>Spoštovana predsednica, za vami in vašo ekipo je približno pol leta delovanja. Kot
               radi rečete, prihaja čas, ko je treba v praksi pokazati, kaj hočemo, kaj znamo in kaj
               zmoremo. Zavedam se, da je čas, v katerem ste nastopili kot predsednica Vlade,
               zahteven, zato ta čas rabi tudi pogovore, sodelovanje, koordinacijo in na nek način
               angažiranje vseh resursov v družbi, da bi izšli iz te krize in našli recept za težke
               razmere, v katerih se Slovenija nahaja. V tem času se zagotovo vsi strinjamo, kot je
               bilo danes že slišati, da je edino zagon gospodarstva in gospodarska rast tisto, kar
               nas lahko spravi iz drugih možnosti, se pravi možnosti krčenja raznih prejemkov. Ko
               pregledujemo to polletje, lahko mirno rečemo, kaj je bilo v tem času narejeno. Bil je
               izvršen dvig DDV. Na tej seji se predvideva sprememba na področju davka na dobiček
               pravnih oseb, prav tako zakon o dohodnini, ki je na nek način s to zamrznitvijo
               usklajevan, mirno lahko rečemo nek določen krizni davek, v nadaljevanju pa, kot
               slišimo, glede na to, da se z opozicijo ne pogovarjate oziroma nismo imeli možnosti
               usklajevati predlogov za rebalans proračuna 2014 in proračun 2015, pa nas čakajo
               velike spremembe na področju davka na nepremičnine, nov davek, ki bo spremenil
               sedanje stavbno zemljišče, in pa tudi paket zakonodaje s področja lokalne samouprave.
               Glede na to, da smo tega pol leta velikokrat slišali, kako je znotraj koalicije težko
               uskladiti posamezna stališča, kako je pri posameznih ukrepih težko najti soglasje,
               hočeš nočeš pridemo do zaključka, da ste na koncu izbrali tiste, ki se pravzaprav
               najmanj lahko branijo in naložili breme te krize predvsem na njih. Na tiste, ki
               ustvarjajo novo vrednost, na delavce, obrtnike, podjetnike, na kmete. Po drugi strani
               so občine s spremenjenim zakonom o financiranju občin s predvideno ukinitvijo oziroma
               vzdrževanjem posameznih občin tiste, ki bodo plačale največji davek te krize.</p>
               <p>Sprašujem vas tudi: Ali ocenjujete, da se s tem izpolnjuje program stabilnosti za
               leto 2013, ki ste ga danes že enkrat omenili, in v tem programu zapisano razmerje, da
               bosta dve tretjini javnofinančne konsolidacije narejeni na področju ... <stage>/ opozorilni
               znak za konec razprave/</stage>... strani in ena tretjina na področju novih davkov?</p>
               <p>Sam imam povsem obratno mnenje o teh ukrepih, ki ste jih doslej opravili.</p>
            </sp>
            <sp xml:id="SDZ6-Redna-17-2013-09-23.sp32">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo za odgovor dajem predsednici Vlade.</p>
            </sp>
            <sp xml:id="SDZ6-Redna-17-2013-09-23.sp33">

               <speaker>MAG. ALENKA BRATUŠEK:</speaker>

               <p>Hvala, spoštovani poslanec, za vprašanje.</p>
               <p>Na žalost se bodo moji odgovori že malo ponavljali, ker so tudi vprašanja zelo
               podobna. Pa začnimo s tem, kaj je bilo do sedaj narejenega. Ne bom še enkrat začela
               ali zelo na široko razlagala sanacije bank, kje in zakaj ta del stoji. Drugo,
               rebalans, ki smo ga morali zaradi popolnoma nerealnega načrtovanja pripraviti in
               popraviti. 700 milijonov ste pridelali primanjkljaja v prvih treh mesecih. Avgusta je
               državni proračun izkazoval presežek. Skupaj od januarja do avgusta je primanjkljaj
               znašal 1,3 milijarde, 233 milijonov na mesec pod prejšnjo vlado in približno,
               povprečno govorim, 100 milijonov pod to vlado. Se pravi, če povem tako po
               gospodarsko, za 60 % smo uspeli zmanjšati izgubo in seveda popraviti vse napake, ki
               so bile narejene, protiustavne in tako naprej. Za razdolževanje podjetij sem
               povedala, da se zelo zavzemam in trudim, da bo zakon oziroma dva zakona ali pa en
               zakon, kolikor se bodo na koncu odločili, pred vami čim prej. Moja želja je bila že
               prej, pa zaradi zahtevne materije, za našo državo nekaj povsem novega, se ne da tako
               hitro.</p>
               <p>Zadolžitev, ki smo jo uspeli izpeljati, se strinjam, lahko ji rečemo tudi draga ali
               celo predraga, ampak uspešno smo zagotovili denar za financiranje proračuna do konca
               leta. Brezposelnost, sem že povedala, se je tudi zaradi aktivne politike
               zaposlovanja, ki jo izvaja ta vlada, znižala na 116 tisoč, za 7 tisoč 600 ljudi to
               pomeni, 7 tisoč 653 bolj konkretno. Izvoz je v letošnjem letu narastel za 2,3 %.</p>
               <p>Če to rečemo, da je nič, gospod Bogovič, potem ne vem. Ampak gremo tudi k temu, kar
               ste našteli. DDV. Smo ena izmed zadnjih evropskih držav, ki smo dvignili davek na
               dodano vrednost. Zelo minimalno odstopamo od povprečja Evropske unije in jaz sem
               prepričana, da vi to zelo dobro veste. Davek na nepremičnine se še vedno usklajuje,
               pa ne bom rekla s socialnimi partnerji, ampak z deležniki, ki jih to zajema. In jaz
               verjamem, da bomo na koncu uspeli čim širše ta zakon uskladiti. Prav se nam pa zdi,
               in zato smo v to šli, da tisti, ki imajo več v tej državi, tudi več davkov plačujejo
               in da je po celi državi sistem enak. To je osnovno izhodišče, ki smo ga, ko smo
               začeli s tem zakonom, delali. Pravzaprav je ta davek na nepremičnine zadnja točka iz
               programa stabilnosti za leto 2013. Ker ste me vprašali, kako ga izpolnjujemo, bomo
               rekli, da s tem zakonom naredimo piko k letu 2013.</p>
               <p>Občine. Tukaj se lahko pogovarjamo, v čigavem interesu je, da se občine ne
               zmanjšujejo. Je to v interesu županov ali je to v interesu ljudi? Velika večina
               Slovenk in Slovencev po javnomnenjskih anketah si želi združevanja občin. In tudi po
               naši oceni bo to prineslo za občane nekaj dobrega, seveda pa za župane in politične
               stranke in funkcionarje nekaj manj dobrega. Ker pa se zavedamo, da je to postopek, ki
               se je v bistvu tudi gradil kar dvajset let, se bomo tega lotili, pa ne bom rekla
               počasi, ampak zelo premišljeno. Argumente, zakaj je to smiselno, pa vsekakor
               imamo.</p>
               <p>Tako da mislim, da sva skozi tiste glavne točke uspela.</p>
            </sp>
            <sp xml:id="SDZ6-Redna-17-2013-09-23.sp34">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Zahtevo za dopolnitev odgovora ima gospod Bogovič.</p>
            </sp>
            <sp xml:id="SDZ6-Redna-17-2013-09-23.sp35">

               <speaker>FRANC BOGOVIČ (PS SLS):</speaker>

               <p>Spoštovana predsednica, pravite, da se vprašanja ponavljajo. Imam občutek, da se tudi
               odgovori ponavljajo, ne glede na to, kakšno je vprašanje. Zelo radi se začete v
               preteklo leto, v to, kar kdo ni naredil, kaj je narobe v slovenskem prostoru.
               Pozabljate, kaj je bilo lansko leto v drugi polovici leta narejenega zato, da se je
               preprečila ustanovitev slabe banke. To, da ne bi bili takšni minusi v blagajnah, kot
               so, ker vsi vemo, da z letom kasneje takšnih upravljanj z naložbami, s krediti, kot
               je sedaj, je ta dolg, ki ga bodo plačali davkoplačevalci, samo večji. Poglejte po
               spominu, kdo je ob pol dvanajstih vlagal ustavno presojo.</p>
               <p>Tudi pri Slovenskem državnem holdingu je bilo lansko leto vse narejeno, da se ne
               sprejme, da ga ne bi popravili. Vi ste zelo dobra poznavalka proračuna, na tem ste
               delali leta, zato mene ne morete zavajati, če poskušate javnost in razlagate, kaj je
               v prvih treh mesecih, kaj je v drugih mesecih leta, kajti vsi dobro vemo, kakšna je
               dinamika prejetih prilivov v proračun in kako proračun skozi vsa leta v začetku leta
               izkazuje bistveno večji primanjkljaj kot na koncu leta. Tudi sicer opažam pri
               komunikaciji, ki jo uporabljate, da se zelo radi zatečete predvsem v napad tistih, ki
               želijo sodelovati v tej zadevi. Nekaj podobnega je bilo v Celju na sejmu obrti in
               podjetnosti, kjer so bili podjetniki prav zgroženi. Sam sem bil zelo zgrožen, ko sem
               na Odboru za gospodarstvo slišal, da je dokument več kisika za gospodarstvo, da so to
               mokre sanje za gospodarstvo, in to reče poslanka, ki vodi Odbor za gospodarstvo.</p>
               <p>Zato mislim, da bi bilo prav to, kar sem želel na začetku tako vašega mandata pri
               prvem poslanskem vprašanju kot danes, da bi sedli vsi skupaj za mizo in pogruntali te
               ukrepe, ki niso enostavni in da bi poleg koalicije in opozicije, kot sem že večkrat
               dejal, povabili tudi sindikate na eni strani in delodajalce na drugi strani in skupaj
               poiskali izhod iz krize. Mislim, da jih iščete, še enkrat več, ponavljam, enostransko
               na strani tistih, ki se težje branijo v tej družbi.</p>
            </sp>
            <sp xml:id="SDZ6-Redna-17-2013-09-23.sp36">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Želite kaj dodati k odgovoru?</p>
               <p>Predsednica Vlade ima besedo.</p>
            </sp>
            <sp xml:id="SDZ6-Redna-17-2013-09-23.sp37">

               <speaker>MAG. ALENKA BRATUŠEK:</speaker>

               <p>Z veseljem. Gospod Bogovič, zato sem tudi pozvala vse, ki ste jih zdaj našteli, da
               pomagajo pri tem. Moja kritika je šla in še vedno gre v to, da to ne delamo preko
               medijev. Tisti, ki resno mislimo, sedimo za mizo in se pogovarjajmo za zaprtimi
               vrati, ne da iz vsakega, še izmišljenega ukrepa, o katerem se niti vlada niti
               kdorkoli drug ne pogovarja, naredimo medijsko celo dramo. In točno v to smer je šla
               moja pripomba in lahko danes ponovim gospodarstvenikom, ki vsak teden znova medijsko
               nastopajo in govorijo, kaj je treba narediti. Z velik veseljem se bom usedla z njimi
               na to temo.</p>
               <p>Zdaj pa samo še dve stvari. Zakon o slabi banki je bil uveljavljen mislim, da 27. 12.
               2012. Ne glede na pripetljaje pred tem, ki so se zgodili, ampak do 21. marca ni bilo
               narejeno nič. Tri mesece nič, nič ni bilo pripravljeno, ko smo prišli in prevzeli
               vlado. Za SDH se boste pa dobro spomnili, kaj je bila naša glavna kritika. To je
               prenos lastništva premoženja na SDH. In z novim predlogom lastništvo ostaja državi.
               Prihodki od prodaje tistega, kar bomo prodajali, kolikor bomo prodajali, bodo šli v
               proračun in ne bo ostalo na holdingu kar tako. To je bila glavna kritika tudi mene
               osebno, ko sem sedela v opoziciji. In to s predlogom zakona, ki je pred nami, še
               enkrat, je predlog in se usklajuje, rešujemo. Glejte, še kako se zavedam, da je
               gospodarska rast potrebna. Še kako se zavedam, da je potrebna tudi konsolidacija
               javnih financ. In konsolidacijo javnih financ se da narediti na tri načine, tudi to
               sem tukaj že skoraj neštetokrat povedala: z nižjimi odhodki, kar pomeni poseganje v
               pravice, lahko tudi tako, če mislite, samo predlagajte potem te radikalne posege; z
               večjimi prihodki ali pa s kombinacijo, kot smo se tega lotili mi.</p>
            </sp>
            <sp xml:id="SDZ6-Redna-17-2013-09-23.sp38">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Postopkovni predlog ima gospod Franc Bogovič.</p>
            </sp>
            <sp xml:id="SDZ6-Redna-17-2013-09-23.sp39">

               <speaker>FRANC BOGOVIČ (PS SLS):</speaker>

               <p>Hvala.</p>
               <p>Glede na to, da se je ukinila ta praksa, da bi koalicija in opozicija usklajevali
               takšne predloge tudi skrito javnosti, bom izkoristil to priložnost in predlagal, da v
               parlamentu spregovorimo o tem v skladu s poslovnikom in poiščemo rešitve skupaj.</p>
               <p>Bi vam pa predstavil samo podatek. Konec septembra lansko leto je bilo 105 tisoč 500
               brezposelnih, danes jih je 116 tisoč. Tudi to gre za ciklične pojave kot pri
               proračunu, kar tudi vi zelo dobro veste.</p>
               <p>Kar se tiče slabe banke pozabljate, kaj je bilo zamujenega v drugi polovici lanskega
               leta. Radi poveste, da prve tri mesece letošnjega leta, v katerem je bila
               ustanovljena družba in od tu naprej se zapleta, ker nam enostavno tisti, ki nam
               posojajo denar, ne verjamejo, kaj počnemo v Republiki Sloveniji. Bojim se, da bodo
               tudi ukrepi, ki so predvideni, težko prepričali tiste, ki nam posajajo in nam bodo še
               v prihodnje posojali denar. Tudi kar se tiče Slovenskega državnega holdinga. Ja, ena
               stvar je okoli premoženja, druga je okoli upravljanja. Zelo lepo se danes upravlja s
               tem premoženjem in se je tudi politično postavilo tiste, ki danes enostavno vodijo to
               upravljanje. In tudi ambicije očitno teh tez zakona, ki smo jih videli, so podobne,
               da bi se tudi preko Soda to še naprej počelo. Sam imam ob tem zelo slab občutek, da
               smo v nekem klinču, kjer kot večkrat rečete, češ, vi predlagajte. Mi se moramo skupaj
               zmeniti, kajti opažam, da v tej ljubi državi se želi samo s prstom kazati na to, kdo
               je za kaj kriv, in bog nas varuj, če nekdo z desne politične opcije, za katero
               pravite, da zna samo z zmanjševanjem teh pravic kaj predlagati, kajti to se je
               izkorišča v ta namen. Mislim, da se bomo morali v tej državi resnično vsi skupaj
               usesti in te ukrepe prevzeti na obeh straneh.</p>
               <p>Zaradi tega vsega, kot sem že dejal, upam, da bomo izglasovali predlog, da o teh
               vprašanjih opravimo razpravo v Državnem zboru, dokaj podobno je s prvim poslanskim
               vprašanjem, ki vam je bilo postavljeno, in mogoče bomo na tak način tudi zbližali
               kakšna stališča in poiskali ukrepe, ki jih ta država nujno potrebuje.</p>
            </sp>
            <sp xml:id="SDZ6-Redna-17-2013-09-23.sp40">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Tudi o vašem predlogu bo Državni zbor odločil jutri, 24. septembra, v okviru
               glasovanj.</p>
               <p>Naslednje vprašanje pa bo predsednici Vlade postavil gospod Matjaž Han, Socialni
               demokrati.</p>
            </sp>
            <sp xml:id="SDZ6-Redna-17-2013-09-23.sp41">

               <speaker>MATJAŽ HAN (PS SD):</speaker>

               <p>Hvala lepa, spoštovani predsednik. Spoštovana predsednica Vlade, spoštovani
               kolegi!</p>
               <p>Slovenija je pred zahtevnimi odločitvami glede zmanjševanja javnofinančnega
               primanjkljaja. S tem so povezane tudi številne razprave, kje in na kakšen način
               privarčevati, da bi to v čim manjši meri prizadelo najbolj ranljive. Tisti, ki
               prejemajo minimalno plačo, so prav gotovo med njimi. Socialni demokrati smo vedno
               bili in ostajamo koalicijski partner, ki se je pripravljen pogovarjati o možnih
               predlogih. Menimo pa, da razprave o posegih v minimalne plače pač niso med njimi. Še
               več, na ta način bi javnofinančno situacijo reševali prav tisti, ki so med najbolj
               prizadetimi. Ne smemo si dovoliti, da bi jih potisnili še v večjo socialno stisko. Na
               račun tega Slovenija ne bo nič bolj konkurenčna. Prav s konkurenčnostjo imamo v
               Sloveniji velike težave. Menimo, da je ključ do uspešnejšega preboja iz recesije tudi
               odprtost za tuje investicije. Radeška papirnica je prav gotovo lep primer tega, ko se
               je že v na videz nerešljivi situaciji našel tuj investitor, ki je podjetju
               pripravljen dati novo priložnost. Seveda pa mora, spoštovani, država v takšnih
               primerih odigrati aktivno vlogo, vezano predvsem na odpravljanje sistemskih preprek.
               Primer tega je že sprejeti sklep vlade o pomoči Zasavju, ki ga moramo spraviti v
               življenje. Za investitorje so namreč ključne prav hitre in učinkovite rešitve v smeri
               finančnih spodbud, le na podlagi teh bodo pripravljeni svoja sredstva vlagati v
               Slovenijo in slovenska podjetja. Že tolikokrat povedano, pa vendar tu so
               neizkoriščena sredstva tudi iz naslova sive ekonomije. Vsi vemo, da jo imamo, vsi
               vemo, da je tu, pa vendar se zdi, da ni pravega odgovora, kako jo bomo zajezili. Na
               podlagi izkušenj drugih držav se je izkazalo, da so davčne blagajne instrument, o
               katerem je vredno razmisliti. Na tem področju je še vrsta drugih možnosti, ki terjajo
               sistemsko večje posege.</p>
               <p>Spoštovana predsednica Vlade, sprašujem vas:</p>
               <p>Kakšni so nadaljnji ukrepi vlade v boju proti sivi ekonomiji?</p>
               <p>Ali je med temi ukrepi tudi razmislek o davčnih blagajnah?</p>
               <p>Kako bo vlada spodbujala neposredne tuje investicije in kateri koraki v tej smeri so
               bili že do zdaj narejeni?</p>
               <p>Kakšna je smer vlade pri spodbujanju gospodarske rasti?</p>
               <p>Lepa hvala.</p>
            </sp>
            <sp xml:id="SDZ6-Redna-17-2013-09-23.sp42">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo za odgovor dajem predsednici Vlade mag. Alenki Bratušek.</p>
            </sp>
            <sp xml:id="SDZ6-Redna-17-2013-09-23.sp43">

               <speaker>MAG. ALENKA BRATUŠEK:</speaker>

               <p>Najlepša hvala.</p>
               <p>Bom začela s tem, čeprav to ni bil del vprašanja. Minimalna plača. Tudi Pozitivna
               Slovenija nasprotuje kakršnemukoli enostranskemu posegu v minimalne plače. To naj bo
               jasno tudi s tega mesta. In tudi to je en izmed ukrepov, o katerem se govori, bom
               rekla, kar tako, po medijih, brez vnaprejšnjih pogovorov, dogovorov in tako
               naprej.</p>
               <p>Na področju sive ekonomije smo po moji oceni prva vlada, ki se je tega sploh lotila,
               in to zelo resno in brez velikega medijskega pompa že s 1. julijem 2013, se pravi
               letošnjega leta, ampak se bom tega davčnega dela dotaknila na koncu in najprej
               povedala, da smo pripravili obsežen dokument, Obvladovanje sive ekonomije v Republiki
               Sloveniji, ki zajema več ministrstev. Ta dokument se bo dopolnjeval z novimi ukrepi,
               tisti, ki pa bodo izvedeni, bodo pa iz tega dokumenta izbrisani. Ampak z bojem proti
               sivi ekonomiji mislimo maksimalno resno. Če samo nekaj stvari iz tega dokumenta
               naštejem. Delo na črno. Novi zakon naj bi bil sprejet do konca leta 2013. Predvidene
               so odškodnine za tako imenovane črne gradnje, poostren nadzor nad delom, ki se nanaša
               na kmetijski resor, sečnja lesa in z njo povezano trgovino, nadzor na področju varne
               in kakovostne hrane in akcija, ki se že pelje, to je akcija Zbudimo se. Tržni
               inšpektorat nadaljuje z izvajanjem poostrenega nadzora izdajanja računov.</p>
               <p>Zdaj pa, kar se tiče davčnega dela. Kot sem že povedala, smo s 1. 7. že uvedli
               posebni računalniški program, ker je bilo to v prvi fazi hitreje in ceneje za
               gospodarstvo. Davčna in carinska uprava sta od 1. 7. letošnjega leta dalje opravili
               več kot 14 tisoč aktivnosti na terenu. Res je, da se je v teh poletnih mesecih
               nanašalo to predvsem na gostinske dejavnosti. Seveda bomo zdaj aktivno nadaljevali
               tudi na drugih področjih. Tukaj nam je na nek način prišlo prav to, da so se cariniki
               z južne meje, ki je vsaj v tem carinskem delu ni več, sprostili in jih lahko zelo
               dobro uporabimo v tem delu. Preko medijev smo k sodelovanju povabili tudi potrošnike
               in tukaj lahko rečem, da je zelo pozitiven odziv, saj se je 50 % povečalo število
               prijav zoper zavezance, ki ne izdajajo računov. Učinki. Jaz vem, da se zdaj veliko
               govori o učinkih na Hrvaškem, ampak vedeti je treba, da so oni začeli s tem
               poostrenim bojem proti sivi ekonomiji 1. 1., mi pa 1. 7. Konkretne rezultate prvih
               dveh mesecev že imamo. Lahko rečemo, da so po naši oceni zelo dobri, dajejo nam
               razlog za optimizem. Tisti, ki delajo trimesečne obračune, od njih bomo imeli
               rezultat novembra. Če rezultat ne bo takšen, čeprav še enkrat povem, da v tem
               trenutku smo lahko optimistični ali pa zelo optimistični, če rezultat ne bo takšen –
               ja, uvedba davčnih blagajn. In to je dejstvo. Želimo pa samo ukrep, ki je bil uveden
               v praksi – in tako davčne blagajne kot ta program, ki je bil uveden, sta oba samo
               orodje inšpektorjem, da lahko poostreno izvajajo nadzore. Eden od pomembnih ukrepov v
               okviru boja proti sivi ekonomiji pa je tudi povečanje pooblastil inšpektorjem.</p>
               <p>Vemo, da je tukaj kar veliko prostora za nove javnofinančne prihodke, zato smo se
               tega lotili z vso resnostjo. Dejstvo je, da lahko tudi ta del boja proti sivi
               ekonomiji pripomore k hitrejši in lažji konsolidaciji javnih financ.</p>
            </sp>
            <sp xml:id="SDZ6-Redna-17-2013-09-23.sp44">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Zahtevo za dopolnitev odgovora ima gospod Han.</p>
            </sp>
            <sp xml:id="SDZ6-Redna-17-2013-09-23.sp45">

               <speaker>MATJAŽ HAN (PS SD):</speaker>

               <p>Hvala lepa</p>
               <p>Zelo na kratko. Predsednica Vlade, mene ste glede minimalne plače, sive ekonomije,
               davčnih blagajn pomirili in verjamem tudi državljanke in državljani, glede na to, kar
               ste sami ugotovili, kaj mediji vsak dan na nek način poročajo.</p>
               <p>Vendar pa me še zanima:</p>
               <p>Kaj je z neposrednimi tujimi naložbami v Sloveniji?</p>
               <p>Imamo zdaj, kot sem že rekel, primer Radeče papirja. In jaz upam, da bo država tukaj
               odigrala res tisto ključno vlogo in da bodo v radeški papirnici v zelo kratkem času
               zabrneli stroji in da bomo zopet zaposlili 150 ljudi, kar pa ne samo za dolino, kot
               je Radeče, ampak je pomembno tudi za celo Slovenijo, da damo en signal tujim
               partnerjem. Hvala.</p>
            </sp>
            <sp xml:id="SDZ6-Redna-17-2013-09-23.sp46">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Ali je treba še kaj dodati pri tem odgovoru?</p>
               <p>Mag. Alenka Bratušek, izvolite.</p>
            </sp>
            <sp xml:id="SDZ6-Redna-17-2013-09-23.sp47">

               <speaker>MAG. ALENKA BRATUŠEK:</speaker>

               <p>Kar se tiče neposrednih tujih investicij pripravljamo vstopno točko, eno vstopno
               točko za investitorje, kjer bodo dobili vse podatke, ki jih za to potrebujejo. Drugo
               je odprava administrativnih ovir. V teh zadnjih šestih mesecih sem se veliko
               pogovarjala z gospodarstveniki in velika večina njih ne opozarja na preveliko davčno
               obremenitev, ampak na prepočasno pridobivanje razno raznih dovoljenj. Dejstvo je, da
               bo tukaj velik del posla, in tega se zaveda, moral opraviti minister Židan na
               okoljskem delu. Tako da je nekako dogovor znotraj vlade, da naj bi v roku enega
               meseca imeli načrt, seznam, nabor, teh raznoraznih soglasij, ki se jih da
               poenostaviti, ki se jih da ukiniti in bomo po takšni poti prišli do skrajšanja
               določenih rokov. Seveda seje pa treba zavedati, da smo del Evrope in da je tudi na
               okoljskem delu treba spoštovati to, k čemur nas zavezuje Evropa. In enako se nanaša
               na na nek način dve olajšavi, o katerih se pogovarjamo. Želimo najti možnost dodatnih
               olajšav za podjetja, ki bi na novo odpirala delovna mesta v naši državi, in drugi del
               za podjetja, ki bi povečevala dodano vrednost. In ko bomo uspeli to, jaz verjamem, da
               tudi problemov z minimalno plačo ne bo več na dnevnem redu.</p>
            </sp>
            <sp xml:id="SDZ6-Redna-17-2013-09-23.sp48">

               <speaker>PREDSEDNIK JANKO VEBER:</speaker>

               <p>Hvala za dopolnitev odgovora.</p>
               <p>S tem ugotavljam, da smo izčrpali vprašanja, ki jih postavljamo neposredno
               predsednici Vlade. Predsednici Vlade se zahvaljujem za podane odgovore.</p>
               <p>Prehajamo pa na odgovore na poslanska vprašanja, ki so bila postavljena na 16. seji
               zbora. Minister za finance dr. Uroš Čufer bo odgovoril na vprašanje gospoda Zvonka
               Černača v zvezi s predlogom Zakona o davku na nepremičnine.</p>
               <p>Gospod Čufer, izvolite, imate besedo.</p>
            </sp>
            <sp xml:id="SDZ6-Redna-17-2013-09-23.sp49">

               <speaker>DR. UROŠ ČUFER:</speaker>

               <p>Najlepša hvala.</p>
               <p>Vprašanje je glede na višino izplena davka na nepremičnine. Tukaj bi rad povedal, da
               že od izhodišča dalje, ko smo začeli pripravljati ta davek, je bil namen tega davka,
               da povečamo dodatne prihodke v proračun, in sicer je bilo inicialno predvideno v
               višini 240 milijonov evrov. Ko smo potem dali zakon v javno razpravo in ko smo dobili
               tudi obilico predlogov in pripomb, smo pripravili novo verzijo, ki je trenutno v fazi
               usklajevanja in diskusije, ki je nekoliko omiljena in ki pravzaprav pomeni dodatnih
               virov v višini okoli dvesto milijonov evrov za proračun.</p>
               <p>Toliko zaenkrat moj odgovor.</p>
            </sp>
            <sp xml:id="SDZ6-Redna-17-2013-09-23.sp50">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Zahtevo za dopolnitev odgovora ima gospod Černač.</p>
            </sp>
            <sp xml:id="SDZ6-Redna-17-2013-09-23.sp51">

               <speaker>ZVONKO ČERNAČ (PS SDS):</speaker>

               <p>Hvala lepa za odgovor.</p>
               <p>Vprašanje je bilo malo širše. Ob koncu vprašanja sem ministra spraševal o tem, zakaj
               je na začetku, ko je napovedal ta davek, javnost zavajal glede tega, da bodo finančne
               obremenitve iz naslova tega davka približno na takšni višini, kot so sedaj iz treh
               virov, ki ga bo ta davek nadomestil. Te obremenitve so letno sedaj približno na ravni
               190 milijonov evrov. Obremenitev, ki se napoveduje po novem davku na nepremičnine, pa
               vemo, da se ocenjuje, da bo na ravni tam nekje med 400 in 500 milijoni evrov, kar je
               več kot dvakrat toliko, kot znaša ta obremenitev za ljudi, podjetja in vse ostale
               sedaj. In vprašanje ministru je bilo, zakaj je na začetku, ko je napovedal ta davek,
               javnost zavajal s tem podatkom. Jaz sem v okviru tega vprašanja tudi predstavil
               nekatere izračune, ki so konkretni izračuni, ki upoštevajo simulacijo glede na
               sedanje stanje in upoštevaje stopnje, ki so bile predvidene v tem gradivu, ki je v
               javni obravnavi. Iz teh izračunov, ki sem jih predstavil na prejšnji seji julija
               meseca, izhaja, da bodo manjši plačevali več, tisti, ki so bogatejši, večji, pa manj,
               kar je ravno obratno, kar nam vsak dan in vsakič, ko lahko to poslušamo oziroma ima
               to priložnost, govori predsednica Vlade Alenka Bratušek. Tudi danes je rekla, da
               gredo ukrepi, med drugim tudi ta glede nepremičninskega davka v smeri, da bodo
               bogatejši plačevali več in revnejši manj. Ne. Ravno obratno bo! Povedal sem primer
               velikega trgovskega centra, ki danes plačuje 150 tisoč evrov nadomestila letno, po
               novem bo plačeval manj kot 50 tisoč evrov, se pravi, trikrat manj. In nekaj podobnega
               je pri kmetih, ki bodo plačevali 8-krat, nekateri celo 10-krat več po teh stopnjah,
               ki so predvidene.</p>
               <p>Zaradi tega je bilo vprašanje, zakaj zavajanje. In drugo vprašanje, zakaj se ta
               zakon, ki tudi v Vladi, kot smo slišali, ni usklajen, kajti minister Stepišnik ga
               podpira, minister Židan ga ne podpira, ne umakne iz procedure. Hvala.</p>
            </sp>
            <sp xml:id="SDZ6-Redna-17-2013-09-23.sp52">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Želite dopolniti odgovor?</p>
               <p>Dr. Uroš Čufer, izvolite.</p>
            </sp>
            <sp xml:id="SDZ6-Redna-17-2013-09-23.sp53">

               <speaker>DR. UROŠ ČUFER:</speaker>

               <p>Najlepša hvala.</p>
               <p>Ta zakon je v vsakem primeru še v usklajevanju in v razpravi. Od izhodišča dalje, kot
               sem povedal, je bil ta zakon zasnovan kot dodatni vir prihodkov in ne kot nekaj, kar
               bi samo nadomestilo druge dajatve v enaki višini. Predvideno je bilo, kot sem prej
               dejal, dodatnih virov za proračun v višini 240 milijonov evrov v inicialni fazi. V
               drugi fazi, ko smo večino teh pripomb upoštevali, pregledali in pogledali, kaj lahko
               z njimi naredimo, tudi višino izplena ponovno pogledali, pride nekoliko pod 200
               milijonov evrov. Tako tu ne vidim nobenega zavajanja, ker je že od začetka bil namen
               tega zakona ne samo nadomestiti obstoječe, ampak dobiti vire. Hvala.</p>
            </sp>
            <sp xml:id="SDZ6-Redna-17-2013-09-23.sp54">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Postopkovno zahtevo ima gospod Černač.</p>
            </sp>
            <sp xml:id="SDZ6-Redna-17-2013-09-23.sp55">

               <speaker>ZVONKO ČERNAČ (PS SDS):</speaker>

               <p>Mislim, da je treba na podlagi določb poslovnika v parlamentu opraviti razpravo o
               odgovoru ministra za finance na to poslansko vprašanje. Ne samo zaradi tega, česar
               danes tu ni povedal, pač pa tudi zaradi tega, kar smo okrog uvedbe tega davka
               poslušali v preteklosti. Iz vsega, kar smo do zdaj slišali, izhaja, da niti Vlada
               sama ne ve, kaj naj bi bil glavni namen uvedbe tega davka. Potem smo videli, da niti
               v Vladi nimajo ministri enakih ali približno enakih izhodišč glede uvedbe in
               zajemanja tega davka. Na eni izmed sej parlamentarnega odbora smo poslušali ministra
               Stepišnika, ki je ta davek podpiral, takega, kot je, in na eni izmed sej odbora
               oziroma celo na javni televiziji ministra Židana, ki mu je odločno nasprotoval.
               Mislim, da je to narobe. Gre za pomemben davek, ki ne bi smel imeti glavnega fokusa v
               tem, da bo Vlada preko njega pobrala 2,5-krat več, kot pobere danes. To ni glavni
               namen tega davka, temveč da se na eni strani uredijo evidence in da ljudje na pošten
               način plačujejo to obremenitev na podlagi teh urejenih evidenc. Pomembno se mi zdi,
               da bi v tej razpravi razčistili, kako naj bodo obremenjeni tisti, ki te nepremičnine
               uporabljajo danes. Vsi ti bi morali biti obremenjeni približno enako, kot so
               obremenjeni danes – in nič več. Tega ta predlog v katerikoli različici ne prinaša,
               ampak jih obremenjuje bistveno bolj, kot jih obremenjuje nadomestilo danes. Pri
               vprašanju sem postavil primer: štiričlanska družina plačuje danes 79 evrov, po tem
               izračunu, ki ste ga dali v obravnavo, bi po novem plačevala 260 evrov. To je
               nesprejemljivo! Ta davek ne sme imeti temeljnega fokusa v plenjenju malih
               davkoplačevalcev. Ne sme imeti tega fokusa! Na drugi strani, koliko bo tega
               premetavanja iz ene v drugo blagajno. Vi predvidevate obdavčitev vsega. Recimo, neka
               osnovna šola, niti ne velika, ki danes ne plačuje nič nadomestila za uporabo
               stavbnega zemljišča, bo po novem plačevala 14 tisoč evrov, 500 otrok obiskuje to
               šolo.</p>
               <p>To so vprašanja, na katera ni odgovorov. In dokler te stvari niso razčiščene, in
               očitno jih na ravni Vlade ni bilo mogoče razčistiti, predlagam, da se jih razčisti
               skozi razpravo v Državnem zboru in da na tej osnovi potem pripravite nek zakon, ki bo
               deležen širše podpore in bo omogočal ustrezne evidence tudi za naprej. Njegov glavni
               fokus pa ne sme biti plenjenje malih ljudi, pač pa ureditev evidenc in neka normalna
               obdavčitev, kot jo poznamo v vseh drugih državah. Bojim se, da tako kot sedaj tečejo
               te procedure, temu ne bo tako in da bodo nekateri zaradi nenormalno visokih stopenj
               tega davka bili prisiljeni prodajati svoje premoženje ali pa ga bodo izgubili preko
               zaplemb, ker ne bodo sposobni tega davka plačevati. To se nanaša na majhne kmetije,
               na tiste siromašnejše.</p>
            </sp>
            <sp xml:id="SDZ6-Redna-17-2013-09-23.sp56">

               <speaker>PREDSEDNIK JANKO VEBER:</speaker>

               <p>Hvala.</p>
               <p>O predlogu za razpravo bo v skladu z drugim odstavkom 246. člena Poslovnika Državnega
               zbora Državni zbor odločil jutri, 24. septembra, v okviru glasovanj. S tem
               zaključujemo to vprašanja.</p>
               <p>Dr. Uroša Čuferja prosim, da poda odgovor na vprašanje gospoda Ivan Hršaka v zvezi z
               izčrpavanjem pokojninske blagajne. Vprašanje pa je bilo postavljeno na 16. seji
               zbora.</p>
               <p>Gospod minister, izvolite.</p>
            </sp>
            <sp xml:id="SDZ6-Redna-17-2013-09-23.sp57">

               <speaker>DR. UROŠ ČUFER:</speaker>

               <p>Najlepša hvala za to vprašanje, ki je bilo postavljeno na prejšnji seji Državnega
               zbora in na katerega je pravzaprav moja kolegica, ministrica Anja Kopač, že izdatno
               odgovorila.</p>
               <p>Jaz bi mogoče povedal samo to, da glede na vse elemente, ki jih je podala, in
               številke, ki jih je predstavila, jaz nimam pravzaprav nobenega dodatnega argumenta.
            </p>
            </sp>
            <sp xml:id="SDZ6-Redna-17-2013-09-23.sp58">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Gospod Hršak tudi ta hip ni v dvorani, zato zaključujem to vprašanje.</p>
               <p>V dvorani sicer pogrešam ministra za gospodarski razvoj in tehnologijo mag. Stanka
               Stepišnika, ki bi moral odgovoriti na vprašanje magistrice Katarine Hočevar.
               Vprašanje je bilo na 16. seji zbora. Lahko samo preverimo, če je mogoče kje v
               preddverju dvorane? Pravkar se nam je minister za gospodarski razvoj in tehnologijo
               mag. Stanko Stepišnik pridružil. Počakajmo, da pride do govornice.</p>
               <p>Minister imate besedo z možnostjo odgovora mag. Katarini Hočevar na vprašanje, ki ga
               je postavila na 16. seji zbora. Vprašanje se nanaša na ukrepanje glede ugotovljenih
               kršitev na Zvezi potrošnikov Slovenije in Mednarodnem inštitutu za potrošniške
               raziskave.</p>
            </sp>
            <sp xml:id="SDZ6-Redna-17-2013-09-23.sp59">

               <speaker>MAG. STANKO STEPIŠNIK:</speaker>

               <p>Hvala lepa za vprašanje.</p>
               <p>Neurejeno stanje na področju varstva potrošnikov se ni začelo ugotavljati šele z
               izdajo poročil nadzornih organov. Januarja 2011 je ministrica mag. Darja Radić z
               namenom sistemskega izboljšanja razmer sprejela odločitev, da se ukine prejšnji urad
               za varstvo potrošnikov in da se ustanovi nov sektor za varstvo potrošnikov v okviru
               ministrstva. Takrat je bila tudi razrešena dotedanja direktorica urada za varstvo
               potrošnikov, ki tudi ni več zaposlena na Ministrstvu za gospodarski razvoj in
               tehnologijo. Ob napovedani ukinitvi urada za varstvo potrošnikov januarja 2011 so
               bili potem pripravljeni številni temeljni akti s področja varstva potrošnikov, ki bi
               morali biti sprejeti že pred ukinitvijo in so bili nujno potrebni za nadaljevanje
               dela na področju varstva potrošnikov. Treba je tudi poudariti, da je bilo ministrstvu
               ves čas v interesu, da se razčistijo sporne okoliščine, zato je tudi minister mag.
               Radovan Žerjav pozneje dobil celo za KPK pravni akt, naročil izvedbo izredne revizije
               Notranje revizijske službe ministrstva. Nadalje je treba pojasniti, da samo na
               podlagi poročil nadzornih organov ministrstvo ne more ukrepati na način, da bi
               vložilo odškodninske zahtevke in kazenske ovadbe – kazensko ovadbo je dobil mag.
               Radovan Žerjav in še en sodelavec – ker to vsebina narave poročil sama po sebi ne
               dopušča. Komisija za preprečevanje korupcije namreč ni ugotavljala posamičnih
               koruptivnih dejanj, temveč je bil namen komisije <q>"v ugotavljanju in odpravljanju
               sistemskih tveganj za korupcijo"</q>, tako iz tretje točke priporočil KPK. Prav tako iz
               priporočil Notranje revizijske službe ne izhaja, konkretno katera protipravna dejanja
               so lahko podlaga za vložitev premoženjskih zahtevkov, temveč nalaga odgovornim osebam
               na ministrstvu, da pregledajo pretekla dejanja.</p>
               <p>Na koncu naj dodam, da je s predmetnimi ugotovitvami ministrstva seznanjeno tudi
               državno tožilstvo. Če bodo s strani pristojnih organov ugotovljene kakršne koli
               nepravilnosti in nezakonitosti, bodo le-ti ukrepali v skladu s svojimi pristojnostmi.
               Ministrstvo pa bo v skladu s svojimi pristojnostmi ukrepalo tako zoper odgovorne
               osebe kot zoper prejemnika proračunskih sredstev, če bodo ugotovljene
               nepravilnosti.</p>
               <p>Nadalje sprašujete, če imata Zveza potrošnikov Slovenije in Zavod MIPOR še status
               potrošniških organizacij in če so zoper njiju sproženi premoženjski zahtevki. Treba
               je pojasniti, da iz poročila Komisije za preprečevanje korupcije in Notranje
               revizijske službe ministrstva ne izhajajo ugotovitve ali zaključki, da sta Zveza
               potrošnikov Slovenije ali Zavod MIPOR kršila pogodbene ali zakonodajne obveznosti, na
               podlagi katerih bi lahko ministrstvo vložilo zahtevek za povračilo sredstev. Treba je
               dodati, da tudi v naknadnem pregledu, ki ga je na podlagi omenjenih poročil opravila
               posebna delovna skupina ministrstva, ni bilo ugotovljenih kršitev pogodbenih
               obveznosti, na podlagi katerih bi lahko zahtevali povračilo sredstev. Zagotavljamo
               pa, da če bodo ugotovljene takšne kršitve, bo ministrstvo zahtevalo povračilo
               sredstev in bo izvedlo tudi druge ustrezne sankcije. Hvala.</p>
            </sp>
            <sp xml:id="SDZ6-Redna-17-2013-09-23.sp60">

               <speaker>PREDSEDNIK JANKO VEBER:</speaker>

               <p>Hvala za odgovor.</p>
               <p>Zahtevo za dopolnitev odgovora ima mag. Katarina Hočevar.</p>
            </sp>
            <sp xml:id="SDZ6-Redna-17-2013-09-23.sp61">

               <speaker>MAG. KATARINA HOČEVAR (PS DL):</speaker>

               <p>Hvala za besedo. Lepo pozdravljam prisotne ministre in pa kolegice in kolege.</p>
               <p>V času od prejšnje seje Državnega zbora, ko sem vam zastavila poslansko vprašanje, je
               v tej zadevi uvedel preiskavo celo OLAF. Gre za evropski urad za boj proti
               goljufijam. In to uvedbo sama razumem kot potrditev, da na tem področju na vašem
               ministrstvu nekaj ne štima in da se najbrž zadeve oziroma prepričana sem, vlečejo že
               kar nekaj let. Ne krivim za to vas oziroma da je bilo v času vašega
               ministrovanja.</p>
               <p>Poglejte, spoštovani minister, predpostaviva, da ste vi predsednik Društva za varstvo
               potrošnikov in da se hočete prijaviti na javni razpis za evropski potrošniški center.
               Ves navdušen oddate prijavo in tudi ta pogoj, da morate razpolagati z evropskimi
               sredstvi, vas ne moti. Ampak kasneje pa ugotovite, da je isto ministrstvo, ki od vas
               zahteva evropska sredstva, ta ista evropska sredstva že omogočilo Zvezi potrošnikov
               Slovenije. To je dokaz zato, da očitno uradniška mašinerija na vašem ministrstvu
               pelje svojo pot.</p>
               <p>Zanima me:</p>
               <p>Ali še vedno trdite, da je bil javni razpis za obdobje 2012–2013, za katerega pa ste
               odgovorni vi, zakonit?</p>
               <p>Hvala za odgovor.</p>
            </sp>
            <sp xml:id="SDZ6-Redna-17-2013-09-23.sp62">

               <speaker>PREDSEDNIK JANKO VEBER:</speaker>

               <p>Besedo za dopolnitev odgovora dajem gospodu Stepišniku.</p>
            </sp>
            <sp xml:id="SDZ6-Redna-17-2013-09-23.sp63">

               <speaker>MAG. STANKO STEPIŠNIK:</speaker>

               <p>Hvala.</p>
               <p>Mislim, da je bil zakonit. Največji problem pri Zvezi potrošnikov in nasploh za
               brošuro in pa svetovanje potrošnikov je v tem, da se te organizacije med seboj ne
               morejo dogovoriti in kakor hitro izberemo eno organizacijo, druga uporabi vsa pravna
               sredstva, da to zaustavi. Mi smo se nekako dogovorili, da bomo to delo opravljali na
               Ministrstvu za gospodarstvo, ker imamo na razpolago dovolj kadra in zaenkrat ne bomo
               ponavljali javnega razpisa. Hvala lepa.</p>
            </sp>
            <sp xml:id="SDZ6-Redna-17-2013-09-23.sp64">

               <speaker>PREDSEDNIK JANKO VEBER:</speaker>

               <p>Hvala.</p>
               <p>S tem zaključujem vprašanje in odgovor na vprašanje, ki ga je postavila mag. Katarina
               Hočevar.</p>
               <p>Minister za zdravje Tomaž Gantar pa bo odgovoril na vprašanje dr. Andreje Črnak
               Meglič v zvezi z interventnim Zakonom o spremembah in dopolnitvah Zakona o
               zdravstvenem varstvu in zdravstvenem zavarovanju. Vprašanje je bilo postavljeno na
               16. seji zbor.</p>
               <p>Minister, izvolite, imate besedo.</p>
            </sp>
            <sp xml:id="SDZ6-Redna-17-2013-09-23.sp65">

               <speaker>TOMAŽ GANTAR:</speaker>

               <p>Hvala. Spoštovani predsednik, poslanke in poslanci!</p>
               <p>Če lahko govorim o interventnem zakonu oziroma gre za novelo Zakona o zdravstvenem
               varstvu in zdravstvenem zavarovanju, ki je bila že predvidena v koalicijskem
               sporazumu z določenimi nameni. Eden glavnim namenov je vezan tudi na smernice OECD,
               to pomeni, da se izenačijo ali pa postopno vsaj izenačujejo prispevki, ki jih
               plačujemo za zdravstveno varstvo s strani različnih kategorij. Vemo, da je danes to
               plačevanje silno različno in da so večinoma in predvsem obremenjeni redno zaposleni,
               številne druge kategorije prebivalcev Slovenije pa bistveno manj, kar pomeni, da
               velja nekakšno načelo solidarnosti pri koriščenju pravic iz zdravstvenega varstva,
               nikakor pa ne pri vplačevanju glede na zmožnosti, ki jih posameznik ima za koriščenje
               teh pravic. Naslednji namen tega zakona pa je tudi uveljavitev direktive o čezmejnem
               zdravstvenem varstvu, ki začne veljati v oktobru in kjer moramo določene prilagoditve
               oziroma ukrepe tudi mi sprejeti.</p>
               <p>Predlog novele zakona je bil pripravljen že pred nekaj meseci v skladu s časovnim
               planom, ki smo si ga zadali. V času usklajevanj nismo uspeli priti do skupne rešitve.
               Predvsem je Državljanska lista tista, ki v določenih postavkah nasprotuje temu
               zakonu. Govorimo predvsem o pasivnih prihodkih in obremenjevanju espejev, ki danes
               vplačujejo bistveno manj. Dogovor bi bil do neke strani še možen, če ne bi bili
               vezani na metodologijo ZPIZ-2 in pa na informacijski sistem, ki ga trenutno DURS ima,
               kar pomeni, da direktno obračunavanje prometa, ki ga imajo na primer espeji, in
               plačevanje na osnovi tega danes ni izvedljivo, zato se ne premaknemo niti korak
               naprej v tej smeri. Mi bomo v tem tednu predvidoma ta zakon neusklajen obravnavali na
               Vladi, v obliki, kot je bila zastavljena, in poskušali še enkrat na seji Vlade z
               argumenti prepričati, da je sprejetje potrebno in smiselno, in da v resnici to, kar
               se ves čas poudarja, da na odhodkovni strani ni bilo nič napravljenega v zdravstvu,
               ne drži. Zdravstvo je v zadnjih letih izgubilo 350 milijonov. Ne nazadnje smo v
               lanskem letu sprejeli ZUJF, ki je zmanjšal odhodke na letnem nivoju za preko 100
               milijonov in je ta novela ključna tudi za stabilizacijo razmer finančnega stanja v
               zdravstvu, sicer mislim, da bomo soočeni z velikimi težavami. Je pa to tudi
               izhodišče, se pravi to izenačevanje prispevnih stopenj, za sam sistemski zakon, ki je
               že v pripravi, glede na to, da bomo iz tega imeli šele podatek o količini denarja, ki
               bo za zdravstvo na razpolago, predvsem za obvezno zdravstveno zavarovanje, kar pa je
               predpogoj, da lahko oblikujemo tudi košarico pravic. Zato jaz menim, da je sprejetje
               nujno in upam, da bomo ta teden na Vladi uspeli zadevo do te mere doreči, pa bo
               nadaljeval svojo pot tudi v Državni zbor. Hvala.</p>
            </sp>
            <sp xml:id="SDZ6-Redna-17-2013-09-23.sp66">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Zahtevo za dopolnitev odgovora bo podala dr. Andrej Črnak Meglič.</p>
            </sp>
            <sp xml:id="SDZ6-Redna-17-2013-09-23.sp67">

               <speaker>DR. ANDREJA ČRNAK MEGLIČ (PS SD):</speaker>

               <p>Hvala lepa. Kolegice in kolegi, gospod minister!</p>
               <p>Seveda sem svoje vprašanje oblikovala tudi zato, da bi pospešila pot tega
               interventnega zakona, za katerega podobno kot ministrstvo ocenjujem, da je še kako
               krvavo potreben. Enostavno nedopustno je, da v tej državi vzdržujemo razlike v
               plačevanju prispevkov, ki so se kopičile leta in leta, in da so razlike med
               posameznimi statusi v višini vplačil tudi 1 : 10, ob tem da nimamo stvarnih podlag,
               zakaj te razlike obstajajo. Obstaja lažna solidarnost med tistimi, ki so redno
               zaposleni v javnih službah in so obremenjeni z vsemi prispevki, s tistimi, ki imajo
               druge statuse in na vse načine iščejo rešitve za to, da svojih vplačil ne izravnajo z
               ostalimi kategorijami uporabnikov.</p>
               <p>Zato me v zvezi s tem zanima glede na to, da se ta interventnost zakona odlaga:</p>
               <p>Kakšen izplen interventnega zakona v letošnjem letu pričakujete, glede na to, da
               vemo, da bo tudi uveljavitev samega zakona terjala določen čas zaradi
               administrativnih postopkov in tako naprej?</p>
               <p>Druga stvar, ki me zanima, pa je:</p>
               <p>Kdaj lahko pričakujemo sistemski zakon, ki bo uredil ta vprašanja?</p>
               <p>V kakšni smeri se razmišlja pri obremenjevanju prispevkov, izključno samo na prihodke
               od dela ali o širših podlagah, kot je razmišljal tudi ta interventni zakon?</p>
               <p>Hvala lepa.</p>
            </sp>
            <sp xml:id="SDZ6-Redna-17-2013-09-23.sp68">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Dopolnilni odgovor bo podal minister.</p>
            </sp>
            <sp xml:id="SDZ6-Redna-17-2013-09-23.sp69">

               <speaker>TOMAŽ GANTAR:</speaker>

               <p>Hvala.</p>
               <p>Če izločimo dividende in najemnine, kot je tudi v sedanjem predlogu, ki bo šel na
               Vlado, govorimo okoli 50 milijonih na letnem nivoju, kar je bistveno manj, kot smo
               pričakovali. Je pa predmet potem nadaljevanja te razprave o prispevnih stopnjah v
               sistemskem zakonu, za katerega smo se nekako zavezali tudi v nacionalnem reformnem
               programu, ki je bil poslan v Bruselj, da bo do konca leta v javni obravnavi.
               Izpeljana je bila, kot veste, mednarodna konferenca. Glede na to, da je tudi na tem
               področju financiranja zdravstva zelo veliko različnih predstav, stališč o konkurenci
               med zavarovalnicami in podobnem, mislim, da smo zdaj ta stališča do te mere
               uskladili, da bomo zdaj v oktobru eno krajšo strategijo tekstualno pripravili in na
               tej podlagi potem tudi predlog zakona, da se ne bi potem dogajalo enako, kot se
               dogaja ves čas, kar je v resnici v zdravstvu izredno velik problem, da so pogledi na
               reševanje teh problemov zelo različni, poznavanje pa relativno šibko, kar se pogosto
               izkaže. Hvala.</p>
            </sp>
            <sp xml:id="SDZ6-Redna-17-2013-09-23.sp70">

               <speaker>PREDSEDNIK JANKO VEBER:</speaker>

               <p>Hvala za odgovor.</p>
               <p>S tem zaključujem to vprašanje.</p>
               <p>Prehajamo na vprašanja poslank in poslancev, prvi krog na današnji seji. Mag. Andrej
               Šircelj bo postavil vprašanje ministru za finance dr. Urošu Čuferju.</p>
               <p>Gospod Šircelj, izvolite.</p>
            </sp>
            <sp xml:id="SDZ6-Redna-17-2013-09-23.sp71">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovani predsednik. Spoštovani ministri, ministrica, kolegi in
               kolegice!</p>
               <p>Vsekakor je tudi preko poletja razburjala slovensko javnost, slovenske podjetnike ter
               kmete obdavčitev nepremičnin, in sicer davek, s katerim naj bi bile obdavčene vse
               nepremičnine, obdavčeni naj bi bili tudi kmetje, podjetniki. V tem obdobju je prišlo
               tudi do neusklajenih predlogov z ostalimi ministrstvi, z ministrom za kmetijstvo,
               mislim, da tudi z ministrom za gospodarstvo. Skratka, veliko je bilo predlogov
               zakonov v javnosti, za katere se ni vedelo, kdo stoji za njimi, ali stoji vlada ali
               en minister ali drugi minister, veliko je bilo izgovorov enega na drugega.
               Obdavčevanje nepremičnin je izredno pomembno, še posebej zaradi napovedi. po kateri
               naj bi bile nepremičnine obdavčene veliko bolj kot sedaj, in glede tega, da v glavnem
               ta vlada zvišuje davke, davek na dodano vrednost, dohodnino, davek od dohodka pravnih
               oseb in tako naprej.</p>
               <p>Zaradi tega me zanima, minister:</p>
               <p>Kakšen bo ta zakon, se pravi, od česa se bo plačeval davek, ali tudi od kmetij ali od
               kmetijskih površin, gozdov, travnikov.</p>
               <p>Ali bodo obdavčene tudi proizvodne kapacitete, nepremičnine, ki se uporabljajo za
               proizvodnjo?</p>
               <p>Ali bodo obdavčeni tudi poslovni prostori, proizvodni prostori, skladiščni
               prostori?</p>
               <p>Kakšna bo davčna osnova glede na to, da se stalno govori o tem in tudi stalno padajo
               vrednosti nepremičnin in zaradi tega so evidence, ki jih ima GURS, lahko zelo
               problematične? Napoveduje se padec cen nepremičnin.</p>
               <p>Zanimajo me izračuni:</p>
               <p>Kakšen bo vpliv tega davka na revščino v Sloveniji?</p>
               <p>Kako bodo plačevali davek tisti z minimalno plačo, kmetje, ki imajo samo občasne
               dohodke?</p>
               <p>Na kakšen način boste preprečili, da bo s tem davkom prišlo do nacionalizacije, če bo
               dejansko Davčna uprava oziroma država prevzela del nepremičnine, če davek ne bo
               plačan? To dejansko pomeni nova nacionalizacija.</p>
               <p>Kakšna bo možnost, da bodo lahko ljudje ta davek plačevali na podlagi dejanskega
               dohodka, ki ga imajo?</p>
            </sp>
            <sp xml:id="SDZ6-Redna-17-2013-09-23.sp72">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Dr. Uroš Čufer, imate besedo za odgovor.</p>
            </sp>
            <sp xml:id="SDZ6-Redna-17-2013-09-23.sp73">

               <speaker>DR. UROŠ ČUFER:</speaker>

               <p>Najlepša hvala za to vprašanje.</p>
               <p>V nekaj minutah, ki jih imam na voljo, je pravzaprav bistveno premalo, da bi lahko ta
               zakon tako podrobno predstavil, kot je bilo podrobno vprašano, še posebej glede na
               veliko število vprašaj. Tisto, kar bi mogoče poudaril, je to, da je ta zakon trenutno
               še v fazi pripravljanja. Ko smo začeli s postopom tega zakona in ga dali v javno
               obravnavo, je bilo relativno veliko pripomb, mislim, da smo jih prejeli preko tristo.
               Mi smo te pripombe preanalizirali, pregledali, uredili in pripravili čez poletje
               prenovljeno verzijo tega davka, pri kateri smo želeli, da pravzaprav zasleduje še
               vedno iste cilje, kot smo si pravzaprav v izhodišču postavili. Hkrati smo pa želeli
               pravzaprav s tem opravljenim predlogom tudi odpraviti večino tistih problematičnih
               zadev, ki so bile v zakonu, nekih nesorazmerij in izstopajočih zadev.</p>
               <p>Prenovljeni predlog zakona, ki smo ga pripravili, smo potem tudi pred kratkim
               predstavili, dali ponovno v javno razpravo in tudi sedaj z nekaterimi interesnimi
               skupinami sedimo in gledamo posamezne zadeve in tudi v prihodnje, ko se bodo pokazala
               kakšna velika neskladja, nelogičnosti ali pa nepravičnosti, jih bomo poskušali v čim
               večji meri tudi odpraviti. Mislim pa, da bi podrobno zakon predstavil z vsemi temi
               detajli v trenutku, ko bo tudi posredovan v Državni zbor, ker bo takrat tudi pravi
               trenutek, da se bo dalo tudi vse tehnične elemente predstaviti. Hvala lepa.</p>
            </sp>
            <sp xml:id="SDZ6-Redna-17-2013-09-23.sp74">

               <speaker>PREDSEDNIK JANKO VEBER:</speaker>

               <p>Hvala lepa.</p>
               <p>Zahtevo za dopolnitev odgovora ima mag. Šircelj.</p>
            </sp>
            <sp xml:id="SDZ6-Redna-17-2013-09-23.sp75">

               <speaker>MAG. ANDREJ ŠIRCELJ (PS SDS):</speaker>

               <p>Pravzaprav, minister, jaz nisem dobil odgovora, in slovenska javnost tudi ne, na
               nobeno od vprašanj. Tukaj ne gre za nobene podrobnosti. Gre za to, kakšna bo višina
               davka, kakšna bo davčna osnova, kako se bo obračunaval, kdo ga bo plačeval, ali se bo
               plačeval tudi od kmetij, od gospodarskih poslopij na kmetijah ali se bo plačeval tudi
               od proizvodnje, dejansko od nepremičnin, ki se uporabljajo za proizvodnjo in kakšna
               bo višina tega davka predvsem za tiste, ki dejansko nimajo danes niti toliko, da bi
               lahko kupili osnovne potrebščine, kaj šele da bi plačevali trikrat zvišan davek, o
               katerem se dejansko govori in ki dejansko to pove. Navsezadnje bi bilo treba javnost
               umiriti glede tega, je razburjena. Gospod Akrapovič je julija napovedal prekinitev
               investicije v Črnomlju tudi ali predvsem zaradi tega davka. Kar seveda pomeni, da ni
               novih investicij, ker se pravzaprav ne ve, kako bo vlada delovala, kaj bo pripravila
               in kakšne ukrepe bo dejansko predlagala v sprejetje in potem tudi v odobritev. Ta
               zakon oziroma ta davek je dejansko zelo problematično uvajati v času, ko cena
               nepremičnin pada, ko ne vemo, koliko bo dejansko padla. Podatki GURS glede tega niso
               pravilni. Ne kažejo realne vrednosti nepremičnin.</p>
               <p>In še nekaj. Če bodo obdavčene tudi proizvodne hale, tudi podjetja s tem davkom, bodo
               lahko plačevala dvakrat ta davek in bodo zaradi tega dejansko imeli manj denarja in
               hitreje bodo prišla v stečaj. Jaz v bistvu želim odgovor na to, zato da javnost ne bo
               tako razburjena kot je bila, ker je pač vlada komunicirala na način ... <stage>/ izklop
               mikrofona/</stage>...</p>
            </sp>
            <sp xml:id="SDZ6-Redna-17-2013-09-23.sp76">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Želite dopolniti odgovor?</p>
               <p>Dr. Uroš Čufer, izvolite.</p>
            </sp>
            <sp xml:id="SDZ6-Redna-17-2013-09-23.sp77">

               <speaker>DR. UROŠ ČUFER:</speaker>

               <p>Najlepša hvala.</p>
               <p>Mogoče nekaj osnovnih elementov. Kar se tiče davčne osnove, je ta zakon zasnovan
               tako, da je davčna osnova čim širša. To je tudi nekaj, kar podpira strokovna javnost,
               da pravzaprav na tak način postane zakon učinkovit, splošen in pravzaprav
               infrastrukturen.</p>
               <p>Druga stvar, ki je pomembna, je to, da je ta davek upošteva podatkovni vir. To je
               podatkovna baza GURS, ki pravzaprav že zajema tudi znižanje vrednosti nepremičnin, ki
               se je zgodilo pred kratkim, in sicer v višini 17 % v povprečju. Kar se tiče
               morebitnih pomanjkljivosti v bazi podatkov, smo v novem predlogu zakona vzpostavili
               dva elementa, ki pravzaprav varujejo davkoplačevalce, in sicer v smislu, da naj
               pridobijo informativni izračun s strani GURS tako o vrednosti nepremičnine kot o
               davku samem. In drugi del, ki smo ga naredili, smo zakon dodelali tako, da omogoča
               pritožbo na vrednost nepremičnine na DURS po izdani odločbi, kar pomeni, da se ni
               mogoče pritožiti samo na višino davka, ampak tudi na samo vrednost nepremičnin. Notri
               je bilo kar nekaj teh elementov, ki ste jih omenjali, že upoštevanih, so bili že v
               prvi fazi javne razprave izločeni, zainteresirana javnost pa ve, da je zakon
               pravzaprav javno razpoložljiv v drugi spremenjeni fazi, da ga lahko pogledajo in če
               je potrebno, tudi pošljejo kakšno dodatno vprašanje. Najlepša hvala.</p>
            </sp>
            <sp xml:id="SDZ6-Redna-17-2013-09-23.sp78">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Postopkovno zadevo ima gospod Šircelj.</p>
            </sp>
            <sp xml:id="SDZ6-Redna-17-2013-09-23.sp79">

               <speaker>MAG. ANDREJ ŠIRCELJ (PS SDS):</speaker>

               <p>Seveda ti odgovori. Jaz mislim, da niti mene, niti javnosti enostavno niso
               zadovoljili. Treba je dejansko ugotoviti, kakšen vpliv bo imel ta davek na socialni
               položaj ljudi. Zgodovinsko gledano so se nepremičnine v tej državi gradile na
               nekoliko drugačen način kot v drugih državah. Namreč v 60., 70., 80. letih je bilo
               veliko gradnje, ko so si ljudje sami to gradili. In danes vrednost nepremičnin ne
               odraža dohodkovnega položaja ljudi. Zaradi tega je treba v ta zakon dejansko uvesti
               tudi socialne kategorije, da nekatere nepremičnine oziroma lastniki nepremičnin ne
               morejo biti obdavčeni ali ne smejo biti obdavčeni. Če minister reče, davčna osnova je
               široka, davčna baza je široka, to pomeni z drugimi besedami, da bodo obdavčene vse
               nepremičnine. Čim bolj široka davčna osnova pomeni obdavčitev vseh nepremičnin,
               vključno kmetijskih površin, vključno proizvodnih hal, vključno tudi tistih
               nepremičnin, ki jih ljudje potrebujejo za dejavnost. Tako jaz pač to razumem in
               seveda to pomeni davek na davek, pomeni večje število stečajev, pomeni več ljudi na
               cesti, več nezaposlenih. Davek bo v tem primeru, če govorimo o nepremičninskem davku,
               dejansko vplival na socialni položaj ljudi.</p>
               <p>In glede na to, da moramo ogovorno gledati na nove davke, da moramo odgovorno gledati
               na ljudi, ki bodo plačevali davke, predlagam, da se o odgovoru ministra opravi
               razprava na naslednji seji Državnega zbora v skladu s poslovnikom.</p>
            </sp>
            <sp xml:id="SDZ6-Redna-17-2013-09-23.sp80">

               <speaker>PREDSEDNIK JANKO VEBER:</speaker>

               <p>Hvala.</p>
               <p>O vašem predlogu bo Državni zbor odločil jutri, 24. septembra, v okviru
               glasovanj.</p>
               <p>Z vprašanji bo nadaljeval gospod Jakob Presečnik, ki bo postavil vprašanje ministru
               za infrastrukturo in prostor gospodu Samu Omerzelu ter ministrici za delo, družino,
               socialne zadeve in enake možnost dr. Anji Kopač Mrak.</p>
               <p>Gospod Presečnik, izvolite.</p>
            </sp>
            <sp xml:id="SDZ6-Redna-17-2013-09-23.sp81">

               <speaker>JAKOB PRESEČNIK (PS SLS):</speaker>

               <p>Hvala lepa za besedo, gospod predsednik. Spoštovana ministrica, spoštovani ministri,
               kolegice in kolegi!</p>
               <p>Predvsem imam vprašanje za ministra za infrastrukturo in prostor. Pričakujem pa, da
               bo ministrica za delo, družino, socialne zadeve in enake možnosti pri eventualni
               spremembi uredbe, govorim o uredbi o dopolnitvi Uredbe o cestninskih cestah in
               cestnini, verjamem, da pri tej uredbi, ki je bila sprejeta, mislim, da 12. septembra,
               ni bilo opozorjeno na to, kaj se je dejansko s to uredbo zgodilo.</p>
               <p>S to uredbo ste podražili cestnino za nekatera kombinirana vozila in predvsem za
               tista, ki jih uporabljajo tudi družine z več otroki, da je to tako imenovano
               družinsko vozilo. Tovrstno zvišanje vinjet za tovrstna vozila je seveda
               diskriminatorno do ostalih družin. Konec koncev kombinirana vozila, večja vozila za
               osebni promet uporabljajo tudi razni zavodi, druge civilnodružbene organizacije,
               humanitarna društva, športna društva in klubi, manjši podjetniki in tako dalje.
               Prepričan sem, da je odločitev o povišanju cen vinjet za kombinirana vozila
               protidružinska, protisocialna in s tem tudi v nasprotju z javnim interesom, ki bi
               moral tovrstne ranljive skupine še dodatno ščititi. Nekako jasno je, da so sledenje,
               predvsem večje družine bistveno bolj obremenjene od ostalih družbenih skupin, zato
               nadaljnjih bremen zagotovo ne morejo več nositi.</p>
               <p>Sprašujem vas:</p>
               <p>Ali boste Vladi predlagali spremembo Uredbe o cestninskih cestah in cestnini in tako
               upoštevali dejstvo, da kombinirana vozila kot osebna vozila uporabljajo omenjene
               ranljive skupine državljanov in s tem preprečili vse večji občutek, da Republika
               Slovenija postaja invalidom in družinam neprijazna država? Ali pa vsaj, če mislite,
               da ni tako, da do tega občutka ne bi prihajalo.</p>
               <p>Hvala lepa.</p>
            </sp>
            <sp xml:id="SDZ6-Redna-17-2013-09-23.sp82">

               <speaker>PREDSEDNIK JANKO VEBER:</speaker>

               <p>Minister Samo Omerzel, dajem vam besedo za odgovor.</p>
            </sp>
            <sp xml:id="SDZ6-Redna-17-2013-09-23.sp83">

               <speaker>SAMO OMERZEL:</speaker>

               <p>Spoštovani gospod predsednik, hvala za besedo. Spoštovani gospod Presečnik, hvala za
               vprašanje.</p>
               <p>Najprej bi želel pojasniti, zakaj smo se celotnega koncepta prenove cestninjenja
               lotili. Kar se tiče same finančne vzdržnosti Darsa, je bil ključni razlog, zakaj smo
               se lotili celotne prenove. V naslednjem letu zapade Darsu 365 milijonov evrov
               obveznosti, leto pozneje 245 milijonov evrov, potem se zopet dvignimo na 275
               milijonov in tako do 300, potem pa zopet obveznosti počasi padajo. Dars je po
               trenutni shemi spodoben servisirati maksimalno med 110 in 120 milijonov evrov
               obveznosti letno. S tem bomo Darsu omogočili programiranje programov in dolgoročno
               finančno vzdržnost in s tem seveda kompletno shemo in kompleten koncept naših
               avtocest. Pri samem uvajanju nove vinjete za kombinirana vozila smo se posvetovali s
               širšim področjem strokovnjakov in jaz moram reči, da kar se tiče samega odziva na
               dodatno vinjeto v tem razredu, je bil v resnici dokaj pozitiven odziv. Argumenti so
               bili naslednji. Na naših cestah opažamo izredno veliko število tujih kombijev,
               predvsem romunskih in bolgarskih registracij, ki so v tranzitu čez Slovenijo,
               predvsem je pomembno, da pri teh kombijih imamo opravka z ekološko bolj spornimi
               vozili, torej je bil to en argument, zakaj je bilo pomembno ta razred posebej
               obravnavati. Drugi segment znotraj samih branž oziroma prevoznikov, ki je bil ravno
               tako pomemben, pa je, da pa na nek način tiste, ki kombije uporabljajo za prevoze, ne
               postavljamo v boljšo pozicijo, da so na nek način nelojalna konkurenca kamionskim
               prevozom.</p>
               <p>Kar se tiče same cene vinjete, povezane z invalidi in pa z družinami z več otroki. To
               je del, ki ga bomo reševali oziroma ga že rešujemo. Ena zadeva je izredno pomembna
               pri tem vprašanju. Moramo se zavedati, da če posamezno skupino naslovimo s popustom
               za posamezni razred, smo potem diskriminatorni do ostalih v Evropi. Konkretno bi to
               pomenilo, da če omogočimo popust recimo družinam z več otroki v Sloveniji, bi
               identičen popust bilo treba omogočiti tudi družini iz Romunije ali pa Nemčije. Zato
               se zavedamo te problematike in z resorno ministrico sva imela kar nekaj pogovorov na
               to temo. Absolutno ne bi želeli, da na kakršen koli način izpade, da ne razumemo
               oziroma ne želimo razumeti situacije družin z več otroki in pa da ne razumemo
               situacije invalidov in podobnih skupin.</p>
               <p>Ne bi pa želeli zopet takoj odreagirati in nesistemsko reševati problema. Zato
               mislim, da je prav, da se z resorno ministrico posvetujemo, skupaj iščemo rešitev in
               pridemo s sistemsko rešitvijo, ki bo pravična in korektna do vseh.</p>
            </sp>
            <sp xml:id="SDZ6-Redna-17-2013-09-23.sp84">

               <speaker>PODPREDSEDNICA ROMANA TOMC:</speaker>

               <p>Hvala.</p>
               <p>Besedo dajem še dr. Anji Kopač Mrak.</p>
            </sp>
            <sp xml:id="SDZ6-Redna-17-2013-09-23.sp85">

               <speaker>DR. ANJA KOPAČ MRAK:</speaker>

               <p>Hvala za besedo.</p>
               <p>Moj kolega je že povedal, da iščemo skupaj rešitev. Na žalost je na Vlado prišlo
               malce po neobičajni proceduri, tako da že v samem postopku sprejetja Ministrstva za
               delo ni uspelo dati pripombe glede tega. Mi bi vsekakor opozorili, da je položaj
               velikih družin in pa predvsem invalidov treba varovati, tako kot se že sedaj v
               zakonodaji z različnimi ukrepi varuje. Tako imajo na primer velike družine poleg
               višjih davčnih olajšav za tretjega in nadaljnje otroke izplačan tudi dodatek za
               velike družine. So pa take družilne tudi upravičene do povračila davka na motorna
               vozila in plačujejo nižjo letno dajatev za uporabo vozil v cestnem prometu, in sicer
               kar v višini 50-odstotne letne dajatve za osebna vozila. Torej imamo že v različnih
               sektorskih politikah ukrepe, ki nižajo stroške družinam z več otroki, ki se z njimi
               tudi soočajo.</p>
               <p>Jaz verjamem, da bomo našli neko skupno rešitev, ki bo v polju tega, da jih
               obravnavamo na način, ki jim priteče, in da ne bomo diskriminatorni do drugih
               državljanov znotraj Evropske unije.</p>
            </sp>
            <sp xml:id="SDZ6-Redna-17-2013-09-23.sp86">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, gospod Presečnik, še dopolnitev vprašanja.</p>
            </sp>
            <sp xml:id="SDZ6-Redna-17-2013-09-23.sp87">

               <speaker>JAKOB PRESEČNIK (PS SLS):</speaker>

               <p>Obema se zahvaljujem za odgovor.</p>
               <p>Tako bom rekel, v prepričanju in v upanju, da bosta našli primerno rešitev tudi za
               kategorije družin in drugih uporabnikov slovenskih avtocest, da boste našli primerno
               in pa pravično rešitev, torej z upoštevanjem vseh dejstev, ki ste jih tudi navajali,
               v tem upanju ne bom postavljal želje po dopolnilnem odgovoru. Hvala lepa.</p>
            </sp>
            <sp xml:id="SDZ6-Redna-17-2013-09-23.sp88">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Torej smo zaključili s tem vprašanjem.</p>
               <p>Prehajamo na naslednje vprašanje, ki ga bo postavil gospod Dragan Bosnić, in sicer
               ministru za izobraževanje, znanost in šport, dr. Jerneju Pikalu.</p>
            </sp>
            <sp xml:id="SDZ6-Redna-17-2013-09-23.sp89">

               <speaker>DRAGAN BOSNIĆ (PS PS):</speaker>

               <p>Hvala, lepo pozdravljeni.</p>
               <p>Povod za moje vprašanje je zdravje otrok, mislim, da dosti pomembna tema, da je
               vredna enega vprašanja ministru, in sicer v povezavi s tiskovno konferenco, ki je
               bila 17. 9., če se ne motim, kjer je bilo govora o evalvaciji programa Zdrav
               življenjski slog. Tam sem zasledil nekatere zadeve, ki me navdajajo z upanjem, in
               nekaj problemov, o katerih bi vas želel vprašati. Prof. Janko Strel je v evalvaciji
               izrazil oziroma prikazal vse dobrobiti projekta, ki poteka od leta 2010, vezan na
               tretjino osnovnošolcev, približno 27 tisoč otrok, kar je super. Stvar, ki pa me
               skrbi, je pa dejstvo, ki je bilo tudi tam nakazano, da se aktivnosti v glavnem
               udeležujejo mlajši otroci, nekje v zadnji triadi pa jih pravzaprav izgubimo iz teh
               ali onih vzrokov. Strinjam se z dejstvom, da ta projekt ali program, kakorkoli ga
               imenujemo, poskuša zapolniti neke vrzeli, ki od časa osamosvojitve naprej postajajo
               neka tržna kategorija. To pomeni, da športna aktivnost otrok je en plačljiv segment,
               in tisti, ki si to lahko privoščijo, potem lahko tudi računajo, da bodo svoje zdravje
               nadgradili ali ohranjali, en velik segment otrok pa iz tega izpade. Toliko bolj
               spoštujem aktivnost učiteljev, predvsem učiteljev športne vzgoje, ki so pripravljeni,
               ki prostovoljno izvajajo te programe in si na ta način nekje ustvariti reference za
               vključevanje v sistem. Vendar še enkrat, mnenja sem, da ti dve dodatni uri športne
               vzgoje sta hvalevredni, vendar pa me skrbi za tiste, ki iz tega sistema izpadejo.</p>
               <p>Zanima me:</p>
               <p>Kakšne aktivnosti načrtujete na tem področju?</p>
            </sp>
            <sp xml:id="SDZ6-Redna-17-2013-09-23.sp90">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Dr. Pikalo, izvolite.</p>
            </sp>
            <sp xml:id="SDZ6-Redna-17-2013-09-23.sp91">

               <speaker>DR. JERNEJ PIKALO:</speaker>

               <p>Gospa podpredsednica, spoštovani gospod poslanec.</p>
               <p>Hvala lepa za to vprašanje. Res me veseli, da lahko tudi o tako uspešnem projektu,
               kot je Zdrav življenjski slog, govorimo v tem visokem zboru. Kot ste že sami rekli,
               približno 33 % vseh učencev je vključenih v ta projekt. Gre za to, da skozi ta
               projekt financiramo 150 učiteljev. In tisto, kar je najpomembneje, v naši osnovni
               šoli imajo otroci večinoma tri ure telesne vzgoje na teden. S tem projektom Zdrav
               življenjski slog pridobivajo dodatni dve uri. Z vami se strinjam, da je to zelo dober
               projekt, ki je že v štirih letih, od kar teče, pridobil ne samo veliko naklonjenosti
               javnosti, ampak kaže zelo konkretne rezultate, ki se kažejo v zdravju otrok.</p>
               <p>Zdaj pa k vašim skrbem. Mislim, da so vaše skrbi obenem tudi naše skrbi. Strinjam se
               z vami, da se nekaj zgodi v zadnji triadi osnovne šole, da število tistih, ki so
               vključeni v ta projekt, začne padati. Mi jih nekako identificiramo v tri skupine.
               Prva skupina je to, da v nižjih razredih osnovne šole otroci večinoma uporabljajo
               podaljšano bivanje, in to jim omogoča, da so dlje v šoli. In ker so dlje v šoli,
               imajo v okviru tega tudi to športno vzgojo. To je eno. Medtem ko v višjih razredih
               tega ni in sami odhajajo domov. Drugo, kar je, projekt se še po našem mnenju ne
               izvaja dovolj dolgo, da bi bil tako zakoreninjen v kurikule oziroma na splošno v
               dejavnost šole. Zato mislimo, da ko se bo projekt izvajal dovolj dolgo, bo tudi v
               šolah večje zavedanje. In ker bo večje zavedanje, računamo, da bo tudi v zadnji
               triadi več otrok, ki bodo k temu pristopili. In tretje, čisto na individualni ravni,
               iz tega istega razloga, zato ker ga še ne izvajamo 8 let, in tisti, ki so bili vanj
               vključeni v prvih štirih letih, še niso prišli v tretjo triado, je to tudi razlog, da
               nam mogoče vključenost v ta program pada. Menimo pa, da ko bo in če bo, in mi seveda
               načrtujemo, da bi s tem projektom nadaljevali, ko bo po celotni vertikali osnovne
               šole zadeva stekla, takrat bo, načrtujemo, tudi višja vključenost v zadnji triadi.
               Predvsem pa je tisto, kar je najpomembnejše, in sicer, da bodo starši, otroci in vsi
               ostali deležniki videli in sprevideli, da je gibanje tisto, kar daje zdravo
               življenje, zdrav življenjski slog, in bo ta pritisk oziroma ta spodbuda tista, ki bo
               učence na nek način spodbujala, da se tudi v zadnji triadi priključijo temu
               projektu.</p>
               <p>Drugače pa ni samo zadnja triada tisto, kar je problem. Opažamo tudi, da je nekoliko
               več deklic v primerjavi z dečki. Tako je to nekaj, kar tudi moramo še korigirati ali
               pa vsaj poskušati korigirati. Opažamo tudi, da regionalno ni čisto enaka izvedba. V
               nekaterih krajih, kjer je tradicionalno močna športna aktivnost, recimo, se tudi
               nekoliko bolje izvaja projekt Zdrav življenjski slog. Imamo pa regije, kjer so zelo
               veliko počeli na temo infrastrukture, nimajo pa programov tako močnih oziroma tudi
               nimajo tako močne tradicije športnega udejstvovanja in zaradi tega potem tudi ta
               projekt Zdrav življenjski slog mogoče malo manj zaživi. Hvala lepa.</p>
            </sp>
            <sp xml:id="SDZ6-Redna-17-2013-09-23.sp92">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, gospod Bosnić.</p>
            </sp>
            <sp xml:id="SDZ6-Redna-17-2013-09-23.sp93">

               <speaker>DRAGAN BOSNIĆ (PS PS):</speaker>

               <p>Ta odgovor je v redu, vendar me tu vseeno moti ena zadeva. Koordinator tega programa
               gospod Gros je povedal, da dokler ni obvezno, ne more nikogar prisiliti. Namreč ta
               formulacija s slogom ne gre skupaj. To pomeni, če se razvija nek zdrav življenjski
               slog, ta element prisile in obveze .</p>
               <p>In me zanima:</p>
               <p>Ali mogoče kanite razširiti to svojo aktivnost oziroma jo povezati z Ministrstvom za
               zdravje, s kulturnim ministrom in ministrom za kmetijstvo, kjer bi našli neka skupna
               stičišča. Spomnite se projekta Zdrav slovenski zajtrk, ki je bil pač enkraten
               dogodek. Če bi postal stalna praksa, ga vidim v tem vašem programu Zdrav življenjski
               slog kot nekaj dobrodošlega tudi za zdravje. Zdaj ne bi šli v neke definicije
               organizacije WHO, kaj to je, ampak prenesti kot obvezo v šolski sistem, se mi zdi
               mogoče malenkost ponesrečena opcija, in potem še ta element prisile.</p>
               <p>Zato me zanima:</p>
               <p>Ali morda razmišljate tudi o širitvi izven institucije? Govorili ste o uporabi
               infrastrukture, javnih površin. Ali so razmišljanja v to smer?</p>
               <p>Hvala.</p>
            </sp>
            <sp xml:id="SDZ6-Redna-17-2013-09-23.sp94">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Želite še besedo, dr. Pikalo?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp95">

               <speaker>DR. JERNEJ PIKALO:</speaker>

               <p>Hvala lepa tudi za to razmišljanje.</p>
               <p>Seveda zdaj ne bi želel komentirati izjave gospoda Grosa, ampak kolikor se spomnim te
               tiskovne konference, je šla predvsem v smer, kar je bil na začetku načrt, da to po
               poteku časa projekta ne bi bil več samo projekt, ampak da bi to počasi prešlo na
               integralna sredstva in bi to potem bil del rednega kurikula. Potem je mogoče govoriti
               o prisili, na nek način seveda prisili. Ampak v tej javnofinančni situaciji, kot smo
               sedaj, na žalost ne moremo tega izpeljati na ta način. Smo pa našli dodatna sredstva
               iz tako imenovanega <q>"over commitmenta"</q>, tako da preden starta nova perspektiva za
               naslednje leto, še imamo denar, tako da smo namenili dodaten denar za ta projekt
               Zdrav življenjski slog. Potem pa računamo, da ga bomo v naslednji finančni
               perspektivi nadaljevali.</p>
               <p>Kar se tiče našega sodelovanja z drugimi ministrstvi oziroma drugimi resorji, jaz
               sprejemam to pobudo. Mislim, da smo nekaj že sodelovali predvsem z Ministrstvom za
               zdravje oziroma z zdravstvenimi službami, je pa čas in se strinjam z vami, da bi
               mogoče celo ob novi finančni perspektivi in ob pregledu in evalvaciji, ki jo vse
               skozi počnemo, šli v zgodbo tudi z drugimi ministrstvi, skratka z vsem tem, kar
               prispeva k zdravemu življenjskemu slogu. Hvala lepa.</p>
            </sp>
            <sp xml:id="SDZ6-Redna-17-2013-09-23.sp96">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Gospa Iva Dimic bo zastavila vprašanje ministrici za delo, družino, socialne zadeve
               in enake možnosti dr. Anji Kopač Mrak.</p>
            </sp>
            <sp xml:id="SDZ6-Redna-17-2013-09-23.sp97">

               <speaker>IVA DIMIC (PS NSi):</speaker>

               <p>Hvala predsedujoča. Spoštovana gospa ministrica!</p>
               <p>Po definiciji zakonov o uveljavljanju pravic iz javnih sredstev je denarna socialna
               pomoč socialno-varstveni prejemek, ki zagotavlja upravičencu sredstva za
               zadovoljevanje njegovih minimalnih življenjskih potreb. Namenjena je tistim
               posameznikom in posameznicam, ki si ne morejo zagotoviti materialne varnosti zaradi
               okoliščin, na katere sami ne morejo vplivati. Zaradi propada številnih podjetij in
               izgube velikega števila delovnih mest se je mnogo delovnoaktivnih ljudi brez svoje
               krivde znašlo med brezposelnimi, ki kljub aktivnemu iskanju ne najdejo zaposlitve ali
               pa je ta le za krajši čas. Zaradi vedno višje stopnje brezposelnosti pa tudi zaradi
               zdaj, lahko rečem že dolgotrajne gospodarske in finančne krize številni ne dobijo
               redne ali vsaj daljše zaposlitve po več let. Po izteku nadomestila za čas
               brezposelnosti je denarna socialna pomoč edini prejemek, ki brezposelnim omogoča
               dobesedno preživetje njih samih, pogosto pa tudi njihovih otrok in njihovih
               družinskih članov. Višina mesečne denarne socialne pomoči znaša od 1. avgusta 2013
               265,22 evrov. Navedena višina ne zagotavlja upravičencem njihovega osnovnega
               preživetja. Minimalni življenjski stroški znašajo namreč po Statističnem uradu
               Republike Slovenije več kot 2-kratnik denarne socialne pomoči. Denarna socialna pomoč
               tako ne dosega svojega osnovnega namena, to je zagotavljanje sredstev za
               zadovoljevanje minimalnih življenjih potreb upravičencev. Pod pragom revščine živi v
               Sloveniji skoraj 400 tisoč ljudi in na stopnjo revščine vplivajo zlasti prenizki
               socialni transferji.</p>
               <p>Gospa ministrica, sprašujem vas:</p>
               <p>Ali boste že pri napovedani spremembi zakona o uveljavljanju pravic iz javnih
               sredstev zvišali znesek mesečne denarne socialne pomoči do višine, ki bo upravičencem
               dejansko zagotavljala pokrivanje njihovih najosnovnejših življenjskih stroškov?</p>
               <p>Hvala.</p>
            </sp>
            <sp xml:id="SDZ6-Redna-17-2013-09-23.sp98">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Ministrica dr. Kopač Mrak, izvolite.</p>
            </sp>
            <sp xml:id="SDZ6-Redna-17-2013-09-23.sp99">

               <speaker>DR. ANJA KOPAČ MRAK:</speaker>

               <p>Hvala za besedo, spoštovana podpredsednica. Hvala za vprašanje, gospa Dimic.</p>
               <p>Seveda je znesek, ki ste ga omenili, to je znesek osnovnega minimalnega dohodka 265
               evrov od avgusta. Je eden redkih dohodkov, ki se v Sloveniji še usklajuje z
               inflacijo, kar je seveda prav, in je ta osnovni minimalni dohodek pogoj za izračun
               denarne socialne pomoči, ki jo pridobi posameznik ali družina. Izračuni, ki so bili
               narejeni v letu 2009 in so bili podlaga, so kazali, da bi moral biti ta osnovni
               minimalni dohodek višji. Predvideno je bilo v vrednosti 288,81 evrov. Na žalost je
               zaradi interventnega zakona in potem tudi Zakona o uravnoteženju javnih financ ta
               znesek ostal na 260 evrov in se je letos uskladil na 265 evrov. To vsekakor ni tista
               vrednost, ki bi si jo želeli vsi mi verjetno v tej dvorani in tudi vsi državljani in
               državljanke, vendar je glede na stanje, v katerem je država, težko pričakovati
               takojšen dvig. Vsekakor je pa treba tudi imeti v mislih različne denarje prejemke, ki
               jih državljani imajo, na primer, 265 evrov je torej osnovni minimalni dohodek, medtem
               ko je minimalna vrednost, najnižja vrednost denarnega nadomestila 350 evrov, ki je
               pravica iz socialnega zavarovanja in na podlagi katere so ljudje, državljani in
               državljanke, delavci in delavke plačevali prispevke. Hkrati pa je treba na žalost
               povedati, da je tudi višina minimalne plače neto krepko pod 606 evrov. Trenutno znaša
               neto vrednost okoli 564 evrov. Torej vse te vrednosti so na žalost pod 606 evrov, in
               to vsekakor kaže na stanje, v katerem smo. Je pa seveda dvig posameznih vrednosti
               treba gledati v celoti. Ker to pomeni, če bi to dvignili, kaj bi pomenilo to do
               denarnega nadomestila in tudi do minimalne plače. Vsi ti prejemki so v naši državi
               močno povezani. Vsekakor pa bi si želeli vsi več, vsi boljše, več prihodkov, da bi
               jih imeli posamezniki in posameznice. Je pa vse to predvsem odvisno od gospodarstva,
               predvsem od dodane vrednosti, ki jo ustvarimo v gospodarstvu. Tako bomo lahko imeli
               višjo minimalno plačo in potem tudi višje socialne transferje. Vsekakor pa bomo z
               najnujnejšimi spremembami socialne zakonodaje predvsem olajšali življenje
               enostarševskih družin in velikih družin. Kar nekaj pomembnih sprememb je predvidenih.
               Če omenim samo nekatere. Dvig minimalnega dohodka za drugo odraslo osebo v družini
               bomo dvignili z 0,5 na 0,6 osnovnega zneska minimalnega dohodka. Dali bomo možnost
               dodelitve izredne denarne socialne pomoči za upravičencev do varstvenega dodatka,
               razširili bomo krog upravičencev do dodatka za delovno aktivnost. Uveljavili bomo
               ugodnejši način upoštevanja dohodkov iz študentskega dela . Povišali bomo dodatek za
               otroka v primeru enostarševske družine z 0,1 na 0,2 osnovnega zneska minimalnega
               dohodka. Potem bomo 20 % otroškega dodatka izvzeli iz dohodka, ki se upošteva pri
               družinah pri izračunu vseh drugih prejemkov, povišali bomo mejo prihrankov, ki
               izključujejo družino, da pridobijo denarno socialno pomoč ali varstveni dodatek in
               predvsem zelo pomembna stvar, uvajamo možnost prostega poudarka centrov za socialno
               delo v zvezi z upoštevanjem nepremičnin, s katerimi stranke ne morejo razpolagati.
               Torej da tam, kjer dejansko ljudje ne morejo razpolagati, bi centri za socialno delo
               morali imeti diskrecijsko pravico, da odločijo, ali se to upošteva v dohodek ali ne.
               Najpomembnejša sprememba pa je to, da se bodo pri prejemkih, transferjih, kot so
               otroški dodatek, državna štipendija, subvencije za vrtec, ne bo tako, kot je bilo
               sedaj, da so se upoštevali pretekli dohodki ali celo polpretekli, ampak možnost bodo
               ljudje imeli tudi med letom vlagati vloge, če bi prišlo do spremembe vrste njihovega
               dohodka.</p>
               <p>Ta zakon bo pred vami. Vi boste presojali. Na ministrstvu smo poskušali v danih
               finančnih zmožnostih, veste, v kakšnih je država, iskati tista nujna povišanja, da
               bodo državljani in državljanke lažje preživeli. Vsekakor pa bi si morda želeli še
               kakšno dodatno spremembo.</p>
            </sp>
            <sp xml:id="SDZ6-Redna-17-2013-09-23.sp100">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, gospa Dimic.</p>
            </sp>
            <sp xml:id="SDZ6-Redna-17-2013-09-23.sp101">

               <speaker>IVA DIMIC (PS DeSUS):</speaker>

               <p>Hvala še enkrat.</p>
               <p>Jaz bi mogoče samo nekoliko v drugem delu konkretno opozorila glede denarne socialne
               pomoči, ki se, razen v primeru trajne nezaposljivosti ali trajne nezmožnosti
               upravičenca za delo, priznava za krajši čas od treh do največ enega leta. Pa bi
               opozorila na prakso, na okoliščine, v katerih živimo in na katere smo poslanci
               opozorjeni, da velikokrat pride do situacije, ko upravičenec brez lastne krivde vloge
               za denarno socialno pomoč ne more vložiti pravočasno in tako ostane brez vsakršnih
               sredstev za lastno preživljanje. Gre za primere bolezni ali poškodb prejemnikov
               denarne socialne pomoči, ko je nujno njihovo bivanje v bolnišnicah ali drugih
               zavodih. Zaradi nepravočasne oddaje vloge ostane upravičenec do denarne socialne
               pomoči brez vsakršnih sredstev za življenje, stroški pa mu vseeno nastajajo. Gre v
               prvi vrsti za stroške najemnin in tekočih stroškov stanovanja, pa tudi za stroške
               zdravil in zdravstvenih pripomočkov. Opažamo namreč tudi, da so vedno pogostejši
               sodni postopki za odpoved najemnega razmerja in posledično deložacije upravičencev do
               denarne socialne pomoči prav zaradi nerednega plačila najemnin, do katerih pa prihaja
               zaradi povsem objektivnih razlogov.</p>
               <p>Sprašujem vas, gospa ministrica:</p>
               <p>Ali boste v načrtovanih spremembah zakona o uveljavljanju pravic iz javnih sredstev
               uvedli možnost avtomatskega podaljšanja časa prejemanja denarne socialne pomoči, če
               se razmere pri upravičencu niso spremenile in prosilcu ne bo treba vsakič znova
               izpolnjevati celotne vloge?</p>
               <p>Hvala vam za odgovor.</p>
            </sp>
            <sp xml:id="SDZ6-Redna-17-2013-09-23.sp102">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, ministrica.</p>
            </sp>
            <sp xml:id="SDZ6-Redna-17-2013-09-23.sp103">

               <speaker>DR. ANJA KOPAČ MRAK:</speaker>

               <p>Denarna socialna pomoč se dejansko upošteva glede na tvojo trenutno situacijo. In če
               gre za prosilce, kjer lahko center za socialno delo oceni, da ne bo prišlo do
               izboljšanja njihove situacije, se jim torej ne da samo za 3 mesece, ampak se jim
               lahko da za šest mesecev. Vendar vsekakor pa je treba, ker je to transfer, ki gre na
               trenutno situacijo posameznika, ponovna vloga. Imamo drug tip pravic, kot so na
               primer otroški dodatek, ki se za eno leto odmeri. Denarna socialna pomoč pa je tako
               specifičen, je zadnji v vrsti, če tako rečem, znotraj sistema socialnih pomoči
               prejemek, ki ga posameznik res mora vedno znova opravičiti, da ga lahko dobi. Seveda
               so določene varovalke in jaz seveda v primerih, ko posameznik zaradi bolezni ali
               drugih zadev ne more vložiti, jaz verjamem, da se je možno na centrih za socialno
               dogovoriti in da take nastope lahko tudi prej javiš in da se da na drug način kot s
               spremembo zakona za tovrstne spremembe dogovoriti v okviru dela na centrih za
               socialno delo. Spremembe ne bodo šle v smeri, da lahko posameznik kar za leto, dve
               ali tri pridobi denarno socialno pomoč, ker bi bilo to v nasprotju z logiko denarne
               socialne pomoči. Seveda pa je tak prejemek varstveni dodatek, ki pa je za starejše,
               ki so že nezmožni za delo, pri teh pa ni pričakovati, da bi se jim lahko spremenila
               situacija, zato se varstveni dodatek da za daljše časovno obdobje.</p>
            </sp>
            <sp xml:id="SDZ6-Redna-17-2013-09-23.sp104">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Mag. Majda Potrata bo zastavila vprašanje ministru za izobraževanje, znanost in šport
               dr. Pikalu.</p>
            </sp>
            <sp xml:id="SDZ6-Redna-17-2013-09-23.sp105">

               <speaker>MAG. MAJDA POTRATA (PS SD):</speaker>

               <p>Hvala za besedo, gospa podpredsednica. Spoštovani ministrici, spoštovani
               minister!</p>
               <p>Vprašanje, ki vam ga zastavljam danes ni moje prvo vprašanje na temo šolske
               infrastrukture. Že januarja 2010 sem zastavila vprašanje, ki je bilo tedaj izzvano s
               posebnim dogodkom, to je bilo z razstavo Sodobna arhitektura šol in mednarodno
               konferenco ob tem. Nekaj zunanjih dogodkov je pa vendarle še vedno takih, kot so bili
               tudi tedaj. In ker je tudi v odgovoru, ki sem ga dobila marca 2010, nekaj dejstev,
               sem sklenila to vprašanje ponoviti. Gre pa za to, da je ob različnih dogodkih mogoče
               zaznavati tako pripombe kot pohvale na račun podobe in izvedbe šolske
               infrastrukture.</p>
               <p>Ne moremo se ravno pohvaliti s tem, da smo obogatili slovenski arhitekturno dobro
               zasnovani prostor s številnimi visokošolskimi zgradbami. Mislim, da tukaj imamo kar
               nekaj dolgov še na ta račun, zlasti treh akademij. Bolj nas zanimajo tiste stvari, ki
               so del obvezne naloge države, ki mora zagotoviti prostore za obvezno osnovno šolo, za
               srednje šolstvo in seveda tudi za vrtce. Dobršen del vsega tega je tudi v domeni
               občine, ampak tisto, kar je zadnje čase opazno, je, da se pogosto lotevajo prenove
               samo lupine šolskega prostora, ker gre v glavnem za energetsko sanacijo, manj pa se
               šolski prostor prilagaja zahtevam novih učnih vsebin.</p>
               <p>Tukaj bi morebiti kazalo razmisliti tudi o tem, kar sem vas vprašala:</p>
               <p>Kako pravzaprav Ministrstvo za izobraževanje, znanost in šport vključuje predloge
               arhitekturne stroke pri investicijah v slovensko šolsko infrastrukturo?</p>
               <p>Zanima me seveda predvsem tisti del, ki ni samo estetsko pogojen in šolske stavbe
               pomenijo opazno obogatitev kulturne krajine, ampak tudi:</p>
               <p>Kako se arhitekturne rešitve vključujejo v vsebinske rešitve in gospodarjenje s
               prostorom v tem segmentu?</p>
               <p>Hvala za odgovor.</p>
            </sp>
            <sp xml:id="SDZ6-Redna-17-2013-09-23.sp106">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, minister.</p>
            </sp>
            <sp xml:id="SDZ6-Redna-17-2013-09-23.sp107">

               <speaker>DR. JERNEJ PIKALO:</speaker>

               <p>Hvala lepa, gospa podpredsednica. Spoštovana poslanka!</p>
               <p>Jaz bom rekel tako. Dve stvari sta, kar se tiče umeščanja v prostor oziroma
               arhitekturnih rešitev. Ena, tisto, kar se mi zdi pomembno glede tega, kar počne naš
               direktorat za investicije, ki je večinoma odgovoren za ta del šolske infrastrukture,
               tako kot ste sami ugotovili, v povezavi z občinami, je ta, da smo naredili premik od
               zgolj ukvarjanja s financiranjem k ukvarjanju s svetovanjem. Včasih je svetovanje pri
               investicijah izjemno izjemno pomembno. In drugo, kar je, mi poskušamo ravno v tem
               svetovalnem delu kar v največji meri upoštevati ne samo priporočila, ampak tudi
               zaveze, ki jih imamo glede umeščanja objektov v prostor in tudi glede estetskih
               standardov, ki naj bi tu veljali. Jaz vedno rečem, da se gibamo nekje med lepoto,
               uporabnostjo, ergonomičnostjo, ekonomičnostjo, funkcionalnostjo in trajnostjo. V
               vsakem primeru upoštevamo vsa dognanja stroke, redno uporabljamo javne arhitekturne
               natečaje. Ne samo za določene objekte, vi poznate primere, kot sta dva kampusa na
               Univerzi na Primorskem, Livade, Sonce in tako naprej. Potem javni arhitekturni
               natečaj je bil izveden tudi za Fakulteto za kemijo in kemijsko tehnologijo ter
               Fakulteto za računalništvo in informatiko, tako da se poslužujemo in želimo še naprej
               dobro sodelovati z arhitekti. Pri tem jaz mislim, da moram posebej izpostaviti
               sodelovanje z Zbornico za arhitekturo in prostor. Tudi z njimi zelo dobro sodelujemo,
               kajti oni so tisti, ki so pooblaščeni za organizacijo javnih natečajev z
               arhitekturnega področja in tudi z njimi mislim, da dobro delamo in se pridružujem
               vaši skrbi in obenem, če sem prav razumel tudi želji, da naši šolski prostori ne bi
               bili samo funkcionalni, ampak da bi bili tudi lepi in da bi sledili vsem najnovejšim
               dognanjem arhitekturne stroke, tudi kar se tiče notranje ureditve prostora, potreb
               glede učne funkcionalnosti in tako naprej. Hvala lepa.</p>
            </sp>
            <sp xml:id="SDZ6-Redna-17-2013-09-23.sp108">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, mag. Potrata.</p>
            </sp>
            <sp xml:id="SDZ6-Redna-17-2013-09-23.sp109">

               <speaker>MAG. MAJDA POTRATA (PS SD):</speaker>

               <p>Hvala lepa, gospod minister, za ta del odgovora.</p>
               <p>Ko govorimo o estetiki, tvegamo, da ne bomo imeli vsi enakega stališča do tistega,
               kar vidimo, menim na zadnjo pridobitev, to je Medicinsko fakulteto v Mariboru, ki je
               rezultat arhitekturne veličine Podreke, pa je vendarle sodba o tej stavbi lahko zelo
               različna. Sama sem dolgo časa delovala na nekoč enotni pedagoški fakulteti, ki se je
               zaradi razbitja na več fakultet tudi morala znotraj tega malenkost prilagajati, pa je
               bila to tudi stavba, ki je imela posebno nagrado za izvedbo.</p>
               <p>Ampak jaz bi vas v tem drugem vprašanju, v dopolnilnem vprašanju vendarle spomnila še
               na tisti del odgovora, ki mi ga je takrat dal minister dr. Lukšič, ko je napovedal,
               da bodo na ministrstvu naredili najprej pregled stanja, ki obstaja na šolskem polju.
               Gre namreč za vprašanje, da ministrstvo svetuje takrat, kadar se investicija
               načrtuje. Vprašanje pa je, ali je napravljena analiza celotnega slovenskega šolskega
               prostora in tudi s tem ugotovitev vseh potreb, ki obstajajo v Sloveniji. Vem, da se
               demografska slika lahko spremeni, recimo v Stročji vasi so rekli, da ne more biti
               nove šole, ker je v Razkrižju nova šola, pa je zdaj v Stročji vasi vseeno nova in še
               bi lahko takšnih drobnih primerov iz okolja navedli.</p>
               <p>Torej sprašujem:</p>
               <p>Ali je pregled stanja napravljen?</p>
               <p>Hvala lepa tudi za ta odgovor.</p>
            </sp>
            <sp xml:id="SDZ6-Redna-17-2013-09-23.sp110">

               <speaker>PODPREDSEDNICA ROMANA TOMC:</speaker>

               <p>Hvala.</p>
               <p>Minister, izvolite.</p>
            </sp>
            <sp xml:id="SDZ6-Redna-17-2013-09-23.sp111">

               <speaker>DR. JERNEJ PIKALO:</speaker>

               <p>Hvala lepa, še enkrat.</p>
               <p>Bom zelo direkten. Da bi vedel, da je takšna analiza narejena za celotno Slovenijo,
               ne. Imamo pa, in s tem se dnevno ukvarjamo, nekaj primerov, recimo tudi arhitekturno
               mogoče ne najbolje rešenih osnovnih ali srednjih šol, ki spadajo v našo neposredno
               zadolžitev, in s tem se moramo ukvarjati. Kot se ljudje starajo, se starajo tudi
               stavbe in s staranjem se marsikaj pokaže, in tam to zadevo rešujemo. Tako da za
               posamezne primere da, da bi bila celotna analiza, pa ne. Bom pa v vsakem primeru,
               hvala za vašo pobudo, zelo natančno povprašal, kaj se s tem dogaja.</p>
               <p>Kar pa se tiče tiste stavbe tam ob Dravi, vem, vi ste domačinka, jaz nisem, ampak
               osebno moram reči, da me je razlaga profesorja Podreke na sami prireditvi prepričala,
               kajti ima nek globlji vpogled v to, kako je stavba umeščena v tisti prostor. Jaz
               moram reči, da sem že dvakrat oziroma trikrat, če prav štejem, bil v tisti stavbi,
               vključujoč s prejšnjo sredo, in kot študijski prostor in kot prostor za laboratorije
               in tako naprej se mi zdi izjemen, da bodo študentje imeli izjemne pogoje za delo,
               tudi knjižnica je izjemno inovativno rešena. Od zunaj pa je stvar okusa in estetskih
               kriterijev, ampak glede na umestitev in glede na vso filozofijo zadaj, moram reči, da
               me je profesor Podreka prepričal.</p>
               <p>Hvala lepa.</p>
            </sp>
            <sp xml:id="SDZ6-Redna-17-2013-09-23.sp112">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Mag. Andrej Vizjak ima vprašanje za ministrico za delo, družino, socialne zadeve in
               enake možnosti dr. Kopač Mrakovo.</p>
            </sp>
            <sp xml:id="SDZ6-Redna-17-2013-09-23.sp113">

               <speaker>MAG. ANDREJ VIZJAK (PS SDS):</speaker>

               <p>Spoštovana ministrica, spoštovane kolegice in kolegi!</p>
               <p>Usklajevanja okrog pokojninske reforme so bila razmeroma zahtevna, mnogokrat so se
               križali interesi javnih financ, delodajalcev in tudi delojemalcev in na koncu smo se
               uspeli dogovoriti za kompromis, ki je bil potrjen tudi v tem parlamentu soglasno. To
               pomeni, da velja spoštovati dogovorjeno. Še to, pri teh usklajevanjih in tudi na
               koncu pri rezultatu je na nek način bil dostikrat v medijih, po moji oceni
               neupravičeno, izpostavljen očitek, češ da smo nesorazmerno popuščali recimo
               sindikatom napram delodajalcem in podobno. Ena izmed zelo pomembnih zahtev
               delodajalcev je bila tudi prenova meril in kriterijev za plačevanje prispevkov za
               poklicno zavarovanje. Namreč poklicno zavarovanje se plačuje bodisi za tista delovna
               mesta, ki so zdravju škodljiva, bodisi se jih ne da opravljati praktično celo
               pokojninsko dobo oziroma so to poklici, kjer je treba prej zaključiti, to so t. i.
               beneficirani, po starem, poklici, zato se to poklicno zavarovanje plačuje zgolj za
               tiste, kjer na podlagi meril in kriterijev dejansko obstajajo za to razlogi. Seveda
               stroka in ne nazadnje tudi tehnološki razvoj je napredoval, zato tista delovna mesta,
               ki so morebiti pred 10, 20 leti sodila med zdravju škodljiva, danes več ne sodijo.
               Zato velja nenehno obnavljati sezname delovnih mest, seveda na podlagi jasnih meril
               in kriterijev, v katera delovna mesta sodijo. V 413. členu smo se dogovorili, da
               Vlada, seveda na podlagi predloga Ministrstva za delo in na podlagi uskladitve s
               socialnimi partnerji, predlaga merila in kriterije za novo razvrstitev delovnih mest,
               za katere so delodajalci dolžni plačevati zavarovanje, t. i. poklicno zavarovanje.
               Danes je september leta 2013, se pravi dobrih 8 mesecev od začetka veljavnosti
               zakona, a teh meril in kriterijev ni. Ni tudi posledice, se pravi nove razvrstitve
               delovnih mest in zelo jasno je, da se ne spoštuje ta člen zakona.</p>
               <p>Zato ministrico za delo sprašujem:</p>
               <p>Zakaj doslej Vlada ni sprejela uredbe, s katero bi razvrstila oziroma uveljavila
               merila in kriterije za ta delovna mesta in tudi način in financiranje seznamov
               delovnih mest, zaradi katerih morajo delodajalci plačevati obvezno to poklicno
               zavarovanje.</p>
               <p>Torej ministrica:</p>
               <p>Zakaj tega predpisa še ni?</p>
            </sp>
            <sp xml:id="SDZ6-Redna-17-2013-09-23.sp114">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite ministrica.</p>
            </sp>
            <sp xml:id="SDZ6-Redna-17-2013-09-23.sp115">

               <speaker>DR. ANJA KOPAČ MRAK:</speaker>

               <p>Hvala, podpredsednica. Hvala za vprašanje gospod mag. Vizjak.</p>
               <p>Morda bi uvodoma povedala to, da je ZPIZ-2, kot vi dobro veste, v celoti spremenil
               bivše obvezno dodatno pokojninsko zavarovanje v poklicno zavarovanje, ne samo glede
               poimenovanja, ampak tudi in predvsem glede vsebine in višine pravic ter pogojev za
               pridobitev te pravice. S tem v zvezi je treba poudariti, da je ZPIZ-2, ne glede na
               to, da je bil usklajen s socialnimi partnerji ali pa morda prav zaradi tega, glede
               teh pravic pustil kar nekaj odprtih vprašanj, ki so ključna za to, da se lahko
               pripravi in sprejme prva pomembna stvar, to je pokojninski načrt. Šele ko bo
               pokojninski načrt dobil pozitivno mnenje na Ekonomsko-socialnem svetu, ga bo
               ministrstvo lahko odobrilo in bo pokojninski načrt uveljavljen. In šele ko bo to
               storjeno, se bodo zavarovanci lahko poklicno upokojevali in s tem pridobili pravico
               do poklicne pokojnine. Zato je tudi v dogovoru s socialnimi partnerji ključno, da se
               najprej sprejme sam pokojninski načrt in se s tem zavarovancem omogoči poklicna
               upokojitev, kar je osnovni namen poklicnega zavarovanja.</p>
               <p>V zvezi z navedenim vas obveščam, da sem nemudoma po nastopu mandata pozvala socialne
               partnerje k imenovanju delovne skupine Ekonomsko-socialnega sveta in ta je spomladi
               začela z delom. Torej takoj, ko sem nastopila mandat, sem to storila. Naloge delovne
               skupine so, prvič, priprava pokojninskega načrta, drugič, seznam delovnih mest ter
               tretjič, kriteriji in merila za določitev delovnih mest. Delovna skupina, kot je bilo
               skupaj v soglasju dogovorjeno, bo najprej pripravila pokojninski načrt, predvidoma še
               do konca tega meseca. Jaz mislim, da je to nujno. Nato bo pa takoj dokončala pripravo
               seznama delovnih mest in uredbe o merilih in kriterijih za določitev delovnih mest,
               na katerih je obvezna vključitev v poklicno zavarovanje. Glede uredbe o merilih in
               kriterijih pa želim opozoriti tudi na to, da revizija seznama delovnih mest, na
               katerih je obvezna vključitev v poklicno zavarovanje, stoji že več kot 20 let, kar
               kaže, za kako zahtevno materijo gre. In verjetno ob tem, ko ste izpostavili, kako
               naporno ali pa zahtevno je usklajevanje s socialnimi partnerji, se zavedate, kako
               težka je sedaj ta materija in predvsem to, da je glede na ZPIZ-2, glede na člen, ki
               ste ga omenjali, potrebno soglasje socialnih partnerjev glede meril in kriterijev.
               Rok, ki je bil določen, 6 mesecev, je glede na vsa ta dejstva prekratek. Vendar
               vsekakor delamo vse v smeri, da bo to čim prej tudi zaključeno. Glede revizije
               delovnih mest, na katerih je obvezna vključitev v poklicno zavarovanje v javnem
               sektorju, pa želim poudariti, da so le- ta določena z zakonom. Aktivnosti za javni
               sektor že potekajo v okviru ministrstva za notranje zadeve in javno upravo. Mi
               sodelujemo, pomagamo, vendar vsekakor so to zelo pomembna vprašanja.</p>
               <p>Naj na koncu zaključim, da v tem trenutku je po oceni socialnih partnerjev dejansko
               ključno, da se sprejme pokojninski načrt in na podlagi novega zakona bomo potem tudi
               določili, na podlagi te uredbe so določeni kriteriji in merila, ki pa se določijo v
               soglasju s socialnimi partnerji, kar bo potem podlaga tudi za proučitev, katera
               delovna mesta so torej tista, za katere se bo plačeval prispevek in za katere ne. Se
               pa seveda z vami strinjam, da je to v gospodarski situaciji, v kakršni smo, zelo
               pomemben ukrep, in delovne skupine delajo z vso močjo v tej smeri, da se to čim prej
               tudi zgodi.</p>
            </sp>
            <sp xml:id="SDZ6-Redna-17-2013-09-23.sp116">

               <speaker>PODPREDSEDNICA ROMANA TOMC:</speaker>

               <p>Mag. Vizjak, izvolite.</p>
            </sp>
            <sp xml:id="SDZ6-Redna-17-2013-09-23.sp117">

               <speaker>MAG. ANDREJ VIZJAK (PS SDS):</speaker>

               <p>Ja, torej kot prvo, če se želite še naprej uspešno pogajati s socialnimi partnerji,
               je pomembno, da se beseda drži. Beseda je bila dana in zapisana v zakonu, da bo ta
               podzakonski akt pripravljen v šestih mesecih. Zdaj je več kot osem mesecev mimo, tega
               podzakonskega akta ni. Delodajalci so zato upravičeno ogorčeni, ker jim nalagate tudi
               s temi zamudami stroške, ki jih lahko ne bi trpeli. Ob vseh povišanjih davkov v tej
               državi, ob siceršnji relativno veliki nenaklonjenosti do delodajalske strani je to
               samo še en simbolični dodatek, ki dokazuje, da pravzaprav tudi tam, kjer države ne bi
               nič ostalo, ne greste naproti pričakovanjem po zniževanju nepotrebnih stroškov, kajti
               za marsikatero delovno mesto se plačujejo prispevki za poklicno zavarovanje, čeprav
               delovno mesto zaradi napredka v tehnologiji že zdaleč ne sodi več v to skupino.</p>
               <p>Seveda ni bilo dogovora 20 ali več let okoli tega, ker ni interesa. Interesa ni na
               nobeni strani, še najmanj pa na strani Kada, ki uspešno zbira ta denar in rešuje
               svoje probleme.</p>
               <p>Spoštovana ministrica, rekli ste, da ste pred šestimi meseci, to se pravi, takoj po
               nastopu, oblikovali delovno komisijo, ki še ni naredila niti prvega koraka, to je
               pokojninskega načrta, kaj šele, da bi ga začela usklajevati s socialnimi partnerji.
               Torej jaz apeliram na vas, tudi zaradi tega, ker smo ta dogovor dosegli, da s temi
               prizadevanji pohitite in tudi dorečete to v najkrajšem možnem času.</p>
               <p>Verjemite mi pa, da vas bom na to še spomnil v tem parlamentu.</p>
            </sp>
            <sp xml:id="SDZ6-Redna-17-2013-09-23.sp118">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Ministrica, želite dopolnitev?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp119">

               <speaker>DR. ANJA KOPAČ MRAK:</speaker>

               <p>V to ne dvomim in prav je tako. Rada bi samo morda še enkrat opozorila, da je treba
               glede na določbe člena ZPIZ soglasje socialnih partnerjev. Torej ni samo stvar
               ministrstva, da pripravi te kriterije in merila, ampak se morajo vsi socialni
               partnerji v okviru delovne skupine, ki je bila imenovana, strinjati o tem. To je ena
               izmed zelo pomembnih določb zakona, se strinjam, ampak glede na to soglasje, tako kot
               je, moramo doseči strinjanje vseh, tako da verjetno gre, kako pogajalsko sposobni
               bomo na ministrstvu, vendar moramo doseči soglasje vseh partnerjev in nikakor ne gre
               za zavlačevanje Vlade, da Vlada ali resorno ministrstvo tega ne bi želelo.
               Pokojninski načrt je pred SODPZ,, mislim, da pred zadnjim branjem, toda ni, da ne bi
               delovna skupina ga že uskladila, je pred končno potrditvijo v okviru SODPZ, ki tudi
               prvi potrjuje pokojninski načrt, kateremu da potem resorno ministrstvo tudi soglasje
               in s tem začne veljati. Toda vsekakor vam lahko zagotovim, da se socialni partnerji
               vsi trudimo za to, ker se strinjamo, da tisto, kar je zapisano. je treba spoštovati,
               tako da na tem potekajo aktivnosti, to vam lahko zagotovim.</p>
            </sp>
            <sp xml:id="SDZ6-Redna-17-2013-09-23.sp120">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Mag. Katarina Hočevar bo postavila vprašanje ministru za izobraževanje, znanost in
               šport dr. Pikalu.</p>
            </sp>
            <sp xml:id="SDZ6-Redna-17-2013-09-23.sp121">

               <speaker>MAG. KATARINA HOČEVAR (PS DL):</speaker>

               <p>Hvala za besedo. Lepo pozdravljeni še enkrat.</p>
               <p>V letu 2012 je bil v Slovenijo zabeležen največji porast števila brezposelnosti med
               mladimi v celotni Evropski uniji. Praktično dnevno se osebno ali prek medijev
               srečujemo in seznanjamo z negotovostjo, s katero se srečuje slovenska mladina. Tudi
               strokovnjaki nas opozarjajo pred pojavom tako imenovanega bega možganov. Čeprav so
               mladi razočarani nad okoljem v naši državi, pa kljub vsemu ne gre zanikati tudi
               iskrenega interesa vlade, da želi izboljšati njihov položaj. Prejšnji teden je v tem
               državnem zboru potekala javna razprava o predstavitvi mnenj o resoluciji nacionalnega
               programa za mladino v letih 2013–2020. Resolucija je sicer pripravljena kar z
               enoletno zamudo na podlagi Zakona o javnem interesu v mladinskem sektorju, ima kar
               122 strani.</p>
               <p>Tisto, kar me zanima, spoštovani minister, je:</p>
               <p>Kako boste zagotovili, da ta resolucija ne bo le nov kup mrtvih črk na papirju?</p>
               <p>Resoluciji mora slediti ustrezen izvedbeni načrt.</p>
               <p>Kako boste zagotovili njegovo horizontalno obravnavo in pa aktivno vključitev drugih
               resorjev?</p>
               <p>Kako boste zagotovili, da bo ta izvedbeni načrt tudi dejansko zagotavljal boljši
               položaj mladih tako na področju izobraževanja, na trgu delovne sile in pa bivanjskih
               pogojih?</p>
               <p>Kot pristojnega ministra za področje mladine vas tako sprašujem:</p>
               <p>Kaj optimističnega in konkretnega ponujate mladim, ki ne želijo biti del problema,
               temveč del rešitve?</p>
               <p>Kako jih boste dejansko vključili v pripravo tega izvedbenega načrta?</p>
               <p>Hvala za odgovor.</p>
            </sp>
            <sp xml:id="SDZ6-Redna-17-2013-09-23.sp122">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite minister, dr. Pikalo.</p>
            </sp>
            <sp xml:id="SDZ6-Redna-17-2013-09-23.sp123">

               <speaker>DR. JERNEJ PIKALO:</speaker>

               <p>Gospa podpredsednica, spoštovana gospa poslanka.</p>
               <p>Prejšnji teden smo bili tu v parlamentu, v tem visokem zboru, in s tem smo želeli
               poleg vse debate, ki je tu potekala, dati posebno sporočilo. In to je bilo, da
               mladinsko politiko, torej ukrepe za delo z mladimi, dvigujemo na najvišjo možno
               raven. To smo naredili kot zaključek nečesa, kar doslej ob nobenem nacionalnem
               programu, vsaj kar se tiče našega resorja, še nismo naredili. In to je, da smo dva
               meseca med poletnimi počitnicami izvajali terensko kampanjo po regionalnih centrih,
               da smo vsem tistim, ki so zainteresirani za to tematiko, vsem medijem in tako naprej,
               poskušali dati sporočilo, kako zelo pomembna je ta zadeva za prihodnost mladih.</p>
               <p>Če hočete, da grem na vaša zelo konkretna vprašanja. Že zadnjič v parlamentu sem
               rekel zelo jasno, če kaj prinaša ta program, je to, da poslej o mladih ne bomo več
               razpravljali brez mladih. Karkoli bomo počeli, ne samo resolucija o nacionalnem
               programu, ampak na splošno nivo politične kulture in tudi politik zahteva, da odslej
               vključujemo mlade kot deležnike v tem procesu. Mislim, da je to pomembno. Pomembno
               zaradi tega, da se ne bo zgodilo, da bodo sprejeti ukrepi, ki za mlade ne bi bili
               sprejemljivi ali celo ne bi imeli učinka.</p>
               <p>Kar se tiče samih mrtvih črk na papirju, mislim, da eno je ta del kampanje, drugo pa
               je tako imenovana evalvacija. Če boste pozorno prebrali resolucijo o nacionalnem
               programu, boste videli, da ima zelo jasno opredeljene prioritete, cilje, merila in
               kazalnike. Na te prioritete, cilje, merila in kazalnike bo, tako kot je zapisano v
               nacionalnem programu, sledila evalvacija. Zaenkrat na vsaka tri leta v tem državnem
               zboru in potem ob koncu tudi v obliki zaključnega poročila temu državnemu zboru. In
               drugič, kar je pomembneje z vidika operativnosti, je, da bomo v okviru naših že
               obstoječih inštitucij ustanovili tudi enoto za evalvacijo, tako tudi piše v
               nacionalnem programu, ki bo stalno spremljala, kako dobro se ta program uresničuje.
               In to je način, da ne bo ostal samo mrtva črka na papirju.</p>
               <p>Drugo, kar se tiče same horizontalne obravnave in aktivne vključitve drugih resorjev.
               Mislim, da že s tem, ko smo ta nacionalni program sprejeli na Vladi, je to postal
               vladni. Torej to pomeni, da so vsi resorji, in bilo je potrebno kar nekaj
               usklajevanja do takrat, ampak vsi resorji sedaj zelo natančno vedo, kaj je njihova
               naloga in kaj bomo glede tega v prihodnjih letih počeli. Sodelujemo z različnimi
               nosilci. V nacionalnem programu so zelo jasno opredeljeni nosilci posameznih nalog.
               In spet bo naloga, sedaj v narekovajih rečeno, našega urada, Urada Republike
               Slovenije za mladino, zato da bo na eni strani tehnično in na drugi strani vsebinsko
               koordiniral vse te aktivnosti. In to je pomembno. Skratka, pristojna ministrstva,
               ostali deležniki, Urad Republike Slovenije za mladino.</p>
               <p>Kar se tiče izvedbenih načrtov, bi rad rekel, da takoj po sprejetju nacionalnega
               programa v tem visokem zboru, bomo pristopili k izvedbenim načrtom. Spet je bilo
               obljubljeno vsem mladinskim organizacijam, ki imajo tako ali drugače interes na tem
               področju, da bodo sodelovali pri pripravi teh izvedbenih načrtov in da bomo v
               naslednjih treh mesecih te izvedbene načrte tudi pripravili. Hvala lepa.</p>
            </sp>
            <sp xml:id="SDZ6-Redna-17-2013-09-23.sp124">

               <speaker>PODPREDSEDNICA ROMANA TOMC:</speaker>

               <p>Mag. Katarina Hočevar, izvolite.</p>
            </sp>
            <sp xml:id="SDZ6-Redna-17-2013-09-23.sp125">

               <speaker>MAG. KATARINA HOČEVAR (PS DL):</speaker>

               <p>Hvala za besedo.</p>
               <p>Spoštovani minister, iskrena hvala za ta del odgovora. Resnično želim in upam, da bo
               ta izvedbeni načrt medresorsko usklajen in pripravljen v tem obljubljenem trimesečnem
               roku. Mislim, da ste se k izpolnitvi tega roka zavezali tudi na javni predstavitvi
               mnenj.</p>
               <p>Tako kot ste sami dejali, je pomembna evalvacija in horizontalno sodelovanje teh
               ukrepov.</p>
               <p>Zanima me:</p>
               <p>Ali je Urad za mladino, ki ste ga tudi omenili, kadrovsko dovolj okrepljen za
               izvajanje te pomembne naloge?</p>
               <p>Hvala.</p>
            </sp>
            <sp xml:id="SDZ6-Redna-17-2013-09-23.sp126">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, minister.</p>
            </sp>
            <sp xml:id="SDZ6-Redna-17-2013-09-23.sp127">

               <speaker>DR. JERNEJ PIKALO:</speaker>

               <p>Hvala lepa.</p>
               <p>Zelo kratek bom. Ja, mislim, da je, zato ker ni samo Urad za mladino v tej zgodbi,
               ampak je, tako kot sem rekel, zgodba glede evalvacije širša. Tako kot ostale javne
               službe oziroma ostali organi, državni organi na nek način tudi Urad za mladino deli,
               kako bi temu rekel, dobre in slabe strani ostalih organov. Mi se trudimo, da ga bomo
               kadrovsko okrepili oziroma ga primerno opremili, zato da se bo lahko nacionalni
               program za mladino izvajal. So pa, in mislim, da zdaj že vsak v tej državi razume,
               omejitve glede tega in ne moremo iti preko gabaritov, ki jih imamo postavljene. Hvala
               lepa.</p>
            </sp>
            <sp xml:id="SDZ6-Redna-17-2013-09-23.sp128">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Gospod Ljubo Žnidar ima vprašanje za ministra za infrastrukturo in prostor gospoda
               Sama Omerzela.</p>
            </sp>
            <sp xml:id="SDZ6-Redna-17-2013-09-23.sp129">

               <speaker>LJUBO ŽNIDAR (PS SDS):</speaker>

               <p>Spoštovana podpredsednica, spoštovani ministrski zbor, spoštovane kolegice in
               kolegi!</p>
               <p>Spoštovani minister za infrastrukturo in prostor, najprej se opravičujem, ker je v
               vprašanju delni tiskarski škrat in je izpadla letnica 2014. Vem in poznam, da vi
               problematiko Darsa dobro poznate in boste lahko morda tudi za leto 2014 podali del
               odgovora.</p>
               <p>Več ali manj skoraj vsa slovenska javnost pozna Dars, se pravi Družbo za avtoceste,
               in tudi njegove obveznosti, ki bodo naslednje leto ali pa konec letošnjega leta
               precejšnje. Ker pa se finančne težave ranga velikosti cca 400 milijonov ne rešujejo
               kar od danes do jutri, je treba pravočasno pristopiti k reševanju te problematike.
               Seveda poznamo prihodkovno stran Darsa, ki od cestnin zbere nekaj čez 290 milijonov
               evrov, s podražitvijo cestnin bo tega nekaj več. To se pravi, da se bo na ta način
               izboljšal lasten donos ali osnova za kapital in bo to boljša popotnica pri
               pridobivanju boljših bonitetnih pogojev za prestrukturiranje svojih kreditnih
               obveznosti.</p>
               <p>Moje vprašanje bi se glasilo:</p>
               <p>Kako minister vidi poplačilo tekom letošnjega leta in tudi v naslednjem letu Darsovih
               obveznosti, ki vemo, da tudi sam že deloma uspešno rešuje in zmanjšuje to
               obveznost?</p>
               <p>Katere zakonske podlage bo treba sprejeti, da bo ta program poplačilo finančnih
               obveznosti čim bolj uspešen. Hvala.</p>
            </sp>
            <sp xml:id="SDZ6-Redna-17-2013-09-23.sp130">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Minister gospod Samo Omerzel, izvolite.</p>
            </sp>
            <sp xml:id="SDZ6-Redna-17-2013-09-23.sp131">

               <speaker>SAMO OMERZEL:</speaker>

               <p>Spoštovana predsedujoča, hvala za besedo. Spoštovani gospod Žnidar, hvala za
               vprašanje.</p>
               <p>Res je, ne 2013, 2014, ampak tam do 2030 mi je jasno, kako gredo obveznosti Darsa. To
               je bila ena od bolj pomembnih nalog, ki sem se z njimi srečal takoj na začetku
               svojega mandata. Dars ima na današnji dan 2,77 milijard evrov stanja glavnice
               obveznosti, za katere zadaj stoji tudi poroštvo države. Sama sprememba cenovne
               politike cestninjenja je bila predvsem povezana s tem, da Dars naredimo dolgoročno
               finančno vzdržen, ne samo zaradi Darsa, ampak tudi zaradi te države. Jaz mislim, da
               se vsi mi zavedamo, kaj bi pomenilo, če Dars ne bi bil sposoben servisirati svojih
               obveznosti in bi ta poplačila prišla na breme države. V letu 2013 ima Dars za
               poplačilo 110 milijonov evrov obveznosti, kar je tudi rang, ki ga je Dars na letni
               ravni pri obstoječem starem sistemu sposoben servisirati. Torej Dars bi bil z
               optimizacijo sposoben na letni ravni po trenutno veljavnem sistemu servisirati nekje
               v rangu do maksimalno 120 milijonov evrov. V letu 2014 Darsu zapade 365 milijonov
               evrov obveznosti, naslednje leto 245, še leto za tem 275 in se zopet dvignemo na
               skoraj 300 milijonov evrov obveznosti letno. S stališča današnjega denarnega toka
               Darsa je to shema, ki je absolutno nevzdržna in je Dars vsekakor ne bi bil sposoben
               sfinancirati. Jaz moram reči, da mi je žal, da katera od vlad pred nami ni ukrepala
               na tem področju. Popolnoma jasno je bilo od leta 2004, da leta 2014 zapade prvi
               obrok, ki ga Dars po trenutni izpostavljeni shemi ni sposoben servisirati. S
               sistemom, ki smo ga vzpostavili z novo cenovno politiko, smo prihodke Darsa s slabih
               300 milijonov dvignili na po pesimističnem scenariju 361 milijonov evrov in po
               optimističnem na 371 milijonov evrov. Ti prihodki dejansko Darsu omogočijo, da se
               lahko konkretno korektno pogovarja z bankami za reprograme, da raztegne ta svoj dolg
               na celotno periodo vračanja dolga in da s tem lahko vzpostavi shemo, kjer bo glede na
               svoje prilive sposoben na letni ravni poravnavati vse svoje obveznosti.</p>
            </sp>
            <sp xml:id="SDZ6-Redna-17-2013-09-23.sp132">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Želite še besedo, gospod Žnidar?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp133">

               <speaker>LJUBO ŽNIDAR (PS SDS):</speaker>

               <p>Hvala za odgovor.</p>
               <p>To se pravi, da se res peljejo vse te aktivnosti, da bo Dars finančno vzdržal.</p>
               <p>Bi pa še vprašal:</p>
               <p>Ali se pričakuje, da bo recimo krovni zakon o poroštvu in tudi druga zakonodaja kaj
               kmalu na poslanskih klopeh, da bi ublažila to finančno in omogočila boljše pogoje za
               sam Dars pri najemanju kreditov?</p>
            </sp>
            <sp xml:id="SDZ6-Redna-17-2013-09-23.sp134">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp135">

               <speaker>SAMO OMERZEL:</speaker>

               <p>Hvala za dodatno vprašanje.</p>
               <p>Jaz mislim, da v teh okvirih, v katerih trenutno Dars funkcionira, glede na te
               povečane prihodke, ima absolutno vse potrebne parametre, da se lahko suvereno pogaja
               z bankami, da izposluje reprogram kreditov in da lahko tudi na dolgi rok doseže
               boljše pogoje, kar se tiče obrestnih mer, kot jih ima trenutno. Mislim, da so ti vsi
               parametri v tem trenutku dovolj, da Dars lahko samostojno in suvereno kompleten
               reprogram kreditov izvede.</p>
            </sp>
            <sp xml:id="SDZ6-Redna-17-2013-09-23.sp136">

               <speaker>PODPREDSEDNICA ROMANA TOMC:</speaker>

               <p>Hvala lepa ministru za odgovore.</p>
               <p>Naslednja je na vrsti gospa Mateja Pučnik, ki ima vprašanje za ministrico brez
               resorja, odgovorno za Slovence v zamejstvu in po svetu gospo Tino Komel.</p>
            </sp>
            <sp xml:id="SDZ6-Redna-17-2013-09-23.sp137">

               <speaker>MATEJA PUČNIK (PS SDS):</speaker>

               <p>Hvala lepa za besedo, spoštovana podpredsednica Državnega zbora. Spoštovane poslanke
               in poslanci, spoštovani ministri in spoštovana ministrica za Slovence v zamejstvu in
               po svetu gospa Komel!</p>
               <p>V medijih lahko spremljamo, da dvojezičnima osnovnima šolama v Gornjem Seniku in
               Števanovcih, ki sta najpomembnejši ohranjevalki slovenskega jezika v Porabju, po
               spremembah v madžarski zakonodaji, predvsem v šolski zakonodaji, grozi zaprtje.
               Slovenski jezik v Porabju na Madžarskem počasi izginja in za njegovo ohranitev sta
               omenjeni dvojezični osnovni šoli ključnega pomena. Ustanoviteljice in vzdrževalke šol
               na Madžarskem so bile do nedavnega lokalne samouprave. Po novi madžarski zakonodaji
               pa naj bi za šole neposredno skrbela država, narodnostnim šolam pa naj bi bila dana
               možnost, da jih prevzamejo državne narodnostne samouprave. Tako od lanskega šolskega
               leta 2012/2013 upravlja ti dve šoli, narodnostni šoli, Državna slovenska samouprava
               na Madžarskem in po novem naj bi bili financirani po šolskem in ne po manjšinskem
               zakonu. Tukaj pa se očitno pojavi problem, kajti šolski zakon predvideva denar samo
               za enega učitelja na 13 učencev v razredu, medtem ko manjšinska zakonodaja dovoljuje
               oblikovanje šolskega razreda v manjšinskih šolah že z osmimi učenci. Slovenskih
               učencev v teh obmejnih krajih ni dovolj za madžarski normativ in tako bosta ti dve
               šoli prejemali precej manj denarja, kot ga potrebujeta za delo s 120 učenci.</p>
               <p>Spoštovana ministrica sprašujem vas:</p>
               <p>Kaj nameravate storiti, da slovenski jezik v Porabju ne bo izginil oziroma s katerimi
               konkretnimi ukrepi in aktivnostmi boste pomagali in poskrbeli, da se finančni
               problemi tih dveh dotičnih šol rešijo in da ti dve šoli ostaneta odprti za poučevanje
               tudi v slovenskem jeziku?</p>
               <p>Za odgovor se vam že v naprej zahvaljujem.</p>
            </sp>
            <sp xml:id="SDZ6-Redna-17-2013-09-23.sp138">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, ministrica.</p>
            </sp>
            <sp xml:id="SDZ6-Redna-17-2013-09-23.sp139">

               <speaker>TINA KOMEL:</speaker>

               <p>Hvala za besedo, gospa podpredsednica. Spoštovana poslanka, hvala za vprašanje.</p>
               <p>Trenutno v Porabju približno 200 otrok obiskuje 5 narodnostnih vrtcev in dve osnovni
               šoli, tako kot ste vi omenili, Gornji Senik in Števanovci, ki postopoma uvajata
               dvojezični program. Približno 60 učencev pa obiskuje pouk slovenskega jezika na
               preostalih dveh osnovnih šolah, v Monoštru zgolj fakultativno. Kot ste prej že
               povedali, je maja 2012 bila podpisana pogodba med porabskimi župani in Državno
               slovensko samoupravo o prenosu vodenja in upravljanja dvojezičnih šol v Porabju. S
               tem je obveznost sistemskega financiranja prevzela država oziroma v njenem imenu
               Državna slovenska samouprava. Standardi za manjšinsko šolstvo se morajo razlikovati
               od standardov šolstva večinskega naroda, pri čemer naj bi se upoštevali nekateri
               temeljni mednarodni standardi na tem področju. Nedopustno bi bilo odpuščanje
               učiteljev ali združevanje šol. V letu 2013 bi naj Madžarska za obnovo in razširitev
               dvojezičnih šol v Števanovcih namenila cca približno 23 tisoč evrov in za obnovo in
               nadgraditev sedeža Državne slovenske samouprave v Gornjem Seniku pa približno 43
               tisoč evrov. Pri obnovi sedeža gre za prvo fazo. V obeh primerih so sredstva
               obljubljena, ne pa še nakazana. Do 21. septembra je moral pristojni resor pripraviti
               nov model financiranja narodnostih in cerkvenih šol, ki bo veljal od šolskega leta
               2013/2014 in bo temeljil na treh elementih: financiranju plač pedagogov, podpori za
               upravljanje šol, dodatnih sredstvih za kritje primanjkljaja. To pa je povzeto po
               depeši veleposlaništva Republike Slovenije v Budimpešti in pogovorov s predsednikov
               Državne slovenske samouprave.</p>
               <p>Na področju narodnostnih šol bo predlagan normativ enega pedagoga na 8 otrok, medtem
               ko bo predlagano izhodišče za opredelitev višine podpore za upravljanje šol
               predstavljal znesek 40 tisoč forintov na učenca. Iz podatkov je razvidno, da bi po
               tem sistemu omenjeni šoli prejeli dva oziroma štiri milijone forintov manj sredstev
               po četrtletju, kar bi na letni ravni znašalo 24 milijonov forintov. Omenjeni znesek
               bo država Madžarska zagotovila iz tretjega vira – tudi za leto 2013, torej dodatna
               sredstva. Omenjeni trije elementi novega financiranja naj bi zagotovili narodnostnim
               šolam zadostna sredstva. Po pogovoru veleposlanice Republike Slovenije v Budimpešti s
               predstavnikom ministrstva za človekove vire in po pogovoru, ki je bil s strani urada
               opravljen s predsednikom Državne slovenske samouprave, je zagotavljeno, da bo
               Madžarska v okviru svojega proračuna prispevala oziroma zagotovila zadostna sredstva.
            </p>
            </sp>
            <sp xml:id="SDZ6-Redna-17-2013-09-23.sp140">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Nadaljujemo z vprašanji. Naslednja je na vrsti gospa Marjana Kotnik Poropat z
               vprašanjem za ministra za pravosodja dr. Senka Pličaniča.</p>
            </sp>
            <sp xml:id="SDZ6-Redna-17-2013-09-23.sp141">

               <speaker>MARJANA KOTNIK POROPAT (PS DeSUS):</speaker>

               <p>Hvala, spoštovana gospa podpredsednica Državnega zbora. Spoštovani ministrski zbor,
               spoštovane poslanke in poslanci!</p>
               <p>Moje poslansko vprašanje, kot je že rekla podpredsednica, je namenjeno ministru za
               pravosodje gospodu Pličaniču.</p>
               <p>Ko v teh težkih časih Vlada išče denar za krpanje proračunske luknje in posega v
               socialne transfere, pokojnine, minimalne plače in tako dalje, je treba vsekakor
               storiti vse, da bi najprej pobrali davke in da bi na tem področju naredili več. Pred
               nedavnim me je namreč presenetil podatek oziroma sporočilo Okrožnega državnega
               tožilstva v Mariboru, da je v praksi malo primerov, ko je nekdo na sodišču preganjan
               za kaznivo dejanje utaje davkov, in to kljub temu, da posamezniki utajijo davek v
               višini 49 tisoč 999 evrov mesečno, in celo, če to ponovijo večkrat v letu. To se
               pravi, da gre za nadaljevano kaznivo dejanje. Kazenski zakonik obravnava utajo davkov
               v 249. členu, ki določa kazen za storilce v primeru, ko pomeni utaja davka veliko
               premoženjsko korist. Ta velika premoženjska korist je tisto določilo, ki je v tem
               primeru obravnavano, kot da je to enakovredno znesku 50 tisoč evrov. Če nekdo vrši
               utajo davkov več mesecev in, kot sem že rekla, manj kot 50 tisoč na mesec, to ni
               nadaljevano kaznivo dejanje. In tu je problem.</p>
               <p>Zato sprašujem spoštovanega gospoda ministra Pličaniča, da bi odgovoril na
               vprašanje:</p>
               <p>Kaj bo ministrstvo storilo, da bi se ta zadeva normalizirala oziroma da bi se
               obravnavalo kot nadaljevano kaznivo dejanje?</p>
               <p>Hvala.</p>
            </sp>
            <sp xml:id="SDZ6-Redna-17-2013-09-23.sp142">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, minister dr. Pličanič.</p>
            </sp>
            <sp xml:id="SDZ6-Redna-17-2013-09-23.sp143">

               <speaker>DR. SENKO PLIČANIČ:</speaker>

               <p>Hvala, spoštovana podpredsednica. Spoštovane poslanke in poslanci, spoštovana gospa
               Poropat!</p>
               <p>Tu se jaz z vami popolnoma strinjam, da je učinkovita izterjava davkov ena od
               absolutnih prioritet vedno, v vsaki vladi je tako, v času krize pa še posebej. Vendar
               je pa treba ločeno obravnavati na eni strani izterjavo davkov in na drugi strani
               sankcioniranje tistih, ki storijo nek prekršek ali kaznivo dejanje v zvezi z davki.
               Ko gre za tisto prvo, za izterjavo davkov, kot veste, gre za pristojnost kolega
               Čuferja in Ministrstva za finance, tu mislim, da počno marsikaj, da bi bila izterjava
               davkov še bolj učinkovita, kot je sedaj, in da bi iz tega naslova čim več prihodkov
               dobili v državni proračun. Ko pa gre to drugo, za sankcioniranje tistih, ki storijo
               nek prekršek ali kaznivo dejanje v zvezi z davki, pa naj povem, da je v resnici meja
               med prekrškom in kaznivim dejanjem znesek 50 tisoč evrov. Če je torej neko dejanje,
               povezano z davki, vredno, če lahko temu tako rečem, do 50 tisoč evrov, je prekršek,
               nad tem je pa kaznivo dejanje. Naj povem, da je ureditev v Sloveniji takšna zato, ker
               ko se je ta sprememba Kazenskega zakonika pripravljala, so predhodniki in tisti, ki
               so pri tem sodelovali, analizirali primerjalno pravo, izkušnje drugih dežel, zlasti
               tistih, s katerimi se običajno radi primerjamo, recimo Avstrija je ena takih, kjer je
               prag podoben, nekoliko višji sicer, med 75 in 100 tisoč evri, je pa tudi standard tam
               višji. Tako da je ta meja morala biti na neki točki določena. Torej treba je
               postaviti mejo med prekrškom in kaznivim dejanjem in takrat so pač presodili, da je
               ta meja 50 tisoč evrov. Naj povem še to, da so postopki o prekrških, torej tisti
               postopki, ki potekajo za dejanja do vrednosti 50 tisoč evrov, tudi hitrejši, zlasti
               pa je pomembno z vidika konteksta, v katerega ste vprašanje postavili, torej krpanje
               proračunske luknje ali pa povečanje proračunskih prihodkov, so pravzaprav ti
               prekrškovni postopki <q>"bolj zanimivi"</q>, ker je sankcija v teh postopkih denarna. Torej
               globa, storilec mora plačati nek denarni znesek in ta gre direktno v proračun, torej
               <q>"izplen"</q> iz teh postopkov je tudi finančni, torej se s tem polni proračun, medtem ko
               v postopkih s kaznivimi dejanji, torej s tistimi nad 50 tisoč evrov, pa je glavna
               sankcija, ki jo zakon predvideva, zapor. Če se nekako pohecam in mislim tukaj na ta
               kontekst, na katerega ste opozorili, torej še enkrat, polnjenje proračunske luknje,
               pri teh postopkih, ko gre za kazniva dejanja, državni proračun od tega nima nič, če
               govorimo samo s tega vidika. Ni pa to tisti ključni in edini vidik, ki ga moramo kot
               vlada in država upoštevati. In še to naj povem, da preden se je ta sprememba
               pripravila, so kolegi predhodniki analizirali sankcioniranje storilcev kaznivih
               dejanj, pred spremembo tudi pod 50 tisoč evrov, in v teh primerih je glavna sankcija
               bila pogojna kazen. Če povzamem, imamo zaporno kazen, prej smo imeli pogojno kazen, v
               postopkih s prekrški imamo pa denarno globo, ki gre direktno v proračun. Tako da z
               vidika polnjenja proračuna so prekrškovni postopki bolj učinkoviti, bolj donosni, v
               narekovajih. Res pa je – in tukaj sovpada vaše vprašanje tudi z ugotovitvami mojih
               strokovnih služb, ki so ugotovile, da je lahko ta nova ureditev, kjer je prag kot
               rečeno 50 tisoč evrov, vprašljiva pri dveh davkih, in sicer pri davku na dodano
               vrednost in davku na motorna vozila, ki sta oba določena kot mesečna obveznost. To je
               ravno situacija, o kateri ste vi gospa Poropat govorili, nanjo opozorili, zato so na
               predlog Okrožnega državnega tožilstva v Mariboru v sodelovanju z Dursom kolegi v
               strokovnih službah ponovno začeli proučevati primernost praga 50 tisoč evrov oziroma
               iščemo rešitve, s katerimi bi v kaznovalni okvir zajeli tudi nekatere vrste davkov,
               ki jih veljavna ureditev zaenkrat ne zajame v celoti.</p>
            </sp>
            <sp xml:id="SDZ6-Redna-17-2013-09-23.sp144">

               <speaker>PODPREDSEDNICA ROMANA TOMC:</speaker>

               <p>Hvala lepa ministru za odgovor.</p>
               <p>Želite še besedo?</p>
               <p>Izvolite, gospa Poropat.</p>
            </sp>
            <sp xml:id="SDZ6-Redna-17-2013-09-23.sp145">

               <speaker>MARJANA KOTNIK POROPAT (PS DeSUS):</speaker>

               <p>Hvala, gospod minister za ta odgovor.</p>
               <p>Jaz bi samo še to povedala v zvezi s tem, da je resnično prekršek ugodnejši oziroma
               za krpanje proračunske luknje bolj pomemben in s tega vidika je dobro, da je tako
               rešeno. Če pa gledamo z vidika, da inšpektorji ne ugotovijo vseh kršitev, pa se meni
               zdi pomembno tudi to, da je primerna grožnja preganjanje v Kazenskem zakoniku, da bi
               bilo manj kršitev. Nikoli ne bomo vseh odkrili, nikoli tudi vsi ne bodo upoštevali
               tega, da v Kazenskem zakoniku je ta grožnja zapisana, ampak vseeno mislim, če bi v
               Kazenskem zakonu pač zapisali, da to nadaljevalno kaznivo dejanje, se mi zdi predvsem
               pomembno, v mislih sem imela utajo davkov pri prometu z motornimi vozili, kjer se
               dogaja, da vsak mesec 49 tisoč 999, pa drugi, tretji, četrti mesec in da bi tukaj
               bila grožnja, da je to nadaljevalno kaznivo dejanje in da bi se tako zmanjšale
               kršitve na tem področju. Hvala lepa.</p>
            </sp>
            <sp xml:id="SDZ6-Redna-17-2013-09-23.sp146">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Minister, izvolite še dopolnitev odgovora.</p>
            </sp>
            <sp xml:id="SDZ6-Redna-17-2013-09-23.sp147">

               <speaker>DR. SENKO PLIČANIČ:</speaker>

               <p>Kot rečeno, gospa Poropat, tu je ta vaša sugestija, vaš predlog popolnoma na mestu,
               ker so tudi naše strokovne službe to isto ugotovile ravno pri teh dveh davkih, eden
               od teh je davek na motorna vozila, ker gre, kot sem že malo prej omenil, za mesečno
               obveznost in tukaj je v resnici na mestu ta razmislek, da bi takšna dejanja postala
               nadaljevalna kazniva dejanja in mislim, da v tej smeri gredo tudi te analize in bom
               pač počakal na to, da mi prinesejo nek predlog na mizo.</p>
               <p>Se pa zahvaljujem za sugestijo, ki sovpada tudi z ugotovitvami naših strokovnih
               služb.</p>
            </sp>
            <sp xml:id="SDZ6-Redna-17-2013-09-23.sp148">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Gospod Andrej Čuš bo zastavil vprašanje ministru za gospodarski razvoj in tehnologijo
               mag. Stanku Stepišniku.</p>
            </sp>
            <sp xml:id="SDZ6-Redna-17-2013-09-23.sp149">

               <speaker>ANDREJ ČUŠ (PS SDS):</speaker>

               <p>Hvala za besedo. Spoštovani minister oziroma ministri, trenutno ste tukaj trije.</p>
               <p>Odločil sem se, da vam postavim eno vprašanje, in sicer glede na to, da nam vsak
               teden vlade Alenke Bratušek prinaša nova bremena, ne samo za gospodarstvo, ampak tudi
               za gospodinjstva, sem se odločil, da postavim eno vprašanje s področja vedno višjih
               ter tudi novih davkov. Gospodarstvo je v zadnjih štirih letih izgubilo že več kot 90
               tisoč delovnih mest. Vlada Republike Slovenije pa je v nasprotju z zavezami iz
               koalicijske pogodbe kljub temu sprejela že kar nekaj odločitev, ki gospodarstvo še
               bolj oziroma vedno bolj obremenjujejo. Letos je napovedan za približno 2,5-odstotni
               padec bruto domačega proizvoda. V takšnih razmerah je dodatno obremenjevanje
               gospodarstva skrajno nevarno in tudi neodgovorno dejanje. Nevarno ni samo za
               gospodarstvo, ampak tudi za financiranje javnega sektorja, financiranje socialnih in
               zdravstvenih pravic, delovna mesta, s tem tudi življenjski standard in eksistenco
               prebivalstva Republike Slovenije. Samo da naštejem: višji davek na dodano vrednost,
               davek na dohodek pravnih oseb, katastrski dohodek, davek na nepremičnine, zadnji tak
               ukrep so bile tudi podražitve letnih vinjet, skratka en kup bremen, ki obremenjujejo
               ne samo gospodinjstva, ampak vsak dan gospodarstva. Sem sicer sam precej mlad in se
               ne spoznam na vse, ampak če sedite križem rok in to podpirate, bi vas sam težko
               označil za ministra za gospodarstvo, ampak prej ministra proti gospodarstvu.</p>
               <p>Zato me tudi zanima:</p>
               <p>Kakšne posledice bodo imeli vedno višji ter novi davki, ki jih uvaja vaša vlada na
               slovensko gospodarstvo?</p>
               <p>Ali se lahko pri tako visokih davčnih obremenitvah sploh pogovarjamo in pričakujemo
               zagon gospodarske aktivnosti?</p>
               <p>Hvala.</p>
            </sp>
            <sp xml:id="SDZ6-Redna-17-2013-09-23.sp150">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, gospod minister Stanko Stepišnik.</p>
            </sp>
            <sp xml:id="SDZ6-Redna-17-2013-09-23.sp151">

               <speaker>MAG. STANKO STEPIŠNIK:</speaker>

               <p>Za enkrat sem še minister za gospodarstvo, pa tudi mislim, da bom ostal minister za
               gospodarstvo ne pa proti gospodarstvu.</p>
               <p>Današnja situacija je sledeča. Na eni strani ta javnofinančni primanjkljaj 3 % ali
               celo več, s katerim nekako zagotavljamo tudi neko socialno državo, da imamo javno
               šolstvo, javno zdravstvo. Na drugi strani, da to nekako vzdržujemo, pa dejansko
               ustvarjamo oziroma predpisujemo neke nove davke, ki so v nasprotju z gospodarsko
               rastjo. Vendar nekako je treba danes preživeti to situacijo. Sigurno je najbolj
               pomembna gospodarska rast, ker je to usodno tudi ne nazadnje za socialno državo in
               nasploh za boljše, kvalitetno življenje v Sloveniji. Če še enkrat ponovim, se
               spomnite, lansko leto smo precej govorili o varčevanju. Mi smo začeli nekako
               vztrajati, da je potrebna gospodarska rast, zdaj tudi Evropa govori, da poleg
               vzdrževanja, varčevanja je potrebna tudi gospodarska rast. Vendar kako priti do
               gospodarske rasti, je naslednje vprašanje. Gospodarsko rast določajo štirje
               deležniki: zasebna potrošnja, javna potrošnja, izvoz in investicije v osnovna
               sredstva. Če gledamo napovedi Umarja in vse to, kar počnemo danes, da obdržimo
               socialno državo, da zmanjšujemo na eni strani odhodke za javno, socialno državo,
               potem je zasebna potrošnja negativna. Tudi za drugo leto je Umar predvidel negativno
               zasebno potrošnjo in tudi državno potrošnjo. Ta potrošnja pa vpliva približno 60% na
               gospodarsko rast. Potem imamo investicije in izvoz. Investicije se tudi zmanjšujejo,
               letošnje leto bodo verjetno nekoliko nižje kot lansko leto, medtem ko tisto, na čemer
               se vseskozi vztraja in dela, je pa izvoz. Izvoz se je letos nekoliko okrepil, prej
               smo slišali, da za 2,3%, kar je pozitivno. Tudi število nezaposlenih se je zmanjšalo
               za približno 7 tisoč 600, se pravi, da jih imamo danes okrog 116 tisoč. Vsi trendi so
               danes obrnjeni navzgor, vendar veliko teh kazalcev je še negativnih.</p>
               <p>Kako vplivajo davki, je bilo vprašanje, na gospodarsko rast. Ja, na gospodarsko rast
               zagotovo vplivajo negativno, za vzdrževanje socialne države pa pozitivno. In tu nekje
               je ta meja. Mislim, da letos ne bomo uvedli razen tega davka na nepremičnine nekih
               novih davkov. Bil je uveden davek na dodano vrednost, ki pozitivno vpliva na
               izvoznike, negativno vpliva na uvoznike in na zasebno potrošnjo, žal. Ampak mislim,
               da je davek na dodano vrednost spodbudil ravno izvoznike. Drugo je davek na
               nepremičnine, kjer gre za davek, ki nadomesti tri davke, to je nadomestilo za uporabo
               stavbnega zemljišča, premoženjski davek in davek na gozdne ceste. Mislim, da je
               platforma zelo dobra s tem davkom na nepremičnine, ker nekako obremenjuje vse v
               Sloveniji, od cerkva do zasebnikov, do podjetij, do kmetijstva in tako naprej. Seveda
               je zdaj veliko vprašanje še glede davčnih stopenj. Našega ministra, gospoda Uroša
               Čuferja, smo prej slišali, da o tem še potekajo pogovori. Stališče oziroma mnenje
               gospodarstva je, da se obremenitev za gospodarstvo z novim davkom ne sme povečati. In
               tako približno tudi bo, čeprav moramo vedeti, da so danes v določenih občinah
               gospodarski objekti imeli zelo nizek davek ali sploh niso imeli nadomestila za
               uporabo stavbnega zemljišča, nekje pa visokega. Ker se pa pri tem novem davku na
               nepremičnine izhaja iz neke povprečne vrednosti, bodo še vedno nekje plačevali manj
               davka, ko bo le-ta uveden, ali pa nekoliko več. Vendar mnenje je, da ta davek dodatno
               ne bo vplival na poslabšanje gospodarstva. Hvala.</p>
            </sp>
            <sp xml:id="SDZ6-Redna-17-2013-09-23.sp152">

               <speaker>PODPREDSEDNICA ROMANA TOMC:</speaker>

               <p>Hvala lepa, minister.</p>
               <p>Izvolite, gospod Čuš.</p>
            </sp>
            <sp xml:id="SDZ6-Redna-17-2013-09-23.sp153">

               <speaker>ANDREJ ČUŠ (PS SDS):</speaker>

               <p>Hvala za besedo.</p>
               <p>Pred nekaj dnevi ste tudi vi verjetno kot predstavnik Vlade oziroma njen član dobili
               dokument, pripravljen s strani Gospodarske zbornice Slovenije, Obrtno-podjetniške
               zbornice Slovenije, Trgovinske zbornice Slovenije, Združenja delodajalcev Slovenije,
               Združenja delodajalcev obrti in podjetnikov ter Združenja Manager. Šlo je za dokument
               Kisik za gospodarstvo, ki ga je vaša strankarska kolegica in predsednica Odbora za
               gospodarstvo označila za mineštro in za mokre sanje gospodarstvenikov. Ta nastop, se
               mi zdi, je bil vreden vsega obsojanja. Do tega se Vlada kot tudi vaša stranka nista
               opredelili. Mislim, da bi morali take nastope kritizirati. Zdaj je mogoče problem
               gospodarstva tudi, da ga vodijo politiki, ne pa tisti, ki se na to resnično
               spoznajo.</p>
               <p>Naj povzamem nekaj teh predlogov. Med drugim se zavzemajo za davčno razbremenitev
               gospodarstva ter davčno kulturo, pa tudi zagon razvoja in konkurenčnost. Torej
               vidimo, da gre tu za neka medsebojna nasprotja. Tudi politika vlade Alenke Bratušek
               temelji na raznih nepovratnih spodbudah in sredstvih, ki pa so zelo kratkoročne
               narave. Imamo 6-, 12- ali 18-mesečno obdobje, ko imamo to olajšavo, potem pa se spet
               vrnemo nazaj v okolje, ki ni prijazno, in spet so tu visoki davki ter problemi.</p>
               <p>Zanima me:</p>
               <p>Ali se boste tudi kot minister zavzeli za kakšne bolj inovativne ukrepe za
               gospodarsko rast?</p>
               <p>Hvala.</p>
            </sp>
            <sp xml:id="SDZ6-Redna-17-2013-09-23.sp154">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Minister, izvolite.</p>
            </sp>
            <sp xml:id="SDZ6-Redna-17-2013-09-23.sp155">

               <speaker>MAG. STANKO STEPIŠNIK:</speaker>

               <p>Hvala lepa za vprašanje.</p>
               <p>Analizirali smo okoli 3 tisoč500 podjetij v Sloveniji, približno 7 tisoč 200 imamo
               proizvodnih podjetij in teh 3 tisoč 500 podjetij je približno zajelo okrog 75 %
               slovenskega gospodarstva, po Ajpesu je okrog 48 tisoč gospodarskih subjektov
               navedenih, ki oddajo poslovna poročila. Ta proizvedejo približno 78 milijard
               prihodkov na leto v Sloveniji in današnja slika tega gospodarstva je sledeča, če
               izpostavim samo štiri izsledke.</p>
               <p>Prvič, gospodarstvo ne more priti do kreditov. To sledi iz tega finančnega krča, ker
               banke niso sanirane, imajo slabe terjatve in dokler ne bo saniranja bank, bo
               gospodarstvo še naprej trpelo, ker lansko leto je bilo potegnjeno iz gospodarskega
               sistema 2,5 milijard raznih kreditov, zmanjšal se je obseg naložb pri bankah oziroma
               na drugi strani se je poslabšala likvidnost gospodarstva. Precej teh kreditov je
               kratkoročnega značaja, ni dolgoročnega značaja. To je naslednji problem.</p>
               <p>Druga ugotovitev je, da je slovensko gospodarstvo podkapitalizirano. Zelo
               podkapitalizirano. Moralo bi imeti okrog 40 % lastniškega kapitala, ima tam 30, tudi
               do 25 % lastniškega kapitala tista podjetja, ki so izredno dobra, ki imajo
               konkurenčen trg, ki imajo močno kadrovsko sestavo, ki imajo konkurenčno sposobnost in
               pa izvozno sposobnost.</p>
               <p>In tretja ugotovitev, da se pri predvsem tistih dobrih izvoznih podjetjih v Sloveniji
               povprečna starost približuje 50 let. Zaradi tega imamo na zavodu za zaposlovanje
               okrog 30 tisoč mladih in tako naprej, tudi verjetno zaradi drugih vzrokov, ker
               znanje, ki si ga pridobijo, ni skladno s potrebami gospodarstva. Tudi to bo treba v
               bodoče bolj paziti in sistemsko urediti. Tri sistemske naravnanosti za gospodarstvo
               po mojem mnenju je bilo treba narediti.</p>
               <p>Kreditiranje gospodarstva. Tukaj smo naredili nek korak naprej, da smo s SID banko
               podpisali finančni inženiring za štiri kreditne linije, za mikro, mala in srednja
               podjetja, predvsem za tehnološko prenovo, razvoj in raziskave in za obratna sredstva
               za podjetja, ki imajo izvozno usmerjenost. Krediti so v višini 500 milijonov oziroma
               revolving kredit se v 10 letih se ponovi, to se pravi milijarda bo na razpolago čez
               dobre tri tedne tem podjetjem.</p>
               <p>Želi se uvesti koristni davek na dodano vrednost. Podjetje, ki ustvari več dodane
               vrednosti kot prejšnje leto, ima določene olajšave pri davčni osnovi. Nadalje se dela
               na davku za tuje neposredne investicije, da bi bile davčne počitnice, in posebnem
               davku tudi na dodano vrednost, če bi ta bila večja od povprečja v Sloveniji. Tako da
               se dela precej <stage>/izklop mikrofona/</stage></p>
            </sp>
            <sp xml:id="SDZ6-Redna-17-2013-09-23.sp156">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Še postopkovni predlog, izvolite.</p>
            </sp>
            <sp xml:id="SDZ6-Redna-17-2013-09-23.sp157">

               <speaker>ANREJ ČUŠ (PS SDS):</speaker>

               <p>Hvala za vaše odgovore.</p>
               <p>Strinjava se očitno v tem, da je treba šolstvo prilagajati potrebam trga. Glede tega
               vso srečo v tej koaliciji. Sicer mislim, da bo to težko. Strinjava se tudi v tem, da
               je stanje v slovenskem gospodarstvu alarmantno. Sam pa sem tudi mnenja, da je stanje
               v gospodarstvu več kot alarmantno. Pristopi in politika vlade Alenke Bratušek pa v
               tem primeru ni primerna oziroma pravilna.</p>
               <p>Zato bi v skladu z drugim odstavkom 246. člena Poslovnika Državnega zbora predlagal,
               da opravi Državni zbor na naslednji seji širšo razpravo. Hvala.</p>
            </sp>
            <sp xml:id="SDZ6-Redna-17-2013-09-23.sp158">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>O vašem predlogu bomo odločali v okviru glasovanj.</p>
               <p>Zdaj pa je na vrsti gospod Janez Ribič z vprašanjem za ministra za zdravje, gospoda
               Tomaža Gantarja.</p>
            </sp>
            <sp xml:id="SDZ6-Redna-17-2013-09-23.sp159">

               <speaker>JANEZ RIBIČ (PS SLS):</speaker>

               <p>Hvala za besedo, spoštovana podpredsednica Državnega zbora. Spoštovani gospod
               minister za zdravje Tomaž Gantar!</p>
               <p>Na Onkološkem institutu Ljubljana se že od leta 2007 ukvarjajo s problemom legionele,
               povečano vsebnostjo rjastih delcev železa in cinka v vodi. Zadnji čas je, da bi se
               najtežjim bolnikom in zaposlenim na tem inštitutu zagotovila zdrava pitna voda in
               odpravila dolgoletna sramota v zvezi z gradnjo Onkološkega inštituta, ki se je gradil
               enajst let namesto planiranih treh let in je zato ena od posledic tudi katastrofalni
               vodovod in nezdrava voda. Vrednost gradnje se je od predvidenih 22 milijonov povečala
               kar na 49 milijonov evrov. V medijih smo zasledili napoved, da naj bi prihodnje leto
               končno na Onkološkem institutu Ljubljana že imeli novo vodovodno napeljavo. Zavod za
               gradbeništvo je v izvedenskem mnenju ugotovil številne nepravilnosti na vodovodu,
               celo puščanje cevi in ugotovil, da je treba vodovod v celoti zamenjati. Vzrok za
               težave z legionelo je kombinacija korozije cevi in prenizkih temperatur vode, saj so
               našteli kar 25 slepih vodov, ki so nastali zaradi večkrat spremenjenih načrtov
               gradnje. Vaše ministrstvo je domnevno sicer že začelo zbirati javna naročila in
               razpise, ki bi se morali končati že do konca lanskega leta. Nov vodovod naj bi
               zgradili z bančnimi garancijami in nekaj dodatnimi milijoni, vendar se še ne ve, kje
               jih boste dobili.</p>
               <p>Ali je res, da je bančna garancija v višini 140 tisoč evrov zapadla že leta 2010,
               naslednja vrednost milijon 58 tisoč evrov pa bo zapadla konec tega leta?</p>
               <p>V zdravstvu vse bolj primanjkuje sredstev, zato je nujno treba namensko omogočiti
               unovčenje bančne garancije in preprečiti, da bi propadla še tako rečeno druga možnost
               v višini milijon 58 tisoč evrov.</p>
               <p>Zato vas sprašujem, spoštovani minister:</p>
               <p>Kaj boste ukrenili, da se dokončno uredi ustrezen vodovod na Onkološkem inštitutu
               Ljubljana?</p>
               <p>Kako boste zagotovili dodatna potrebna sredstva za ureditev vodovoda na Onkološkem
               inštitutu?</p>
               <p>Kako boste omogočili unovčenje garancije in s tem preprečili propad še druge možnosti
               v višini milijon 58 tisoč evrov sredstev?</p>
               <p>Prosim za odgovor.</p>
            </sp>
            <sp xml:id="SDZ6-Redna-17-2013-09-23.sp160">

               <speaker>PODPREDSEDNICA ROMANA TOMC:</speaker>

               <p>Hvala lepa za vprašanje.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp161">

               <speaker>TOMAŽ GANTAR:</speaker>

               <p>Hvala.Še enkrat lep pozdrav vsem!</p>
               <p>V lanskem letu smo napravili en nadzor nad gradnjo Onkološkega inštituta in v resnici
               se je tam dogajalo vse, kar se ne bi smelo. In te ugotovitve so bile zapisane. Iz teh
               ugotovitev sledi tudi to, kar ste vi omenili, se pravi vsi problemi v zvezi z
               vodovodnim omrežjem, ki je bilo neustrezno projektirano, izvedeno in vse, kar sodi
               zraven. Res je bilo mnenje Zavoda za gradbeništvo, da je potreben nov vodovodni sitem
               na Onkološkem inštitutu. V zvezi s tem mnenjem smo mi tudi naročili nov projekt, ki
               je bil pripravljen, potem je bila spomladi opravljena tudi revizija projekta in
               napravljena naknadno potem še recenzija, recenzijsko poročilo glede na vso
               dokumentacijo. Sledil je javni razpis za izbiro izvajalca, ki se je zaključil v
               avgustu. Zdaj strokovne službe pregledujejo ti dve ponudbi, ki sta prišli, in bomo
               verjetno v kratkem tudi izbrali na osnovi teh javnih naročil izvajalca za sanacijo
               vodovodnega omrežja. Gre za zahteven projekt, glede na to, da je treba istočasno
               zagotoviti normalno delovanje Onkološkega inštituta in zgraditi oziroma postaviti nov
               vodovodni sistem.</p>
               <p>Kar se tiče sredstev, ki so za to potrebna, res je v letu 2010 zapadlih in jih ne
               moremo več izkoristiti 140 tisoč evrov, medtem ko smo pa konec lanskega leta unovčili
               bančno garancijo v višini 2 milijona 132 tisoč evrov, se pravi, to je že unovčeno in
               gre za precej večji znesek, kot ga vi omenjate, mislim, da ste milijon 58 tisoč evrov
               omenjali. Razliko do vrednosti izpeljave tega projekta pa nekako predvidevamo in smo
               rezervirali v predlogu rebalansa proračuna, ki bo zdaj v kratkem tukaj tudi
               predstavljen. Tako da v tem primeru ne vidim več bistvenih zadržkov, če se ne bi na
               odločitev pritožili po izbiri izvajalca, da ne bi potem ta projekt oziroma ta
               sanacija vodovodnega sistema v resnici tudi tako stekla. Hvala.</p>
            </sp>
            <sp xml:id="SDZ6-Redna-17-2013-09-23.sp162">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, gospod Ribič.</p>
            </sp>
            <sp xml:id="SDZ6-Redna-17-2013-09-23.sp163">

               <speaker>JANEZ RIBIČ (PS SLS):</speaker>

               <p>Hvala za odgovor.</p>
               <p>Resnični si želim, da bi se na tem inštitutu uredila ustrezna kvaliteta vode za
               tiste, ki so tam na zdravljenju, pa tudi tiste, ki so tam zaposleni. Veseli me, da
               ste unovčili še več sredstev, kot imam sam podatek. Zanima me, če bodo potrebna še
               dodatna sredstva za to. Pravite, da jih v rebalansu proračuna načrtujete in seveda
               vam želim, da bi vam to uspelo, da bi se stanje izboljšalo.</p>
            </sp>
            <sp xml:id="SDZ6-Redna-17-2013-09-23.sp164">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Minister izvolite.</p>
            </sp>
            <sp xml:id="SDZ6-Redna-17-2013-09-23.sp165">

               <speaker>TOMAŽ GANTAR:</speaker>

               <p>Predvidena ocena glede na javne razpise je okoli 6 milijonov evrov. To pomeni, da
               bomo potrebovali še okoli dodatne 4 milijone evrov za to sanacijo. Sredstva smo
               predvideli v predlogu rebalansa proračuna v okviru investicijskih sredstev
               Ministrstva za zdravje. Verjamem, da bo to tudi izvedeno. Se pa je izkazalo dejstvo,
               ki smo ga tudi ob nadzoru že ugotovili, da je 5-odstotna bančna garancija, ki je bila
               zahtevana pri tem projektu, prenizka za dela na področju zdravstva, kjer so vsa
               dodatna dela bistveno dražja.</p>
            </sp>
            <sp xml:id="SDZ6-Redna-17-2013-09-23.sp166">

               <speaker>PODPREDSEDNICA ROMANA TOMC:</speaker>

               <p>Hvala lepa ministru za odgovore.</p>
               <p>Na vrsti je gospod Franc Breznik z vprašanjem za ministra za notranje zadeve dr.
               Viranta.</p>
            </sp>
            <sp xml:id="SDZ6-Redna-17-2013-09-23.sp167">

               <speaker>FRANC BREZNIK (PS SDS):</speaker>

               <p>Najlepša hvala.</p>
               <p>Spoštovani minister Virant, v začetku meseca junija ste oznanili širni Sloveniji, da
               namenite ukiniti sto manjših slovenskih občin, ki imajo manj kot 5 tisoč prebivalcev.
               Pri tem ste omenili tudi, da bo prihranek na daljši rok približno 100 milijonov evrov
               in da bodo že v prvih letih zmanjšani stroški delovnih mest v teh občinah, različni
               funkcionarski dodatki in da bo prihranek več kot 10 milijonov evrov.</p>
               <p>Sprašujem vas, ker prihajam iz nekega okolja, občine Lenart, Benedikt, Cerkvenjaki,
               Jurovski dol, Sv. Ana, Sv. Jurij, kjer je podeželje, ki je bilo vedno nekako
               podhranjeno tudi glede infrastrukture, kjer so te občine v zadnjih letih naredile
               velik korak h kvaliteti življenja na podeželju, k ohranjanju nekega življenja mladine
               na tem podeželju. Zgradili so številno infrastrukturo, zgradili so številne šole,
               omogočili so tudi delo podjetnikom v novih obrtnih conah. Moram priznati, da so
               ljudje zelo ožaloščeni, ker občutijo, da obstaja nek dvom v njihovo transparentno,
               racionalno delo, ki so jo te občine izpeljale in ne nazadnje tudi te občine so
               nosilci določenih vlaganj. Zaradi tega lahko govorimo tudi o nekaterih
               infrastrukturnih vlaganjih, katerih so nosilec manjše občine v Republiki Sloveniji.
               Ljudje so zaskrbljeni. Predvsem so zaskrbljeni, ker so to zelo maloštevilna delovna
               mesta. Občina, ki ima manj kot 5 tisoč prebivalcev ima navadno zaposlenih v občinski
               upravi 5 do 10 ljudi in če je sto občin, to pomeni, da bi s tem prihranili manj kot
               tisoč delovnih mest na področju Republike Slovenije.</p>
               <p>Zato vas sprašujem:</p>
               <p>Po kateri metodologiji ste določili ali pa nekako uokvirili, da boste privarčevali
               100 milijonov evrov?</p>
               <p>Skupaj z župani Slovenskih goric smo na več sestankih poskušali dobiti te podatke ali
               narediti neke izračune, kako bi lahko privarčevali 100 milijonov evrov.</p>
               <p>Kot poslanec Državnega zbora, lahko rečem, preko župana, prebivalcev osrednjih
               Slovenskih goric sprašujem:</p>
               <p>Po kateri metodologiji ste izračunali, da bo prihranek več kot 100 milijonov evrov v
               naslednjih letih?</p>
               <p>Najlepša hvala za odgovor.</p>
            </sp>
            <sp xml:id="SDZ6-Redna-17-2013-09-23.sp168">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Dr. Virant, izvolite.</p>
            </sp>
            <sp xml:id="SDZ6-Redna-17-2013-09-23.sp169">

               <speaker>DR. GREGOR VIRANT:</speaker>

               <p>Hvala lepa.</p>
               <p>Da je reforma slovenske lokalne samouprave nujno potrebna, misli velika večina
               slovenskega prebivalstva. Sedaj smo si lahko ogledali nekaj javnomnenjskih raziskav,
               ki so pokazale, da 80 % ljudi podpira projekt Združevanje občin, redko kateri projekt
               katerekoli vlade je imel tako podporo. Reformo lokalne samouprave podpira tudi
               stroka. Namreč, ta trenutek danes po nekaj manj kot 20 letih, odkar smo naredili
               reformo lokalne samouprave leta 1994, ugotavljamo, da je lokalna samouprava izjemno
               šibka. Šibka pa je predvsem zaradi tega, ker so šibki njeni najšibkejši členi. To so
               male šibke funkcionalno komaj usposobljene občine, ki imajo nekaj sto ali pa mogoče 2
               tisoč ali pa 3 tisoč prebivalcev in preprosto s svojimi kapacitetami niso zmožne,
               niso sposobne zagotoviti vsega tistega, kar bi lokalna samouprava lahko. Zato je
               Slovenija zelo centralizirana država. Lokalna samouprava porabi samo 12 % celotne
               javne porabe, kar je daleč, daleč pod recimo nivojem tistih držav, ki jih štejemo za
               zgled lokalne samouprave, kot so Danska, na primer, kjer o večini porabe javnega
               denarja odločajo na lokalni ravni. Torej imamo šibke občine, to velja seveda tudi za
               podeželje. Ideja o združevanju občin, ki jo zelo močno podpiram, nikakor ni ideja,
               usmerjena proti podeželju. Ravno nasprotno. Če vi dve ali tri podeželske občine
               povežete, ki so danes majhne, šibke, slabo učinkovite, ki imajo občinske uprave, tako
               kot ste rekli, z dvema, tremi zaposlenimi, ki imajo relativno šibko kadrovsko izbiro
               znotraj tako majhnega števila prebivalcev, če jih povežete, če jih združite v eno
               močno občino z večjim kapacitetami, bo to za razvoj podeželja zelo zelo koristno.
               Male občine so svoj razvojni potencial izkoristile, zasičile, bi lahko rekel. In od
               tukaj naprej je treba razmišljati o povezavah.</p>
               <p>Seveda združevanje občin ne more biti edina zgodba reforme lokalne samouprave. Vsa
               stroka opozarja, da nam med državo in občinami manjka vmesni nivo lokalne samouprave,
               to so pokrajine. Kar nekaj področij je, ki jih je enostavno nemogoče razmestiti,
               torej dati v pristojnost državi ali pa občini. Če vam jih samo naštejem nekaj.
               Vprašanje ravnanja s komunalnimi odpadki. Kako lahko za to poskrbijo občine, če je to
               po naravi stvari regijska zadeva, vezana na regijske centre za ravnanje z odpadki?
               Veliko bolj logično bi bilo, da bi to opravljale pokrajine. Prostorsko planiranje.
               Naravnost noro je, da bi morali imeti danes v Sloveniji 212 prostorskih načrtov. 6
               let ali koliko je minilo, odkar je bil sprejet Zakon o prostorskem načrtovanju, 60
               občin ima sprejete prostorske plane. Tako kot je šlo doslej, ne bo šlo naprej. To je
               gotovo, to je dejstvo. Seveda se pa zelo dobro zavedam, da je tistih, recimo 20 %, ki
               temu projektu reforme nasprotujejo, zelo veliko močnih in glasnih ljudi, zato se bomo
               lotili reforme, se bomo lotili sprememb preudarno in postopoma. Najprej bomo
               pripravili, zelo v kratkem, do konca letošnjega leta strategijo reforme lokalne
               samouprave, verjetno že tudi prvi zakon, ki bo vodil v smer združevanja občin, ki bo
               omogočal ali pa bo postopkovna podlaga za združevanja občin. Potem se bomo začeli
               pogovarjati tako s strokovno javnostjo kot tudi z reprezentativnimi združenji občin,
               zato da postopoma pridemo do rezultata. Jaz vem, da to ni nekaj, kar bi lahko
               naredili čez noč, da so si tudi druge države vzele zato več časa, da so to reforme,
               ki rabijo nekaj časa, da se izpeljejo, da se tudi ljudi na terenu prepriča, da je to
               za njih bolje. Ker jaz sem pa trdno prepričan in trdno verjamem v to, da je za vso
               Slovenijo in za vse prebivalce Slovenije boljše, če bi bila lokalna samouprava
               močnejša, če bi imeli večje, močnejše in bolj kompetentne občine. Toliko v prvem
               delu. Prihranek varčevanja pa tukaj še zdaleč ni v ospredju tega projekta.</p>
            </sp>
            <sp xml:id="SDZ6-Redna-17-2013-09-23.sp170">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Gospod Breznik, izvolite.</p>
            </sp>
            <sp xml:id="SDZ6-Redna-17-2013-09-23.sp171">

               <speaker>FRANC BREZNIK (PS SDS):</speaker>

               <p>Moram priznati, da sem po eni strani vesel, da ste nam dali iztočnico že za nekaj
               naslednjega. Samo upam, da verjamemo v to, da gremo v evolucijo lokalne samouprave,
               če pravilno razumem.</p>
               <p>Ali se lahko začnemo pogovarjati, preden ukinemo občine, o drugem nivoju, vmesnem
               nivoju, o tako imenovanih pokrajinah, pri katerih ni konsenza?</p>
               <p>Kot vemo, je že zgodovinsko dokazano, da je Štajerska drugačna od Ljubljane,
               Primorske, tako je Dolenjska drugačna od Gorenjske.</p>
               <p>Zakaj ne govorimo o tem? Zakaj ne gremo v pokrajine v srednjeročnem obdobju?</p>
               <p>Potem pa se bodo – po avstrijskem modelu –, kje so sedaj občine manjše, lahko
               priključevale brez velikih problemov.</p>
               <p>Ne morete primerjati Danske s Slovenijo, lahko pa primerjamo Avstrijo s Slovenijo,
               700 let imamo skupne zgodovine in približno enake okoliščine. Sami ste pravnik,
               zgodovino prava poznate, ki je bila 700 let v tej regiji. Mene sprašujejo, zakaj
               nimamo vmesnega nivoja.</p>
               <p>Potem je problem tudi zmanjševanje tako imenovanih upravnih strokovnjakov, o katerih
               govorimo – v tem delu se strinjava.</p>
               <p>Zakaj niste tega dali v plan? Da naredimo takoj plan za naslednje tri, štiri leta in
               ustanovimo pokrajine. Zakaj to stoji?</p>
               <p>Še en podatek. Ukinjanje manjših občin, Ljubljana pa ima proračun 313 milijonov in 74
               tisoč javnih uslužbencev dela v Ljubljani:</p>
               <p>Ali bomo rešili ta problem pred malimi občinami?</p>
               <p>Tudi če jih jutri ukinemo, recimo, da privarčujemo, tisoč 500 delovnih mest
               ukinemo:</p>
               <p>Kje pa je ostalih 74 tisoč ljudi, ki delajo v Ljubljani?</p>
               <p>Ali si ljudje v Slovenskih goricah in ostalih malih občinah ne zaslužijo dobrega
               življenja, kvalitetnega življenja?</p>
               <p>Zakaj jim torej ne ponudite pokrajin?</p>
               <p>Ni le decentralizacija prvoten namen, ampak gre za neko boljšo politiko v lokalni
               samoupravi.</p>
               <p>To je moje vprašanje, ki je ključno, ki je ključno tudi za nadaljnji razvoj lokalne
               samouprave. To bi bilo tudi pravično do teh ljudi, ki živijo v tem okolju. Pravično
               bi jim bilo povedati, gremo naprej, gremo v drugi nivo, ki ga imajo Avstrijci, ki
               imajo izkušnje. Nam ni treba odkrivati tople vode in metati denarja skozi okno.
               Toliko v tem delu.</p>
            </sp>
            <sp xml:id="SDZ6-Redna-17-2013-09-23.sp172">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Dr. Virant, izvolite.</p>
            </sp>
            <sp xml:id="SDZ6-Redna-17-2013-09-23.sp173">

               <speaker>DR. GREGOR VIRANT:</speaker>

               <p>Hvala.</p>
               <p>Mislim, da se bomo o tej temi še zelo veliko pogovarjali. Moram pa še enkrat
               poudariti, za podeželske občine, za podeželje in za decentralizacijo Slovenije bi
               prav gotovo bilo bolje, če bi imeli sistem lokalne samouprave, ki bi temeljil na taki
               občini, kot je bila zamišljena takrat na začetku, ko je zakon zelo jasno povedal, da
               občine ne morejo imeti manj kot 5 tisoč prebivalcev. Ponekod so se tudi tako
               odločili, so obdržali večje občine, močnejše in so s tem zadovoljni. Dobili smo
               popolnoma asimetrično lokalno samoupravo, ki jo nekateri strokovnjaki imenujejo
               sistem piščancev in nojev; torej, na eni strani imamo velike, glomazne občine, zlasti
               v jugozahodni Sloveniji, recimo Mestna občina Koper, ki se je šele po odločbi
               Ustavnega sodišča delila in je pravzaprav po odločbi Ustavnega sodišča nastala občina
               Ankaran. Na drugi strani imamo severovzhodno Slovenijo, ki se je pa razdrobila na
               male občine, ki jih je, recimo, prof. Šmidovnik imenoval piščanci v primerjavi z
               noji. To je velik problem. Mestna občina Koper, Ljubljana ali pa Brežice, če hočete,
               to je občina, ki se pa ni tako delila in drobila, ima danes popolnoma enake naloge,
               enake pristojnosti in mora delati vse enako kot Osilnica, Odranci, Hodoš ali kakšna
               druga slovenska občina. To je velik problem, ker te male občine preprosto teh nalog
               niso sposobne, niso zmožne opraviti. Mnogo malih občin je iz tega naslova pridobilo
               kar nekaj investicijskega denarja. Investirale so v projekte, pač manjše projekte, po
               naravi stvari so bili manjši, ker so bazirali v majhnih občinah, asfaltiranje cest,
               razsvetljava in tako dalje. Vendar danes nam zmanjkuje denarja za kakšne večje,
               pomembnejše projekte, take, ki bi dali več delovnih mest. Tisto, kar je bilo
               investirano v teh malih občinah, to tam ostane, tega ne bo nihče nikamor odpeljal,
               nikamor odnesel.</p>
               <p>Zdaj je čas, da naredimo korak naprej in da lokalno samoupravo okrepimo. Glejte,
               imamo tako absurdne situacije, kot je to, recimo, da se tri, štiri male občine med
               sabo ne morejo zmeniti za enoten prostorski plan in potem ena načrtuje neko cesto, jo
               tudi zgradi in je asfaltirana cesta z javno razsvetljavo in vsem, ki se potem sredi
               polja ustavi na občinski meji. Takšni absurdi nastajajo!</p>
               <p>Podpiram pa idejo pokrajin in mislim, da se moramo tudi o tem pogovarjati. Tako
               mislim, da se bomo v naslednjih mesecih zelo celovito in strateško pogovarjali o
               nadaljnji reformi lokalne samouprave. Nič pa na horuk, to vam pa lahko rečem.</p>
            </sp>
            <sp xml:id="SDZ6-Redna-17-2013-09-23.sp174">

               <speaker>PODPREDSEDNICA ROMANA TOMC:</speaker>

               <p>Gospod Breznik, izvolite.</p>
            </sp>
            <sp xml:id="SDZ6-Redna-17-2013-09-23.sp175">

               <speaker>FRANC BREZNIK (PS SDS):</speaker>

               <p>Torej se strinjate z mano, da se začnemo najprej pogovarjati o evoluciji, da vidimo,
               če lahko storimo neko evolucijo te lokalne samouprave, preden ukinemo občine, da se
               prvo pogovarjamo o t. i. drugem nivoju, t. i. o konstituiranju pokrajin, za katere
               mislim, da so nujno potrebne, in če je vaš namen tisti resnično dobrosrčen do teh
               manjših občin, da postorimo točno to, kar ste zdaj govorili. Ste pripravljeni
               ponuditi točno tak sistem razprave, da najprej razpravljamo o tem, da ponudimo drugi
               nivo lokalne samouprave?</p>
               <p>Poglejte, v Avstriji imajo dolgoletne izkušnje, zdaj se res manjše občine nekako
               združujejo. Združujejo se na podlagi ljudske volje, so zelo zadovoljni, ampak oni
               imajo drugi nivo, pri njih točno takšne spore, kot ste o njih govorili vi, rešujejo
               tako imenovani Bezierkshauptmänner ali vodje <q>"becirka"</q> ali okrajni glavarji. Zakaj bi
               mi odkrivali toplo vodo? Ni nam treba zgubljati časa, ne tukaj v parlamentu, ne vi na
               vladi, dajmo v proceduro t. i. evolucijo, sistem drugega nivoja, torej klasične
               pokrajine, in poskušajmo o tem razpravljati, če je to ... Ali se strinjate, da gremo
               v ta sistem ...</p>
            </sp>
            <sp xml:id="SDZ6-Redna-17-2013-09-23.sp176">

               <speaker>PODPREDSEDNICA ROMANA TOMC:</speaker>

               <p>... Gospod Breznik, ne more minister polemizirati, lahko bomo pa o njegovem odgovoru
               še razpravljali ...</p>
               <p/>
            </sp>
            <sp xml:id="SDZ6-Redna-17-2013-09-23.sp177">

               <speaker>FRANC BREZNIK (PS SDS):</speaker>

               <p>... v okviru pristojnosti poslanca prosim in želim, da damo to v javno razpravo tukaj
               v parlamentu. Menim, da je moj predlog dobronameren, da je zelo koristen, tudi za
               ostale poslance, ki prihajajo iz različnih okolij, ki imajo podobne probleme, in da v
               okviru pristojnosti lahko o tem razpravljamo. Hvala lepa.</p>
            </sp>
            <sp xml:id="SDZ6-Redna-17-2013-09-23.sp178">

               <speaker>PODPREDSEDNICA ROMANA TOMC:</speaker>

               <p>Hvala lepa za vaš predlog, o katerem bomo odločali v okviru glasovanj.</p>
               <p>Naslednji je na vrsti gospod Tomaž Lisec. Vprašanje ima za ministra za infrastrukturo
               in prostor, za gospoda Sama Omerzela.</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp179">

               <speaker>TOMAŽ LISEC (PS SDS):</speaker>

               <p>Hvala, predsedujoča, za besedo. Prisotni ministri, predvsem spoštovani minister
               Omrzel!</p>
               <p>Sam se zavedam, da časi, v katerih živimo, investicijam niso naklonjeni, ampak
               občutek imam, ko spremljam delovanje vaše vlade, predvsem preko sej vlade, da se ta
               vlada prav trudi, da bi še tistih investicij, ki so, bilo čedalje manj. Za tujce smo
               nezanimivi tako zaradi novih davkov, pretoge in predolge birokracije, pa tudi na
               žalost zaradi političnega nestabilnega okolja. Ta vlada je že v rebalansu proračuna
               za leto 2013 kar močno oklestila investicije, govori pa se, da se bo ta trend v
               predlaganih proračunih za leto 2014 in 2015 še močno nadaljeval. Torej, očitno v
               naslednjih dveh letih skoraj ne moremo pričakovati nekih novih investicij in tudi
               nekega gospodarskega razvoja, kar je zelo narobe. Mnogi od tistih, ki ste bili pred
               skoraj letom na drugi strani in vaši predstavniki ste pred letom močno govorili, da
               brez velikih investicijskih in infrastrukturnih projektov ne bomo zagnali
               gospodarskega razvoja v naši Sloveniji.</p>
               <p>Ko je vaš predhodnik, gospod Černač, rekel, da tudi njegov predhodnik na projektu
               izgradnje drugega tira, to je tudi moje vprašanje, ni pustil skoraj nobenega
               dokumenta, da se skoraj ni nič delalo oziroma da se je tisti predhodnik bolj ukvarjal
               z jadrnicami na področju prometa kot z izgradnjo drugega tira oziroma da so pozabili,
               da obstajajo tudi evropska sredstva, so ga napadli z vsemi topovi.</p>
               <p>V enem letu, kar je bil minister gospod Černač, se je nekaj premaknilo, zdaj pa
               zaradi te vaše zadnje izjave glede drugega tira me skrbi:</p>
               <p>Ali zadeve na tej osi Koper-Divača oziroma na tem projektu stojijo ali ste jih morda
               postavili v predal?</p>
               <p>Zakaj mislim, da je to pomembno vprašanje? Po besedah nekega znanega slovenskega
               ekonomista bo Slovenija čez nekaj let zaradi neizgradnje tega drugega tira vsako leto
               izgubila tudi do 800 milijonov evrov. Vsi vemo, da gradnja dokaj dolgo poteka,
               predvsem v Sloveniji, zato me zanima nekaj vprašanje:</p>
               <p>Kaj je s tem projektom?</p>
               <p>Ali ste ta projekt samo začasno, v skladu s proračunom, dali v predal ali ga dokončno
               pokopali?</p>
               <p>Sprašujem:</p>
               <p>Kaj se na projektu sploh dogaja?</p>
               <p>Kakšna je po vašem mnenju realna ocena izgradnje tega drugega tira, če bi se ga sploh
               spravili graditi?</p>
               <p>Kakšna je njegova časovnica?</p>
               <p>Kaj več pa v nadaljevanju. Hvala.</p>
            </sp>
            <sp xml:id="SDZ6-Redna-17-2013-09-23.sp180">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, minister.</p>
            </sp>
            <sp xml:id="SDZ6-Redna-17-2013-09-23.sp181">

               <speaker>SAMO OMERZEL:</speaker>

               <p>Hvala za besedo. Spoštovani gospod Lisec, hvala za vprašanje.</p>
               <p>Preden gremo na konkretno vprašanje, mogoče malce splošnih tem glede investicij, ki
               ste si jih v začetku dotaknili.</p>
               <p>Res je, da živimo v časih, ko je denarja premalo, predvsem kar se investicij tiče, in
               da bi si želeli več, vendar se ne morem z vami strinjati, da investicij ni. Če
               pogledamo samo trenutno, pa se bomo osredotočili na naše ministrstvo, v temu trenutku
               tečejo investicije v rangu petsto milijonov evrov – in to govorim samo o investicijah
               v železnice. Torej, pol milijarde evrov v temu trenutku v projektu, ki se izvaja, ki
               je tekoč. Tudi kar se tiče samega gospodarstva in odziva s terena, moram reči, da je
               izredno pozitiven. Na ta del in ta segment se ves čas pozablja, da teh pol milijarde
               evrov, katerega velik del so evropska sredstva, je v teku in dela se izvajajo. Tudi v
               bodoče smo pri planiranju proračuna za 2014 in naprej namenili zelo veliko pozornosti
               predvsem projektom, ki so financirani s področja evropskih sredstev, in teh
               investicij bo kar nekaj.</p>
               <p>Kar se tiče drugega tira in vprašanja glede te investicije samo nekaj podatkov: 27
               kilometrov enotirne proge, od tega 21 kilometrov pod zemljo. To je v bistvu sklep, ki
               ga je Vlada sprejela oktobra 2010, v katero smer se ta investicija pelje. Sam sem po
               kar napornem in dolgotrajnem analiziranju celotne situacije prišel do jasnih
               podatkov, v katerem okviru je ta investicija zastavljena. Celotna investicija za
               drugi tir – 1,4 milijarde evrov, govorim o vrednosti z DDV. To je številka, ki mene,
               bom uporabil mile besede, dela izredno skeptičnega. Kateri koli slovenski ekonomist
               me bo težko prepričal, da z investicijo 1,4 milijarde evrov lahko upravičimo to
               investicijo, na kakršen koli način.</p>
               <p>Kar se tiče slovenskih ekonomistov in strokovnjakov. Na tem mestu jih pozivam, če
               imajo investitorja, ki je pripravljen 1,4 milijarde evrov prinesti za drugi tir, je
               absolutno dobrodošel. Se pa bojim, da bo razočaranje pri iskanju investitorja v temu
               obsegu investicije.</p>
               <p>Kar se tiče pa same poti naprej; v temu trenutku bi se opredelil in ostal na temu
               nivoju, da sem izredno skeptičen do te investicije v tem rangu. Ne trdim, da v tem
               trenutku drugi tir ni potreben, bomo pa v roku enega meseca prinesli odločitev, kako
               z drugim tirom naprej.</p>
               <p>Zelo resno pa razmišljamo v tej smeri, da bi se ozka grla na železnici in obstoječi
               tir renoviral in da investiramo v ta del in s tem na nek način zagotovimo vse tiste
               kapacitete, ki jih Luka rabi za svoj razvoj za naslednjih deset let.</p>
            </sp>
            <sp xml:id="SDZ6-Redna-17-2013-09-23.sp182">

               <speaker>PODPREDSEDNICA ROMANA TOMC:</speaker>

               <p>Hvala lepa minister.</p>
               <p>Gospod Lisec, želite še?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp183">

               <speaker>TOMAŽ LISEC (PS SDS):</speaker>

               <p>Moram reči, da sem zelo vesel, da se investicije na vašem področju izvajajo, verjetno
               je tudi kakšen vaš predhodnik za to zaslužen.</p>
               <p>Predvsem me zanima to načrtovanje, ne bom se zdaj spuščal v proračun za 2014, 2015
               ampak sami ste v koalicijsko pogodbo zapisali, citiram, <q>"na področju železnic bomo
               prednostno obravnavali vse prostorske aktivnosti, ki so vezane na integracijo
               Slovenije."</q> Mislim, da ta drugi tir igra zelo pomembno vlogo. Te vaše namene
               podpiram, da boste, kot ste rekli, v roku enega meseca bolj konkretno lahko
               odgovorili. Tudi se strinjam z vami, da pri projektu, vrednem 1,4 milijarde, se nam
               ne sme zgoditi tisto, kar se nam je zgodilo oziroma se nam dogaja pri izgradnji TEŠ
               6, ampak vseeno, nekaj bo treba storiti.</p>
               <p>Tukaj vas kot ministra, malo na strokovni malo pa po politični plati, sprašujem:</p>
               <p>Kakšna je po vašem mnenju oziroma po mnenju strokovnjakov z ministrstva realna cena
               izgradnje drugega tira?</p>
               <p>Kakšna je realna cena ali pa časovnica modernizacije oziroma posodobitve obstoječega
               stanja?</p>
               <p>Vemo namreč, če bi zdaj za malenkost modernizirali to obstoječo traso, bi lahko za
               več kot 30 % izboljšali količino prevoženega tovora, hkrati pa morda ...</p>
               <p>Niste mi odgovorili:</p>
               <p>Kako vi osebno vidite javnofinančno sliko tega projekta v prihodnosti?</p>
               <p>Sami ste rekli, da verjamete, da 1,4 milijarde nihče ne bo vložil, ampak:</p>
               <p>Ali boste vztrajali na javno-zasebnem partnerstvu, ali izključno na finančnih virih
               države, ali pa morda izkoristili tudi naslednjo evropsko perspektivo?</p>
               <p>Hvala.</p>
            </sp>
            <sp xml:id="SDZ6-Redna-17-2013-09-23.sp184">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Minister.</p>
            </sp>
            <sp xml:id="SDZ6-Redna-17-2013-09-23.sp185">

               <speaker>SAMO OMERZEL:</speaker>

               <p>Hvala za dodatno vprašanje.</p>
               <p>Če najprej pogledamo drugi tir; varianta, kot je bila potrjena leta 2010, je ocenjena
               na to vrednost. Verjamem, da je ta ocena zaradi planiranja variante celo realna,
               kajti govorimo o 21 kilometrih tunela, pa še moramo se zavedati, da teh 21 kilometrov
               gre v veliki meri čez Kras. Torej se nam lahko zgodi, da bomo na določenih segmentih
               naleteli na nepredvidene situacije, ki nam bodo investicijo še povečale. Zaradi vseh
               teh argumentov in planirane trase je težko govoriti o tem, kakšna pa je realna
               investicija.</p>
               <p>Pred odločitvijo iz leta 2010 je bilo planiranih kar nekaj variant, vendar ocene
               samih finančnih rednosti za ta del niso bile narejene, zato ker je bila ta varianta
               potrjena in ocenjena na to vrednost, na katero je bila ocenjena. Tisto, kar se meni
               zdi dosti bolj realno, ampak je preuranjeno dokončno odločitev potrditi, dosti bolj
               realno se mi zdi ravno to – vidim, da ste tudi sami v to smer razmišljali –, da gre
               za posodobitev obstoječe proge. V tem trenutku ocenjujemo, da bi nekje v rangu 300
               milijonov evrov potrebna investicija zadovoljila kapacitete, ki so potrebne za Luko
               Koper za servisiranje njenih potreb za naslednjih 10 let.</p>
               <p>Torej to je trenutna ocena v rangu 300 milijonov evrov. Kot pa rečeno, v roku enega
               meseca bomo tudi odgovore na te range imeli in v kateri smeri naprej peljati razvoj
               železnic.</p>
            </sp>
            <sp xml:id="SDZ6-Redna-17-2013-09-23.sp186">

               <speaker>PODPREDSEDNICA ROMANA TOMC:</speaker>

               <p>Hvala lepa ministru.</p>
               <p>Gospa Alenka Jeraj, vprašanje za ministra za notranje zadeve dr. Gregorja Viranta.
            </p>
            </sp>
            <sp xml:id="SDZ6-Redna-17-2013-09-23.sp187">

               <speaker>ALENKA JERAJ (PS SDS):</speaker>

               <p>Hvala za besedo.</p>
               <p>Ministra Viranta sprašujem v zvezi z <q>"getom Celovški dvori"</q> oziroma po elektronski
               pošti kroži informacija s tem naslovom, verjetno je prišla že tudi do vas. Prav tako
               je bil pred časom v Delu članek o tem, da stanovalci tarnajo, da so se namesto v
               ugledno sosesko naselili v središče kriminala. Poleg očitkov o slabi gradnji in
               praznih stanovanjih, ki jih sedaj prodajo pod ceno, tamkajšnji prebivalci opozarjajo
               na povečano število prekrškov in kaznivih dejanj. Nekateri trdijo celo, da so se v
               prazna stanovanja naselili brezdomci, narkomani in mladina, ki prostore uporablja za
               zabave in družabne igre. Zagotovo je to slaba popotnica za stečajnega upravitelja
               Vegrada, ki je pred časom z NLB sklenil dogovor, da se stanovanja lahko prodajo za
               tisoč 500 evrov za kvadratni meter, kar je bistveno manj, kot so zanj odšteli mnogi
               drugi. Poleg tega krožijo govorice, da naj bi imeli šišenski policisti v okolici
               precej dela zaradi kršitev javnega reda in miru. Zato me zanima:</p>
               <p>Ali drži, da so bili v stanovanjih v Celovških dvorih naseljeni, sicer na podlagi
               razpisa MOL, prosilci, ki so v težkih finančnih situacijah oziroma celo socialni
               problem?</p>
               <p>Kako ocenjujete trditev ali pa to, kar kroži po pošti, da se je tja preselil tudi del
               kriminalnega podzemlja v prestolnici, na kar kažejo intervencije policije, ki deluje
               na tem območju?</p>
            </sp>
            <sp xml:id="SDZ6-Redna-17-2013-09-23.sp188">

               <speaker>PODPREDSEDNICA POLONCA KOMAR:</speaker>

               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp189">

               <speaker>DR. GREGOR VIRANT:</speaker>

               <p>Hvala lepa.</p>
               <p>Glede tega, koga, če in koga je MOL naselila v Celovških dvorih, ne morem
               odgovarjati, ker tega seveda ne vem. Bom pa dal odgovor glede varnostne situacije in
               varnostne problematike na območju Celovških dvorov.</p>
               <p>Vsa taka naselja, kjer je velika gostota prebivalstva, kjer so velike dnevne
               migracije, kjer je veliko lokalov, podjetij, itn., so vedno nek poseben varnostni
               izziv. Policija se na to odziva s točno usmerjenimi aktivnostmi, to je zlasti z večjo
               prisotnostjo – torej, da je bolj prisotna na terenu – in da prebivalce opozarja na
               pojave kriminalitete in načine izvrševanja kaznivih dejanj. Pomemben je tudi
               partnerski odnos policije z lokalno skupnostjo. Torej, da ljudje obveščajo policijo o
               varnostni problematiki, o prekrških, kaznivih dejanjih in policija se vedno takoj
               odzove in ustrezno odreagira.</p>
               <p>Z večanjem števila stanovalcev v Celovških dvorih je v zadnjem času policija prejela
               tudi več obvestil o varnostni problematiki. Povečalo se je število prijav kaznivih
               dejanj in prekrškov, do katerih prihaja predvsem v kletnih prostorih navedenega
               naselja. Dejstvo je, da so bili prostori v Celovških dvorih prazni in nezavarovani, s
               tem pa relativno lahko dostopni tudi osebam, ki ne stanujejo na navedeni
               lokaciji.</p>
               <p>V zvezi z navedenim je bilo s strani policije izvedenih že več aktivnosti za
               izboljšanje stanja, pregled stanja, ocenjena varnostna situacija, razgovori s
               stanovalci. Policijske patrulje redno podnevi in ponoči izvajajo kontrolo podzemnih
               garaž in zunanje ceste ter okolico Celovških dvorov. Bili so sestanki s SPN,
               Stanovanjskim skladom, Mestnim redarstvom, varnostno službo. Policija je v zadnjem
               času s svojimi ukrepi na tem območju odkrila dve ukradeni vozili, našla nekaj
               ukradenih registrskih tablic, opravila zaseg prepovedane droge, izvedla več
               intervencij ter obravnavala še nekatera druga kazniva dejanja in dogodke.</p>
               <p>Po podatkih policije varnostna problematika v naselju Celovški dvori ne izstopa
               bistveno po varnostnih pojavih od drugih naselij s približno enako gostoto. Celovški
               dvori so spalno naselje, tam praktično ni lokalov in problematike, ki se ponavadi
               veže na lokale. Z različnimi oblikami dela, kot je zbiranje obvestil, pogovor s
               stanovalci, lastniki in tako dalje, policija do danes ni potrdila navedbe raznih
               splošnih medijskih objav in sporočil, ki krožijo, da naj bi se v naselju Celovški
               dvori organizirano dogajale različne kriminalne dejavnosti. Prav tako kljub
               pričakovanju ni prejela nobenih dodatnih konkretnih informacij, ki bi potrjevale
               obstoj organiziranih oblik kriminalitete, kot je prostitucija, igre na srečo, promet
               s prepovedanimi drogami, razen teh splošnih navedb, ki krožijo po internetu. So pa
               bile že od samega začetka ugotovljene določene pomanjkljivosti glede nekontroliranega
               dostopa do garaž in kletnih prostorov, o čemer je bil obveščen upravljavec in
               lastnik.</p>
               <p>Policija, konkretno Policijska uprava Ljubljana, bo še naprej intenzivno spremljala
               varnostno problematiko na tem območju in bo tudi takoj ukrepala, če bo zaznala
               dogodke, ki so v njeni pristojnosti.</p>
            </sp>
            <sp xml:id="SDZ6-Redna-17-2013-09-23.sp190">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp191">

               <speaker>ALENKA JERAJ (PS SDS):</speaker>

               <p>Če pravilno razumem, so ugotovili nekatera kriminalna dejanja, pri čemer ste omenili
               drogo in podobno, ne pa tega, kar se našteva v tej anonimki oziroma v tem, kar kroži,
               da je več kot 50 prostitutk, 4 masažni saloni na črno, 2 igralnici na črno – tega pa
               niso ugotovili.</p>
               <p>Mogoče za zaključek samo še to:</p>
               <p>Ali je sprejeta kakršna koli strategija oziroma načrt, kako se bo odpravljalo kar
               koli takega – če je?</p>
               <p>Mislim, da ste tudi sami ugotovili, da je opaznega nekaj več kriminala. Torej, če se
               ne bo ukrepalo, ga bo samo še več. Zanima me:</p>
               <p>Ali je sprejet kakšen načrt oziroma strategija, da ko policija oceni, kakšna je
               varnost oziroma kakšni so problemi, pripravi tudi načrt, kako se bo s tem
               spopadla?</p>
               <p>Če katere od teh stvari držijo, verjetno ni dovolj samo ena policijska postaja v
               Šiški, ampak je to lahko tudi malo bolj zahtevna obravnava; torej, da je več
               policistov, da se k problemu pristopi, preden bo dejansko prišlo do česa hujšega.
               Upajmo pa, da ne.</p>
            </sp>
            <sp xml:id="SDZ6-Redna-17-2013-09-23.sp192">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp193">

               <speaker>DR. GREGOR VIRANT:</speaker>

               <p>Kot rečeno, policija je naredila oceno varnostne situacije in intenzivno zbira
               informacije. Zaenkrat se te splošne informacije o igrah na srečo, o prostituciji in
               tako naprej niso potrdile; kriminalisti to delajo po metodah, ki so v stroki
               uveljavljene. Domnevam, da so šli pogledat neke ponudbe, ki se pojavljajo, in
               preverjali, ali se to dogaja na območju Celovških dvorov, in zaenkrat kaže, da ne. So
               pa prisotni, zbirajo informacije, se pogovarjajo s stanovalci, lastniki in bodo
               intenzivno prisotni še naprej, podnevi in ponoči.</p>
               <p>Mogoče še malo statistike. Sicer nimam podatkov ravno za Celovške dvore, ampak za
               Šiško na splošno je trend v letu 2012 oziroma podatki iz leta 2012 so primerljivi
               trendom drugje. Recimo, vlomi so ostali točno na istem nivoju kot leta 2011 ob istem
               času, tisoč 309, ropov je nekoliko manj, drznih tatvin za malenkost več, tatvin
               motornih vozil manj. Vseh premoženjskih deliktov, ki so jih obravnavali, je nekoliko
               več. Tu ni nekega silnega odstopanja.</p>
               <p>Če skrajšam, zaenkrat se je pokazalo, da te pompozne informacije, ki krožijo, ne
               držijo, da je neka povečana varnostna problematika, policija je pozorna in bo ostala
               pozorna in na terenu prisotna še naprej.</p>
            </sp>
            <sp xml:id="SDZ6-Redna-17-2013-09-23.sp194">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Naslednje vprašanje bo zastavil gospod Zvonko Lah, in sicer ministru za
               infrastrukturo in prostor gospodu Samu Omerzelu.</p>
            </sp>
            <sp xml:id="SDZ6-Redna-17-2013-09-23.sp195">

               <speaker>ZVONKO LAH (PS SDS):</speaker>

               <p>Hvala lepa za besedo, spoštovana predsedujoča. Spoštovani ministri!</p>
               <p>Moje vprašanje ministru za infrastrukturo in prostor se tiče tudi ostalih dveh
               ministrov, sem vesel, da sta tukaj, v pristojnosti lokalne samouprave in
               gospodarstva.</p>
               <p>Gospod minister, če se spomnite, ko ste nastopili mandat, sem na hearingu nekaj
               rekel; in sicer, da v šestih mesecih ne boste popravili prostorske zakonodaje, ker je
               preveč kompleksna zadeva, preveč obširna. Takrat ste me narobe razumeli, kot ste še
               enkrat imeli razpravo na odboru. Sicer je samo tri dni po teh šestih mesecih vašega
               nastopa, 20. 9. je bilo šest mesecev, in ne vidim, da bi bila v proceduri prostorska
               zakonodaja. Namreč, vem, da niste s tega področja prišli na to funkcijo, da je toliko
               ne poznate, jaz pa sem se v trinajstletnem županovanju dobro spoznal z vsemi, tudi
               državnimi, projekti, gradnje avtocest in tako naprej.</p>
               <p>Moram reči, da v vašem programu dela vlade ste napisali, da boste prenovili
               strategijo prostorskega razvoja Slovenije – v leto 2014 ste to prestavili. Ker je to
               krovni akt, strategija prostorskega razvoja Slovenije, ki je zelo zastarela, zelo
               pavšalna, rekel bi, izdelana je bil v času konjukture, ko smo imeli ogromno idej,
               sedaj pa je situacija čisto drugačna. Potem nimamo državnega prostorskega reda, ki je
               nastavek tega; tudi nimamo občinskih prostorskih načrtov. Prej je minister Virant
               rekel, da komaj 60 občin od 211 ima sprejete prostorske plane. To je žalostno.
               Državni prostorski načrti, državna infrastruktura, prometna ali energetska neposredno
               ne daje delovnih mest. Delovna mesta neposredno ustvarjajo prostorski akti oziroma
               industrijske cone, gospodarska središča.</p>
               <p>Zadnjič smo imeli srečo se pogovarjati z evropskim sekretarjem za regionalni razvoj,
               ki je poudaril gospodarska središča, ki sta bila osnova v letu 2004–2008, in potem od
               2008 naprej je to enostavno zamrlo. Nekatere sredine oziroma regije so veliko
               naredile, nekatere nič. Tam so nova delovna mesta, in to stalna delovna mesta. Na tej
               prostorski zakonodaji je treba pohiteti, po mojem. Ampak s takim tempom, kot ste ga
               navedli v planu, do občinskih prostorskih načrtov, tistih pravih, ne bomo prišli še
               nekaj let.</p>
            </sp>
            <sp xml:id="SDZ6-Redna-17-2013-09-23.sp196">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp197">

               <speaker>SAMO OMERZEL:</speaker>

               <p>Hvala za besedo. Spoštovani gospod Lah, hvala za vprašanje.</p>
               <p>Res je, urejanje prostora in gradnja objektov je izredno kompleksna tema. Tega se
               zavedam. Na eni strani imamo sam proces izvajanja in priprava same dokumentacije in
               izvajanje vsega, da pridemo do cilja, na drugi strani imamo pa zakonodajo. V tem
               trenutku imamo na področju zakonodaje štiri zakone, ki to urejajo, in sicer Zakon o
               prostorskem načrtovanju, Zakon o graditvi objektov, Zakon o urejanju prostora in
               zakon, ki ureja prostorske ureditve državnih objektov.</p>
               <p>Res je, ko v realnosti spremljamo, na kakšen način se trenutno izvaja to področje,
               kaj vse je potrebno, da pridemo do cilja, torej vsa soglasja, celotna dokumentacija,
               je to strahovito kompleksen in dolg proces, predolg proces; še posebej s stališča, če
               želimo biti tujim investitorjem – pa ne samo tujim, tudi domačim – prijetno okolje,
               da res lahko ponudimo nekaj, kar je v enem realnem času izvedljivo. Moram priznati,
               da se tega danes še bolj zavedam, kot sem se zavedal, ko se je najina debata začela,
               tako da verjamem, da ste na tem področju izkušeni in da ste kakšen kilometer več
               naredili pred tem kakor jaz. Tisto, kar je bilo pri nas ključnega pomena in nekako
               mejnik v razmišljanju, v katero smer peljati samo urejanje prostora in gradnjo
               objektov, imamo neverjeten vpliv različnih resorjev na končni cilj. Na eni strani
               imamo Ministrstvo za infrastrukturo in prostor – recimo, če začnemo pri državnih
               prostorskih načrtih –, na drugi strani imamo en kup deležnikov, ki jih moramo
               upoštevati pri samem načrtovanju. Pa začnemo pri okolju ali pri Ministrstvu za
               kulturo in tako naprej, do lokalne oblasti. Ko smo vse to zložili v celoto, je
               dejansko edini pravilen nastop, da naredimo korenite spremembe tako na področju
               zakonodaje kot pri posameznem procesu sprejemanja dokumentacije. Tega smo se res
               celovito lotili. Mi smo pripravili temeljit normativni ukrep oziroma temeljite
               normativne spremembe gradnje objektov in urejanja prostora. Ta predlog je pripravljen
               in bo v kratkem na Vladi. Na osnovi tega potem bomo šli tudi v kompletno spremembo
               procesov in kompletne zakonodaje. Rok, da vse te štiri krovne zakone nadomestimo z
               novim zakonom, smo si zadali za marec 2014. Takrat bi prišli z novim predlogom
               zakona. Verjamemo, da je to realno. Mi smo v vsem tem času do danes zelo intenzivno
               sodelovali in delali z vsemi resorji, tako za kulturo, z ministrstvom za okolje in
               prostor, s kmetijstvo, z vsemi, ki so na kakršen koli način udeleženi in pomembni pri
               sami zasnovi koncepta tako s stališča, kako mora sam proces se izvajati, kot s
               stališča zakonodaje.</p>
               <p>Prepričan sem, da je ta pristop pravilen, da se je prav, da smo se lotili koncepta
               celovito in da bomo enkrat za vselej tako na področju zakonodaje kot samega procesa
               postopke skrajšali in uredili zakonodajo, da bomo res tujim investitorjem in domačim
               investitorjem prijazno okolje in da dokumentacija ne bo tisto, kar bo oviralo same
               investicije.</p>
               <p>Na drugi strani seveda pa moramo skrbeti za vse robne pogoje, ki jih je treba
               upoštevati; od Nature 2000, kulturne dediščine in vse deležnike, ki so v teh
               postopkih potrebni.</p>
            </sp>
            <sp xml:id="SDZ6-Redna-17-2013-09-23.sp198">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Imate željo po dopolnilnem odgovoru?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp199">

               <speaker>ZVONKO LAH (PS SDS):</speaker>

               <p>Res je. Vesel sem bil, ko ste na odboru rekli, da ste se lotili najprej narediti
               presek stanja, se pravi posnetek pravnega stanja na terenu. Mislim, da je to bilo
               glavnega pomena, ker predvsem na periferiji je ogromno objektov, ki so na meji
               legalnega in se ne dajo legalizirati. Zdaj v Vladi grozite z davkom za tiste objekte,
               ki so nelegalno zgrajeni. Ni pošteno, da država določi nek davek, po drugi strani pa
               ne omogoči, da ti lastniki to legalizirajo. Do sprejetja nove zakonodaje – te, kot
               pravite –, kar bo še nekaj trajalo, enostavno nimajo pravne osnove, pravne podlage,
               da bi jih lahko legalizirali, čeprav nekako objekti niso zgrajeni v neskladju s tem,
               da ne pristajajo v okolje ali da niso potrebni za razvoj nekega gospodarstva,
               kmetijstva ali dopolnilnih dejavnosti – pa bodo ti objekti obdavčeni. Prav bi bilo,
               da se pohiti. Prejšnji minister Černač je sprejel neko uredbo, ki naj bi določene
               spravila pod streho, pa ste verjetno čutili, kakšna galama je bila, ko je dregnil v
               nek birokratski sistem, ki je, tako kot ste sami povedali, nekako preveč glomazen in
               nesprejemljiv, zato bi bilo verjetno nujno presekati in vsaj delno omogočiti tem
               ljudem, da legalizirajo, občine pridobijo komunalne prispevke, s tem se gradi
               infrastruktura in bi pospešili razvoj tam, kjer je najbolj potrebno. Saj se ne da
               niti vodovoda graditi niti kanalizacije, če so objekti nelegalno zgrajeni.</p>
               <p>Zato mislim, ... <stage>/ znak za konec razprave/</stage>... umeščanje državnih projektov v prostor
               – ta zakon ni zaživel, prav je, da se to spravi v nek zakon, kot ste rekli, ampak
               treba je narediti tak zakon, da bo življenjski, da se bo lahko začel takoj
               uporabljati ... <stage>/ izklop mikrofona/</stage></p>
            </sp>
            <sp xml:id="SDZ6-Redna-17-2013-09-23.sp200">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp201">

               <speaker>SAMO OMERZEL:</speaker>

               <p>Hvala za besedo.</p>
               <p>Razumel sem, da na nek način pozdravljate naš pristop in koncept, ki smo ga
               zastavili. Tisto, kar je pomembno poudariti v celotnem konceptu, tako imenovana črna
               gradnja oziroma delovno ime tematike, kot se je prijelo te teme – v resnici govorimo
               o nedovoljenih gradnjah. Torej, nedovoljena gradnja je tisti termin, ki ga poznamo v
               zakonodaji, črne gradnje ne poznamo, se je pa v medijih ta terminologija na ta način
               prejela.</p>
               <p>Pomembno se je zavedati, da imamo nelegalne gradnje in neskladne gradnje. Nelegalna
               gradnja je tista gradnja, ki dejansko nima nobene osnove: narejena je brez gradbenega
               dovoljenja, če malce poenostavim. Neskladna gradnja je pa tista, ki bi sicer imela
               gradbeno dovoljenje, ampak določeni parametri ne ustrezajo tistemu, kar je bilo po
               gradbenem dovoljenju začrtano, največkrat so to gabariti 5 x 7, potem je nastala
               hiška 5 x 8 in v tem smislu. Tu je treba v samem konceptu – tisto, kar smo tudi
               zastavili – jasno postaviti kriterije, v katerih primerih legalizacija je možna, v
               katerih pa ni. Zelo jasne in poštene kriterije in enake za vse. Torej, če je
               prostorsko planiranje in kompletna gradnja nekaj, kar je moč legalizirati, potem ne
               vidim nobenega razloga, zakaj tega ne bi naredili. Seveda pa bomo prišli do primerov,
               kjer pa konkretno imamo nelegalno gradnjo v tem smislu, da imamo objekt v prostoru,
               kjer nikakor ne more stati. V tem primeru bo pa treba to sanirati in v tem konceptu
               je tudi to zajeto.</p>
            </sp>
            <sp xml:id="SDZ6-Redna-17-2013-09-23.sp202">

               <speaker>PODPREDSEDNICA POLONCA KOMAR:</speaker>

               <p>Hvala lepa, gospod minister.</p>
               <p>Imate proceduralno, gospod Lah?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp203">

               <speaker>ZVONKO LAH (PS SDS):</speaker>

               <p>Glede na to, da je ta tematika zelo pomembna, zelo obširna in ker se je ministrstvo
               lotilo te problematike, sem mnenja, da pristop verjetno je pravi, vendar če boste
               podatke jemali iz katastra stavb ali iz upravnih enot, verjetno ti podatki ne bodo
               odražali pravo sliko. Treba je verjetno terensko delo, sodelovanje z občinami in tako
               naprej, da se prava slika ustvari in potem določi kriterije, po katerih se bo dalo
               legalizirati in kaj odstraniti.</p>
               <p>Vemo, da država še daleč nima denarja, da bi odstranila vse tisto, kar je sedaj
               nelegalno zgrajenega. Tista hiška tam v narodnem parku, ki je bila porušena, je za
               večino državljanov Slovenije nesmisel. Lahko bi ta hiška služila za turistično
               dejavnost, za ne vem kaj še vse, saj je tam pristajala in zgrajena je bila v takšnem
               stilu, da bi lahko služila svojemu namenu. Zato predlagam, da se na eni od prihodnjih
               sej opravi javna razprava in se vanjo vključijo vsi deležniki, ki lahko vplivajo na
               bolj kvalitetno izdelavo te zakonodaje, ker je zelo pomembna.</p>
               <p>V sosednjih državah ne poznajo takšnih nelegalnih gradenj, kot jih je pri nas
               ogromno. V prostoru nimamo nobenega reda in če ne bo hitro kaj drugače storjenega, ga
               še dolgo ne bo, kar je pa velika škoda, ker je tudi velik gospodarski potencial na
               področju turizma. Ti objekti so res javni, sami poznate Trško goro, koliko je tam
               objektov, tudi nelegalno zgrajenih, pa bi lahko zelo koristili za neko turistično
               dejavnost. Imamo turizem v zidanicah, večje je povpraševanje kot ponudba, pa se ne da
               ponuditi, ker ni uporabnega dovoljenja, do uporabnega dovoljenja je pa po sedanjih
               predpisih skoraj nemogoče priti. In tudi še verjetno kakšno leto ali dve ne, kljub
               temu da je neka želja, da se do tega pride. Če se ne bo presekalo – lep primer je
               Avstrija, če bi se zgledovali po njih. Vse, kar nam je Avstrija, Marija Terezija
               pustila – kataster imamo, še zmeraj velja njihov, vse kar smo potem sami doštukali,
               je praktično neuspešno ali pa bolj malo uporabno.</p>
               <p>Zato bi res priporočil, da opravimo glasovanje o tem, da se opravi javna razprava po
               Poslovniku. Hvala.</p>
            </sp>
            <sp xml:id="SDZ6-Redna-17-2013-09-23.sp204">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>O vašem predlogu bo Državni zbor odločal jutri v okviru glasovanj.</p>
               <p>Zdaj pa prehajamo na naslednje vprašanje, ki ga bo postavil gospod Branko Smodiš, in
               sicer ministru za zdravje, gospodu Tomažu Gantarju.</p>
            </sp>
            <sp xml:id="SDZ6-Redna-17-2013-09-23.sp205">

               <speaker>BRANKO SMODIŠ (PS SD):</speaker>

               <p>Hvala za besedo, gospa podpredsednica, spoštovani vsi prisotni, dober dan tudi v
               mojem imenu!</p>
               <p>Spoštovani gospod minister, v osnutku Zakona o zdravstvenih dejavnosti je
               centralizacija zdravstva do centra. Ta osnutek zakona na široko odpira vrata za
               centralizacijo zdravstva, saj zaradi na videz racionalnimi, predvidenimi združevanji
               in ukinjanjem nekaterih zdravstvenih domov, predvsem pa s prenosom nekaterih
               specialističnih ambulantnih dejavnosti na regijske bolnišnice, predvsem pa z možnim
               tihim prenosom štiriindvajseturne nujne medicinske pomoči na hospitalne enote
               bolnišnic dejansko zelo slabi primarno zdravstvo. Predvideno varčevanje se tako
               prenaša na ramena dve tretjini prebivalstva, ki ne živi v regijskih centrih, dostop
               do storitev se za njih bistveno poslabšuje ter tako postajajo, kar se zagotavljanja
               zdravstvene oskrbe tiče, drugorazredni državljani.</p>
               <p>Z osnutkom zakona se precej zmanjšuje vloga in pomen osnovne zdravstvene dejavnosti,
               čeprav se navzven prikazuje, da zakon krepi primarno raven. Ne moremo mimo dejstev,
               da se posledično krepi bolnišnično dejavnost na račun periferije, saj se usmerja
               denar bolnišnicam. Številni zdravstveni domovi so danes dobro organizirani in so
               bolnikom približali tudi nekatere specialistične storitve, na primer diabetološko,
               kardiološko, psihiatrično in tako naprej. S predlogom zakona pa se na široko odpirajo
               vrata, da bo vsa specialistka postopoma prenesena le na bolnišnice.</p>
               <p>S predlaganim zakonom se bistveno znižuje nivo relativno dobro delujočega primarnega
               zdravstvenega varstva večine državljanov, saj je splošno znano, da sta preventiva in
               razvita primarna raven cenejši in bistveno bolj učinkoviti pri ohranjanju splošnega
               zdravstva kot pa kurativa in draga bolnišnična zdravljenja.</p>
               <p>Zato ministra za zdravje gospoda Tomaža Gantarja sprašujem:</p>
               <p>Kako glede na pripravljeni osnutek Zakona o zdravstveni dejavnosti Ministrstvo za
               zdravje vidi status in bodoči razvoj sedaj uspešno delujočih ambulant nujne
               medicinske pomoči, ki deluje praktično v vseh zdravstvenih domovih?</p>
               <p>Ali glede na določila predlaganega zakona ne obstaja bojazen, da se v prihodnje
               štiriindvajseturna služba nujne medicinske pomoči v polni sestavi ekipe nujne
               medicinske pomoči izvajala le v predhospitalnih enotah bolnišnic?</p>
               <p>In:</p>
               <p>Kakšna je prihodnost specialistične dejavnosti, ki se sedaj odvija v posameznih
               zdravstvenih domovih?</p>
               <p>Hvala.</p>
            </sp>
            <sp xml:id="SDZ6-Redna-17-2013-09-23.sp206">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod minister, imate besedo.</p>
            </sp>
            <sp xml:id="SDZ6-Redna-17-2013-09-23.sp207">

               <speaker>TOMAŽ GANTAR:</speaker>

               <p>Hvala za vprašanje.</p>
               <p>Gotovo ne gre za to, da bi želeli na račun centralizacije slabiti kateri koli nivo na
               področju zdravstva. Treba pa se je zavedati v izhodišču enega dejstva, da lahko
               uspešno in kakovostno zagotavljaš zdravstvene storitve samo v primeru, da imaš na
               razpolago dovolj dobro opremo, seveda dovolj strokovno usposobljeno osebje in tudi
               zadostno število bolnikov ter da si primerno izvežban, da lahko to delo opravljaš.
               Tukaj se srečujemo s problemi tako na sekundarnem kot na primarnem nivoju.</p>
               <p>Ampak, da grem mogoče na nujno medicinsko pomoč. Nujna medicinska pomoč je res
               ponekod tudi v okviru zdravstvenih domov dobro organizirana. Je pa dejstvo, da smo
               dolžni, seveda tudi kot Ministrstvo za zdravje, vsem ljudem v državi, vsem našim
               državljanom zagotavljati nekako enako stopnjo nujne medicinske pomoči v smislu od
               pravočasnega dostopa do standardizirane opreme, uporabljenih materialov, kadra, ki bo
               imel izkušnje, in podobno. Tu so znotraj Slovenije kljub vsemu še danes tudi dokaj
               nedopustne razlike na temu področju.</p>
               <p>Pomemben korak, ki nas je napeljal k razmišljanju v malo drugačno smer, je dejstvo,
               da bo in da je praktično v fazi izbire tudi izvajalcev do konca naslednjega leta
               delovalo kar nekaj urgentnih centrov. Urgentni centri pa so namenjeni temu, da na
               nivoju bolnišnice združujejo tako možnosti, kot jih ima bolnišnica – se pravi tudi
               glede opreme, ki je bistveno boljša – kot tudi sodelovanje s primarnim nivojem, in da
               je takšno celovito obravnavo teh nujnih primerov mogoče zagotavljati najboljše v
               okviru takšnih centrov. Zato gre smer ureditve v smislu nujne medicinske pomoči preko
               urgentnih centrov, seveda, kjer so na razpolago in kjer to delo lahko zagotavljajo. V
               ostalih primerih prav zaradi dostopnosti, zaradi oddaljenosti in enakomerne obravnave
               pa bo že naprej potekala tudi organizacija nujne medicinske pomoči v okviru
               zdravstvenih domov.</p>
               <p>V zdravstvu težko govorimo o centralizaciji iz tega naslova in mislim, da je to prava
               smer, ki jo ne nazadnje tudi stroka sama zagovarja za varnejšo in boljšo
               obravnavo.</p>
               <p>Omenili ste tudi specialistiko na primarnem nivoju. Specialistka na primarnem nivoju
               je tista, ki je bila že do sedaj prisotna, je tako ali tako namenjena tudi v bodoče.
               Govorim o pediatrih na primarnem nivoju, pa o ginekologih pa še o nekaterih drugih
               specialistih, seveda tudi družinski zdravniki so specialisti.</p>
               <p>Kar se tiče pa ostalih dejavnosti, ki so primarno locirane v bolnišnicah, je pa
               stališče tudi zdravnikov, družinskih zdravnikov in ostalih, da bi to izvajali v
               okviru bolnišnic, ki preko svojega programa, če je to treba, zagotavljajo storitve iz
               specialistke, ki se opravlja v bolnišnicah, tudi v splošnih ambulantah. Namreč,
               moramo vedeti, da ne želimo iz splošnih ambulant delati majhnih bolnišnic, ker to ni
               ne smiselno ne racionalno, ampak je smiselno samo občasno, kjer je to potrebno zaradi
               lažje dostopnosti do teh specialistov, takšnega približati tudi ljudem v bolj
               odročnih krajih. To pa ne pomeni dajanja programov zdravstvenim domovom, ampak kot
               nekakšno izvajanje programov izven bolnišnic tudi za druga področja, ki jih bodo ti
               specialisti lahko opravljali.</p>
               <p>Tako je to smer, ki nekako sledi predlogu Zakona o zdravstveni dejavnosti.</p>
            </sp>
            <sp xml:id="SDZ6-Redna-17-2013-09-23.sp208">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp209">

               <speaker>BRANKO SMODIŠ (PS SD):</speaker>

               <p>Hvala za odgovor.</p>
               <p>Večinoma se strinjam. Mogoče sem tam pri nujni medicinski pomoči, sem pogrešal
               odgovor, ker tu šteje vsaka sekunda in se bi nekaterim povečalo kar za daljši čas. Na
               primer pri nas, v naših krajih, Ljutomer, Murska, se že poveča za 20, 30 minut. Upam,
               da boste to tudi upoštevali.</p>
               <p>Pri specialistki je pa tako. Sedaj je mogoče v katerem zdravstvenem domu tudi kdo do
               kardiolog lažje prišel kot pa, da se mora peljati v Maribor in Ljubljano, kar bi bilo
               malo težje. Hvala lepa.</p>
            </sp>
            <sp xml:id="SDZ6-Redna-17-2013-09-23.sp210">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp211">

               <speaker>TOMAŽ GANTAR:</speaker>

               <p>Ravno tukaj je to, kar sem omenjal, da sicer primarno naj bi se izvajalo v urgentnih
               centrih nujno medicinsko pomoč, kjer bodo ti urgentni centri dovolj blizu in
               dostopni. Seveda tam, kjer to ne bo mogoče zaradi razdalje, ravno ta časovni faktor
               je izrednega pomena, bo pač morala biti organizirana tudi širše in tudi še v okviru
               tudi zdravstvenih domov. Tako sigurno v tem delu ne bomo šli v nasprotje s
               strokovnimi kriteriji, ki so pri zagotavljanju nujne medinske pomoči jasni. Hvala.
            </p>
            </sp>
            <sp xml:id="SDZ6-Redna-17-2013-09-23.sp212">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Nadaljujemo s poslanskimi vprašanji, in sicer bo gospa Ljudmila Novak postavila
               vprašanje ministrici brez resorja, odgovorni za Slovencev v zamejstvu in po svetu,
               gospe Tini Komel.</p>
            </sp>
            <sp xml:id="SDZ6-Redna-17-2013-09-23.sp213">

               <speaker>LJUDMILA NOVAK (PS NSi):</speaker>

               <p>Spoštovana predsedujoča, spoštovana gospa ministrica, minister, kolegice in kolegi,
               lepo pozdravljeni!</p>
               <p>4. julija je potekalo tukaj vseslovensko srečanje z naslovom Odslikave slovenstva.
               Takrat so prišli Slovenci tako iz naših sosednjih držav, kjer živijo slovenske
               narodne skupnosti, kot tudi Slovenci, ki živijo v svetu. Bili so kvalitetni referati,
               ki smo jim z veseljem prisluhniti. Žal moram tudi samokritično za nas poslance
               ugotoviti, da je bilo prisotnih premalo poslancev, morda samo nekaj, nekateri, ki
               sedimo tudi v komisiji za Slovence, bilo je prisotnih tudi malo predstavnikov Vlade,
               kajti Slovenci, ki pridejo od blizu, od daleč si želijo, da jim prisluhnemo, da
               slišijo, kar nam pripovedujejo, in si potem tudi želijo, da vse tisto, kar so
               predlagali oziroma vsaj nekaj od tega, da se na koncu uresniči.</p>
               <p>Na koncu so sprejeli 7 priporočil, med njimi so izrazili tudi željo, da – v Sloveniji
               je splošno uveljavljen termin <q>"manjšina"</q>, vendar ima to nekako negativno konotacijo,
               zato so že večkrat izrazili željo, da se na vseh nivojih dosledno uporablja termin
               <q>"narodna skupnost"</q> in ne <q>"manjšina"</q>. Prav tako <q>"Slovenska narodna skupnost v
               sosednjih državah"</q> in ne <q>"Slovenska narodna skupnost v zamejstvu"</q>. Želijo pa tudi, da
               bi se uveljavil splošni termin <q>"Slovenke in Slovenci zunaj Republike Slovenije"</q>.
               Seveda so izrazili tudi še nekatera druga priporočila, med drugim tudi željo, da bi
               tudi v šolske programe uvrstili več tematike v zvezi z življenjem slovenskih narodnih
               skupnosti zunaj Republike Slovenije, o izseljenstvu in tako naprej, kar je
               priporočilo za ministra za izobraževanje.</p>
               <p>Zdaj pa vas sprašujem, gospa ministrica:</p>
               <p>Kaj boste storili, da se ta priporočila tudi uresničijo?</p>
            </sp>
            <sp xml:id="SDZ6-Redna-17-2013-09-23.sp214">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospa ministrica.</p>
            </sp>
            <sp xml:id="SDZ6-Redna-17-2013-09-23.sp215">

               <speaker>TINA KOMEL:</speaker>

               <p>Hvala za besedo, gospa podpredsednica. Gospa poslanka, hvala za to vprašanje.</p>
               <p>Kot ste tudi sami poudarili v svojem vprašanju, gre za poimenovanje Slovencev, ki
               živijo izven Republike Slovenije kot avtohtona narodna skupnost v sosednjih državah,
               in za Slovence po svetu. Gre za priporočilo, s katerim se načeloma strinjamo. Vedeti
               pa morate, da pri poimenovanju skupnosti tako v politiki kot tudi širše uporabljamo
               različne izraze. Tudi različne države za poimenovanje tovrstnih skupnosti uporabljajo
               različne termine.</p>
               <p>Zavedam se, da bi bilo dobro, če bi na vseh področjih uporabljali enake termine za
               poimenovanje. Pri svojem delu izhajamo iz ustave in zakonov. Slovenska ustava v
               svojem 5. členu govori, da Republika Slovenija skrbi za avtohtone slovenske narodne
               manjšine v sosednjih državah, za slovenske izseljence in zdomce. Če bi že
               predpisovali poimenovanja, potem bi se morali držati te dikcije, saj je ustava
               najvišji pravni akt v Republiki Sloveniji. Leta 1996 je Državni zbor Republike
               Slovenije sprejel Resolucijo o položaju avtohtonih slovenskih narodnih manjšin v
               sosednjih državah, torej se je držal ustavnega termina. Leta 2002 je Državni zbor
               Republike Slovenije sprejel Resolucijo o odnosih Republike Slovenije s Slovenci, ki
               živijo izven Republike Slovenije. Resolucija se nanaša na Slovence, ki živijo zunaj
               Republike Slovenije in izhaja iz Ustave Republike Slovenije oziroma njenega 5. člena.
               Leta 2006 je Državni zbor Republike Slovenije sprejel Zakon o odnosih s Slovenci
               zunaj njenih meja. Zakon v svojem 2. členu opredeljuje Slovence v zamejstvu – torej
               zamejski Slovenci, zamejci – to so pripadniki avtohtone slovenske narodne skupnosti v
               sosednjih državah, in Slovence po svetu, to so zdomci in izseljenci, ki bivajo v
               sosednjih državah zunaj območja, opredeljenega kot slovensko zamejstvo, in v ostalih
               evropskih ter izven evropskih državah. Ne nazadnje je tudi uradno ime urada, katerega
               vi tudi zelo dobro poznate, Urad Vlade Republike Slovenije za Slovence v zamejstvu in
               po svetu.</p>
               <p>Spoštovana gospa poslanka! Iz povedanega izhaja, da bi za uresničitev sprejetega
               priporočila bilo najprej spremeniti ustavo in na podlagi tega pa tudi poimenovanje v
               drugih predpisih in zakonih. Seveda bom še enkrat poudarila, da se načeloma strinjamo
               s priporočilom in da se spremembe najprej začnejo pri nas samih. Hvala.</p>
            </sp>
            <sp xml:id="SDZ6-Redna-17-2013-09-23.sp216">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp217">

               <speaker>LJUDMILA NOVAK (PS NSi):</speaker>

               <p>Zagotovo ne bomo tako pogosto spreminjali ustave ali morda samo zaradi tega. Bi pa
               želela, da se na prihodnjem srečanju obrazloži, zakaj to ni mogoče kar čez noč
               spremeniti oziroma naredimo lahko veliko že to, da mi samo dosledno uporabljamo
               takšne nazive, ki so jim morda bolj pri srcu. Seveda pa se tudi v zakonu da marsikaj
               spremeniti, ni pa treba spreminjati ustave.</p>
               <p>Če se vrnem k samemu nazivu urada oziroma nazivu samega ministra za to področje, pa
               mislim, da bi ta naziv bilo res treba spremeniti. Čeprav sem eno leto opravljala to
               funkcijo, si ga nisem sama zapomnila, ker je nemogoč. Namreč piše: Ministrica brez
               resorja, odgovorna za področje odnosov med Republiko Slovenijo in avtohtono slovensko
               narodno skupnostjo v sosednjih državah ter med Republiko Slovenijo in Slovenci po
               svetu. Kdo si lahko ta naziv zapomni? Vsaj to bi morali nujno spremeniti.</p>
               <p>Med temi priporočili je bilo tudi priporočilo o koriščenju evropskih sredstev za
               čezmejne projekte. Seveda se to nanaša tudi na druga ministrstva in naloga urada je,
               da dobro sodeluje z drugimi ministrstvi in jih na določene stvari tudi opozarja,
               opominja. Na primer, pogosto so neizkoriščena sredstva za čezmejno sodelovanje. Leta
               2012 smo skupaj s komisijo za Slovence v Državnem zboru in z uradom organizirali
               posvet, na katerem smo ugotavljali, katere so težave pri izvajanju čezmejnih
               projektov. Ugotovili smo, da je največ težav v sami Sloveniji in da partnerji v teh
               projektih iz Slovenije najbolj zamujajo, najbolj kasnijo zaradi pridobivanja
               dovoljenj, soglasij in tako naprej.</p>
               <p>Zato bi vas spodbudila, da bi se povezali s pristojnimi ministrstvi in predlagali, da
               bi te projekte res bolje izvajali.</p>
            </sp>
            <sp xml:id="SDZ6-Redna-17-2013-09-23.sp218">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospa ministrica.</p>
            </sp>
            <sp xml:id="SDZ6-Redna-17-2013-09-23.sp219">

               <speaker>TINA KOMEL:</speaker>

               <p>Ponovno hvala.</p>
               <p>Res je, se absolutno strinjam s tem, kar ste povedali. Bom pa tudi to povedala, saj
               vi dobro poznate tudi delo na uradu, da – tako kot ste že vi začeli – imamo na uradu
               tudi strategijo, s katero aktivno sodelujemo z drugimi ministrstvi. Recimo, z
               ministrstvom za gospodarstvo tudi aktivno sodelujemo in izvajamo razne strategije ali
               konference.</p>
               <p>Kar se pa tiče našega pogovora o nadaljnji strategiji bodisi zaradi imena bodisi
               zaradi čezmejnega sodelovanja na različnih področjih. To je edinstvena priložnost.
               Upam, da se bomo kmalu videli pri nas na uradu. Prvo srečanje smo že imeli. V drugem
               srečanju bom povabila vse člane komisije Državnega zbora, kjer mislim, da je pravi
               sedež, kjer se bomo o tem tudi pogovorili.</p>
               <p>Najlepša hvala za te pobude. Mislim, da bomo skupaj zelo dobro sodelovali z vašo
               pomočjo in z ostalimi člani komisije. Hvala.</p>
            </sp>
            <sp xml:id="SDZ6-Redna-17-2013-09-23.sp220">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Še proceduralni predlog?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp221">

               <speaker>LJUDMILA NOVAK (PS NSi):</speaker>

               <p>Ne bom predlagala splošne razprave, samo eno dobronamerno priporočilo.</p>
               <p>Ko se organizira Svet za Slovence po svetu, to je posvetovalni organ predsednika
               oziroma predsednice Vlade, bi prosila, da se res pri tem drži dogovorjenega datuma –
               vem, da je bilo letos veliko težav, ker se je velikokrat termin prestavil, morali so
               menjati letalske karte – in da je srečanje vsebinsko dobro pripravljeno. Da nimajo
               občutka, da so prišli z drugega konca sveta gledat na uro, tako rekoč, ali pa se samo
               pozdraviti, ampak da je vsebinsko pripravljeno in potem da so tudi neki rezultati
               tega srečanja.</p>
            </sp>
            <sp xml:id="SDZ6-Redna-17-2013-09-23.sp222">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Naslednje poslansko vprašanje bo zastavil dr. Vinko Gorenak, in sicer ministru za
               pravosodje dr. Senku Pličaniču.</p>
            </sp>
            <sp xml:id="SDZ6-Redna-17-2013-09-23.sp223">

               <speaker>DR. VINKO GORENAK (PS SDS):</speaker>

               <p>Hvala lepa. Spoštovani gospod minister!</p>
               <p>Mislim, da je bila pozna pomlad, ko ste podpisali s pravosodjem tako imenovano zavezo
               državljanom. Že takrat sem ocenil, da ni čisto jasno, kaj bo prinesla ta zaveza, iz
               temeljnega razloga, ker na eni strani vendarle zahteva, da ministrstvo zagotavlja
               določene materialne pogoje, na drugi strani pa predsedniku Vrhovnega sodišča oziroma
               bom rekel sodni veji oblasti relativno ohlapno omogoča izpolnjevanje njihovega dela
               obveznosti.</p>
               <p>V prvem delu vprašanja sem predvsem vprašal:</p>
               <p>Kako se v bistvu uresničuje ta zaveza, ker je minilo že nekaj mesecev?</p>
               <p>V nadaljevanju pa tudi:</p>
               <p>Kaj boste rekli na to z vidika financ?</p>
               <p>Verjetno se pravosodnemu ministrstvu za naslednje leto ni obetati, da bi samo vaše
               ministrstvo dobilo kaj več sredstev, verjetno prej manj, tako vsaj je pričakovati z
               vidika priprave proračuna za naslednje leto.</p>
               <p>Torej:</p>
               <p>Kako boste te zadeve lahko uresničevali?</p>
               <p>Tisto, kar me pa predvsem skrbi – naj že kar nakažem tudi kot vprašanje –, je pa
               odgovornost.</p>
               <p>Namreč, odgovornost v pravosodju je danes prepuščena pravosodju samemu. Zadnje čase
               si zelo intenzivno prizadevam dobiti podatke iz mnogih evropskih držav in jih tudi
               dobivam. Naj zdaj samo kot primer navedem eno reč. V tem parlamentu in s strani
               pravosodja je pogosto slišati, recimo, to navajam samo kot primer, <q>"trajni mandat je
               evropski standard, ki ga ne smemo prekoračiti"</q>; skratka, vsi ga imajo in tako dalje.
               Pa pogledate, recimo, Nemčijo in ugotovite, da to sploh ni res; ugotovite, da to
               sploh ni res in da naše sodstvo to <q>"trajba"</q> in prodaja kot pokvarjeno ploščo in čisto
               nič drugega. Dejansko stanje je drugačno. Oni poznajo mehanizme, ki pripeljejo do
               trajnega mandata, ki pripeljejo do trajnega mandata, ne pa, da ga dobijo pri 30 letih
               starosti. Ampak naše pravosodje nam to prodaja kot pokvarjeno ploščo tam iz 1965.
               leta – saj veste, tiste, ki so bile <q>"na feder"</q>, smo včasih rekli, kasneje pa na
               elektriko.</p>
               <p>Skratka, bojim se, da z vidika odgovornosti nekaj ne bo v redu. Nekateri zadnji
               primeri, naj omenim samo prijatelje v stečaju, naj omenim zadevo Tovšakova, gredo v
               smeri – vsaj jaz tako vidim –, da vas malo farbajo, da ne izpolnjujejo zaveze, ki so
               jo podpisali. Ne vem, kako to vidite, boste verjetno pokomentirali. Hvala.</p>
            </sp>
            <sp xml:id="SDZ6-Redna-17-2013-09-23.sp224">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp225">

               <speaker>DR. SENKO PLIČANIČ:</speaker>

               <p>Hvala. Spoštovana gospa podpredsednica, poslanke in poslanci!</p>
               <p>Naj na vaše vprašanje, gospod Gorenak, odgovorim tako. Najprej zaveza, ki sta jo
               Vlada in sodstvo podpisala in jo dala našim državljankam in državljanom, se nanaša na
               skrajšanje sodnih postopkov. To je cilj te zaveze. V njej, kot sem že nekajkrat tudi
               na tem mestu povedal, so predvideni ukrepi, ki jih bo sodstvo samo naredilo, zato da
               bodo postopki krajši, in kaj so tisti ukrepi, ki jih bo Vlada naredila za doseganje
               istega cilja.</p>
               <p>Naj povem, da podatki, ki jih dobivam v zadnjih mesecih, torej po podpisu te zaveze,
               kažejo, da je očitno tudi ta zaveza in že pred tem še nekateri drugi ukrepi, imela
               pomembno vlogo pri tem, da so se sodni zaostanki in na splošno čas trajanja sojenja
               kar pomembno skrajšali, ravno v tem zadnjem času. Tukaj imam podatke, ki, če jih
               povzamem, govorijo o tem, da so se v prvem letu mojega mandata, torej še v prejšnji
               vladi, zmanjšali za 9,1 % glede na 2011, v letošnjem letu pa za 28,5 % glede na leto
               2012. To so kar velike številke, torej pomembno skrajšanje, kar lahko povzamem z
               ugotovitvijo, da zaveza, o kateri sprašujete in o kateri sem tudi sam govoril, in
               ukrepi, ki smo jih kot Vlada že izvedli in tudi sodišča sama, sodstvo samo že kažejo
               prve, zelo opazne rezultate, ko gre za vprašanje skrajšanje sodnih postopkov,
               zmanjševanja sodnih zaostankov in, še enkrat ponavljam, temu je ta zaveza bila tudi
               namenjena.</p>
               <p>Ena od zavez, ki jih je Vlada sprejela v tej zavezi – imamo predpostavko, da bodo
               seveda sodstvo svoje ukrepe izpeljalo –, je tudi ta, da bo Vlada zagotovila ustrezna
               proračunska sredstva za bolj učinkovito delovanje sodišč. Naj povem, da se ta
               proračunska sredstva nanašajo na dva sklopa, eno so proračunska sredstva v proračunu
               ministrstva, ki ga vodim, ki so namenjena izvedbi vladnih ukrepov, povezanih z
               uresničevanjem zaveze, drugo so pa proračunska sredstva sodstva samega, ki je, kot
               veste, neposredni proračunski uporabnik. Glede obojega lahko povem, če začnem pri
               zadnjem, da so proračunska sredstva namenjena potrebam sodstva in tukaj naj dodam še
               tožilstva, ker vloga tožilstva je pri uresničevanju zaveze tudi pomembna, ostala
               nespremenjena kljub varčevanju. Res pa je, da ne gre za neke zelo velike številke,
               tako da tukaj smo se kot Vlada tega dogovora držali in se ga držimo. Hkrati pa naj
               povem, da tudi sredstva v okviru proračuna ministrstva, ki ga vodim, so tudi ostala;
               torej so predvidena sredstva v proračunu, ki so potrebna za izvajanje zavez s strani
               Vlade. Ta sredstva so v velikem delu sicer evropska sredstva, povezana z različnimi
               e-projekti, ki bodo vsi sodstvu zelo koristili pri nadaljnjem uresničevanju zaveze,
               pa tudi nekatera druga sredstva, povezana z nekaterimi drugimi ukrepi, ki smo jih kot
               vlada zagotovili s podpisom te zaveze. Tako denar je, kljub varčevanju, je pa lahko
               ostal tudi zato, ker so to relativno majhna sredstva. To je glede denarja.</p>
               <p>V tretjem sklopu sprašujete, kako je z odgovornostjo sodnikov ali pa na splošno
               javnih funkcionarjev v pravosodju. Namreč, v mislih imate tudi državne tožilce. Kot
               veste, je zaveza, o kateri govorimo, namenjena enemu samemu cilju, večkrat sem ga že
               omenil, to je povečanje učinkovitosti sodstva, beri skrajšanju sodnih postopkov, in
               ni povezana s takšnim ali drugačnim spreminjanjem sistema, ki je povezano z
               zagotavljanjem odgovornosti bodisi sodnikov bodisi drugih javnih funkcionarjev, ki
               delujejo v okviru pravosodja. Ta ureditev je še vedno takšna, kot je. Torej, mislim,
               da ko gre za vprašanje sodstva kot neodvisne veje državne oblasti, je tudi prav, da
               je odgovornost za napake v lastnih vrstah na njih, da oni ugotavljajo te napake in da
               jih tudi sankcionirajo, drugo je pa vprašanje ,ali se lahko z njimi strinjamo ... <stage>/
               znak za konec razprave/</stage> ... pogledamo, do kakšnih ugotovitev prihajajo v posameznih
               konkretnih primerih. V nadaljevanju pa bom potem najbrž še kaj več lahko povedal.</p>
            </sp>
            <sp xml:id="SDZ6-Redna-17-2013-09-23.sp226">

               <speaker>PODPREDSEDNICA POLONCA KOMAR:</speaker>

               <p>Hvala lepa, gospod minister.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp227">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Vem, da je glavna stvar v sodnih zaostankih in je tudi prav, da je tako. Ampak v
               tekstu piše tudi to: <q>"Predsedniki sodišč morajo ustvarjati kulturo odgovornosti in
               transparentnosti delovanja."</q> Prav. Ampak, poglejte, jaz skušam ločiti in dobro vem,
               kaj so vaše pristojnosti in kaj so pristojnosti sodne veje oblasti, tako da sva si tu
               lahko enotna. Ampak, stvar je pa preprosto relativno jasna: kljub vašim izjemno
               jasnim besedam v prejšnji in v tej vladi glede delovanja pravosodja je treba zelo
               jasno ugotoviti, da na oni strani, torej na strani pravosodja, tega nočejo. Minister,
               ne <q>"šljivijo"</q> vas, niti te vlade, niti tega parlamenta, pa prejšnje vlade, pa nič.
               Oni živijo v nekem svetu, svojem svetu, kjer veljajo neka posebna pravila. Poglejte
               zadnjo zadevo okoli Tovšakove. 16 tisoč 500 evrov bo najverjetneje šlo, gospa bo
               dobila verjetno še več, verjetno bo dobila še več od tega zneska, ki ga je zahtevala,
               pa vendarle sodna veja oblasti ugotavlja, torej Vrhovno sodišče ugotavlja, da je vse
               v redu, in pri gospodu Furlanu, tožilcu, je pa tudi vse v redu.</p>
               <p>Kako je lahko vse v redu pri tožilcih in pri sodnikih, državljani pa bodo plačali 16
               tisoč 500 evrov?</p>
               <p>Čisto na kratko še nekaj. Naj vas spomnim, da smo mi imeli do prihoda vašega
               predhodnika, gospoda Zalarja, disciplinsko komisijo oziroma disciplinske postopke za
               stečajne upravitelje urejene pri ministrstvu za pravosodje, medtem ko je gospod Zalar
               to prenesel na zbornico, torej na zbornico stečajnih upraviteljev ... <stage>/ znak za konec
               razprave/</stage>...</p>
               <p>Ker mi časa zmanjkuje, glejte: isto je tam, prijatelji v stečaju, videli smo vse
               slike, vse smo prebrali in zdaj ugotavljamo, da nobeden ni nič kriv, vse je bilo
               zakonito ... <stage>/ izklop mikrofona/</stage></p>
            </sp>
            <sp xml:id="SDZ6-Redna-17-2013-09-23.sp228">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, imate možnost za odgovor.</p>
            </sp>
            <sp xml:id="SDZ6-Redna-17-2013-09-23.sp229">

               <speaker>DR. SENKO PLIČANIČ:</speaker>

               <p>Hvala.</p>
               <p>Mislim, da rezultati, o katerih sem prej govoril, kažejo na to, vsaj jaz si jih tako
               razlagam, da so v sodstvu le sprevideli in razumeli, kakšne so v resnici zahteve
               državljank in državljanov ter zlasti gospodarstva, in so spremenili svoje delovanje –
               v tem pogledu, ko gre za skrajšanje sodnih postopkov ali pa večjo učinkovitost
               sodstva. Mislim, da te številke to jasno kažejo kot, recimo, neka vmesna ugotovitev.
               Vedeti je treba, da je v zavezi določen rok, do katerega naj bi se cilji dosegli, to
               je marec 2014. Do takrat počakajmo s končno oceno, ali so obljube, ki jih je sodstvo
               dalo, v okviru te zaveze uresničene ali ne. Zaenkrat podatki kažejo, da jih
               uresničujejo, ko gre za vprašanje skrajšanja postopkov in povečanje
               učinkovitosti.</p>
               <p>Ko gre za vprašanje, o katerem ste govorili v drugem delu, moram reči, da je to
               najmanj enako pomembno vprašanje kot povečanje hitrosti delovanja sodstva – torej,
               povečanje kulture odgovornosti in zlasti to drugo, transparentnost delovanja. Že v
               lanskem mandatu in tudi v letošnjem ob vsaki priliki, kadar imam za to možnost, njih,
               pa tudi slovensko javnost na to opozarjam, da so tudi sodnice in sodniki, tožilke in
               tožilci, vsi, ki delujejo kot javni funkcionarji v okviru pravosodja, enako odgovorni
               državljankam in državljanom kot mi, drugi funkcionarji. In da je temelj za to, da
               sploh državljani lahko presojajo njihovo delo, to, da vedo, kaj počnejo, in da je to
               delovanje transparentno. Tako jih tu čaka še veliko dela. V resnico so to sprejeli
               kot eno od zavez, da bodo tu še izboljšali svoje delovanje. Počakajmo, da se to leto
               obrne, s presojo, ali so tudi na tem področju v okviru pravosodja, zlasti sodstva,
               povečali transparentnost svojega delovanja. Mislim, da s povečano transparentnostjo
               bo potem prišla tudi večja stopnja odgovornosti, ker je to eno z drugim povezano; gre
               za zavedanje tudi tega dela naših javnih funkcionarjev, ki delujejo v pravosodju, kot
               rečeno, da imajo enako odgovornost pred davkoplačevalci.</p>
               <p>Mislim pa, da se tu v resnici z vami strinjam. Glede na zatečeno stanje po vseh teh
               letih od osamosvojitve naprej čaka pravosodje, v tem okviru zlasti sodstvo, pa vse
               tiste, ki imamo tu pomembne pristojnosti, da naredimo vsi skupaj še več, ko gre za
               transparentnost in za večje zavedanje odgovornosti, ki jo vsi skupaj imamo pred
               našimi državljankami in državljani.</p>
            </sp>
            <sp xml:id="SDZ6-Redna-17-2013-09-23.sp230">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, še proceduralno.</p>
            </sp>
            <sp xml:id="SDZ6-Redna-17-2013-09-23.sp231">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Ne, da ne bi bil zadovoljen z odgovorom, ampak moram reči, da bom izkoristil
               poslovniške možnosti in predlagal, da Državni zbor razpravlja malo manj o vašem
               odgovoru, bolj o odgovornosti v pravosodju.</p>
               <p>Menim, da bi to bilo koristno tudi v podporo vam pri pisanju zakonov. Zato predlagam,
               da Državni zbor to razpravo opravi. Hvala.</p>
            </sp>
            <sp xml:id="SDZ6-Redna-17-2013-09-23.sp232">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam. O vašem predlogu bo Državni zbor odločal jutri v okviru
               glasovanj.</p>
               <p>Naslednje poslansko vprašanje bo postavila gospa Irena Tavčar, in sicer ministru za
               infrastrukturo in prostor gospodu Samu Omerzelu.</p>
            </sp>
            <sp xml:id="SDZ6-Redna-17-2013-09-23.sp233">

               <speaker>IRENA TAVČAR (PS SDS):</speaker>

               <p>Hvala lepa za besedo, gospa podpredsednica. Spoštovana ministra!</p>
               <p>Moje vprašanje je namenjeno ministru Omerzelu, in sicer glede vinjet.</p>
               <p>Vlada Republike Slovenije je dne 12. 9. 2013 na vaš predlog podražila ceno vinjet in
               hkrati uvedla nov razred vinjete za kombinirana vozila. S tem ukrepom se je cena
               vinjet za kombinirana, torej za tovrstna vozila, podražila z dosedanjih 95 na 220
               evrov, za osebna vozila pa s 95 na 110 evrov. S temi cenami vinjet ima Slovenija
               najdražje letno povračilo cestnine glede na kilometer avtoceste v Evropski uniji.</p>
               <p>Kombinirana vozila so v uporabi tudi za prevažanje invalidov in kot edino mogoče
               prevozno sredstvo za velike družine, torej družine s štirimi ali več otroki.
               Kombinirana vozila so tudi prevozno sredstvo, ki ga zelo pogosto uporabljajo tudi
               družine z manj kot štirimi otroki. Obe skupini bosta morali zaradi osebnih okoliščin
               za uporabo avtoceste plačevati dvakrat toliko kot običajni voznik osebnega vozila.
               Vladni ukrep uvedbe nove vinjete za kombinirana vozila kaže na to, da bi ob tej
               rešitvi dodatna sredstva za financiranje Darsa v pretežni meri prispevale družine in
               invalidi oziroma vsi tisti, ki nudijo prevoze invalidom in otrokom s kombiniranimi
               vozili.</p>
               <p>Iz izjav ministrice za delo, družino, socialne zadeve in enake možnosti je razvidno,
               da takšna rešitev ni bila usklajena s tem ministrstvom in tudi tej rešitvi
               nasprotuje. Prav tako je iz sredstev javnega obveščanja mogoče razbrati, da imajo
               brezplačno uporabo avtoceste za invalide v Avstriji, pri čemer ne gre samo za
               korektiv avstrijske socialne politike, saj so te oprostitve deležni tudi invalidi iz
               tujine. Do oprostitve plačila cestnine so upravičeni tudi invalidi na Hrvaškem.</p>
               <p>Glede na to, da je Slovenija socialna država in da bi si tudi vsi morali prizadevati
               za razumno družinsko politiko, je nesprejemljivo, da bi se Dars financiral na račun
               invalidov, velikih družin ali družin s kombiniranimi vozili, saj ta vozila ne
               predstavljajo dvakratne obremenitve avtoceste glede na dvakratno ceno vinjete. Z
               vidika prizadetosti ali obremenjenosti teh družbenih skupin pa bi moralo ministrstvo
               celo razmisliti o nižjih cenah kot za osebna vozila za te skupine.</p>
               <p>Ministra torej sprašujem:</p>
               <p>Kaj boste konkretno naredili, da bo cena vinjet za kombinirana vozila velikih družin
               in za prevoz invalidov enaka ali nižja kot za osebna vozila?</p>
               <p>Hvala.</p>
            </sp>
            <sp xml:id="SDZ6-Redna-17-2013-09-23.sp234">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp235">

               <speaker>SAMO OMERZEL:</speaker>

               <p>Predsedujoča, hvala za besedo, spoštovana gospa Tavčar, hvala za vprašanje.</p>
               <p>Danes je bilo že kar nekaj povedanega na temo vinjet, vendar se bom vrnil na razloge,
               zakaj samo se konkretnega koncepta lotili. Dars ima 2,77 milijarde evrov dolga na
               današnji dan. Dars je dolgoročno, po sistemu, kakor je bil zdaj izpostavljen,
               finančno nevzdržen. Torej v primeru, da Dars ni sposoben servisirati svojih
               obveznosti, te obveznosti padejo na to državo. To pomeni, da mora ta država zagotovi
               2,7 milijarde evrov sredstev, kar verjamem, da večina, ki smo seznanjeni s proračunom
               za 2014–2015, vemo, kaj pomeni. Ravno tako je dejstvo, da so za to situacijo in za
               obveznosti, ki prihajajo z letom 2014, praktično vedele vse vlade pred nami, to je
               del dolga, ki ga poznamo od leta 2004, vendar na žalost nihče prej ni nič ukrenil. Ti
               ukrepi bi bili veliko manj boleči, če bi jih sprejeli leta 2008 ali pa še prej,
               veliko lažje bi to breme porazdelili na več let, vendar jaz zgodovine ne morem
               spreminjati. Danes sem tukaj pred dejstvi in treba je nekaj ukrepati, da ne pridemo v
               krizno situacijo v letu 2014.</p>
               <p>V letošnjem letu ima Dars 110 milijonov evrov obveznosti, kar lahko servisira in kar
               je tudi zgornja meja. Maksimalno do 120 milijonov je Dars sposoben servisirati letno
               po obstoječem sistemu. Zaradi tega smo bili prisiljeni postaviti novo cenovno
               politiko, Darsu v letu 2014 zapade 365 milijonov evrov obveznosti in ta dinamika se v
               vseh letih nadaljuje.</p>
               <p>Tako je bil ta sistem neizogiben, če smo želeli rešiti Dars in ga dolgoročno narediti
               finančno vzdržnega in s tem posledično tudi državo, ki je porok v tem primeru.
               Konkretno smo se lotili zelo sistemsko reševanja celotne cenovne politike, na eni
               strani vinjetnega sistema in na drugi strani sistema za cestninjenje tovornega
               prometa. Pri samem tovornem prometu smo se držali koncepta, da obremenimo ekološko
               bolj sporna vozila, torej tista do Euro 2, in da damo maksimalno možne popuste na
               ekološko sprejemljivejših vozilih, govorimo o Euro 5 in Euro 6 vozilih. Tudi tukaj
               smo prevoznikom omogočili dodatne subvencije za nabavo novih, ekološko bolj
               sprejemljivih vozil, govorim o Euro 5 in o Euro 6. Tukaj konkretno govorimo o štirih
               milijonih evrov subvencije.</p>
               <p>Res je, da smo pri samih kombijih uvedli novo vinjeto. To je razred, ki prej ni bil
               cestninjen in je bil obravnav enako kot osebna vozila, kar osebno, pa tudi stroka
               smatra, da je bilo nekorektno. Zelo enostavno je in realno, da osebno vozilo
               neprimerljivo manj obremenjuje avtocesto kot pa kombinirano vozilo. Mislim, da je
               prav, da se ta kombinirana vozila posebej tretira, in moram reči, da tudi s področja
               stroke in prevoznikov je bil odziv pozitiven. Seveda nihče ni bil vesel tega ukrepa,
               a večina se jih strinja, da je korekten in da je to prava pot, da se ta kombinirana
               vozila, konkretno kombije, dodatno obremeni kot en nov razred za cestninjenje. Res
               je, da je ravno v ta segment padel tako del družin, ki imajo več otrok in uporabljajo
               ta vozila, kot tudi invalidi. Še kakšna druga skupina obstaja, za katero se strinjam,
               da je upravičena do tega, da najdemo način, da jim omogočimo cenejšo uporabo
               avtocest.</p>
               <p>Kar se tiče tujine, tudi tujina, res je, pozna ta del, vendar se nikjer ne rešuje
               preko upravljavca, kar je v našem primeru Dars, kar je v Avstriji na primer Asfinag.
               Tisto, kar želim povedati, je, da mora vinjeta za kombije ostati na rangu 220 evrov.
               Če bi mi dajali popuste, bi bili diskriminatorni do ostalih družin po Evropi.
               Avstrija konkretno rešuje ta problem preko socialne politike. Torej, ta cena vinjet
               obstaja, potem pa se refundirajo ta sredstva preko socialne politike.</p>
               <p>Menim, da je to korekten in pravilen pristop. Ta pristop bomo ubrali tudi pri nas, s
               kolegico ministrico imava te pogovore in bova našla rešitev.</p>
            </sp>
            <sp xml:id="SDZ6-Redna-17-2013-09-23.sp236">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp237">

               <speaker>IRENA TAVČAR (PS SDS):</speaker>

               <p>Hvala lepa za ta del odgovora.</p>
               <p>Nisem dobila prav točnega odgovora na vprašanje:</p>
               <p>Ali razmišljate o znižanju cene vinjete za vozila, ki prevažajo invalide, oziroma za
               kombinirana vozila, ki prevažajo invalide oziroma veččlanske družine, družine z več
               otroci?</p>
               <p>Ali o tem sploh ne razmišljate?</p>
               <p>Hvala lepa.</p>
            </sp>
            <sp xml:id="SDZ6-Redna-17-2013-09-23.sp238">

               <speaker>PODPREDSEDNICA POLONCA KOMAR:</speaker>

               <p>Hvala.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp239">

               <speaker>SAMO OMERZEL:</speaker>

               <p>Hvala za priložnost za dodatno pojasnilo.</p>
               <p>Razmišljamo o tem. Intenzivno delamo na tem. Želel sem to povedati, da poleg družin,
               ki imajo več otrok, in poleg invalidov obstajajo še skupine, ki jih ravno tako moramo
               obravnavati. Želeli bi kompleten koncept, sistemski pristop in v sodelovanju z
               ministrico, ki je odgovorna za ta resor, najti način, da na eni strani premostimo ta
               del, ki bi bil diskriminatoren do vseh ostalih v Evropi. Torej, če bi direktno dali
               popuste na samem Darsu kot upravljavcu sistema, ampak da gremo na drugi strani preko
               socialnih mehanizmov v koncept refundacije te razlike.</p>
               <p>Torej, cena vinjete bo ostala 220 evrov, ampak bomo našli način, da refundiramo to
               razliko, tako da na koncu bodo preko neke oblike socialnega transferja dobili popust
               in prišli v ta rang, kot so sedaj.</p>
            </sp>
            <sp xml:id="SDZ6-Redna-17-2013-09-23.sp240">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Nadaljujemo s poslanskimi vprašanji.</p>
               <p>Naslednje vprašanje bo zastavil gospod Jožef Jerovšek, in sicer generalno sekretarki
               Vlade gospe Tanji Šarabon.</p>
            </sp>
            <sp xml:id="SDZ6-Redna-17-2013-09-23.sp241">

               <speaker>JOŽEF JEROVŠEK (PS SDS):</speaker>

               <p>Hvala lepa, gospa podpredsednica. Kolegice in kolegi.</p>
               <p>Spoštovana generalka Vlade, na prejšnji seji sem vas v poslanskem vprašanju spraševal
               in kljub temu da ste bili v dvorani in sem vas pozival k odgovoru, vi niste
               odgovarjali, ampak je vskočil minister Virant s floskulo <q>"manj je več"</q> in vsebinsko
               na moja konkretna zelo jasna vprašanja absolutno ni odgovoril. V vmesnem času od
               prejšnje seje se je Komisija za nadzor obveščevalnih služb prepričala, da Vlada niti
               ni zaprosila Sovo za informacije o zlorabi tajnih podatkov, in o <stage>/ nerazumljivo/</stage>, ki
               je iz tega bila narejena in da je zavestno zamolčala pred poslanci, ni skušala
               odgovoriti. To kaže, da so bile manipulacije v članku Osvežitve na Sovi zavestno in
               načrtno plasiranje ob vednosti, verjetno sponzoriranju Vlade, s pomočjo tega čemur
               pravimo Parasova. Kajti direktor je o teh zadevah zagotovil, da ne ve ničesar. To je
               seveda velik škandal, ki v demokratičnih državah včasih privede do padca vlade
               oziroma do odstopa predstojnika, to pa je v našem primeru, v Sloveniji, predsednik
               Vlade oziroma konkretno predsednica Vlade v tem trenutku.</p>
               <p>Vlado smo ujeli in flagranti, če tako povemo, da ni želela in poskusila pripraviti
               odgovora na izjemno pomembno vprašanje zlorab Sove v politične namene. Ker je to
               zakonska dolžnost po Zakonu o Vladi, po Poslovniku Državnega zbora, po Zakonu o Sovi,
               vas, gospa generalna sekretarka, sprašujem:</p>
               <p>S kakšnim namenom se je zgodil ta škandal?</p>
               <p>Ta nezaslišana zadeva, gre za zelo hudo zadevo, sedaj že bistveno več vemo, na kakšen
               način je bilo to storjeno, kateri novinar se je izbral, da bo plasiral te potvorjene
               informacije iz del komisije in Sove, in prosim za odgovor:</p>
               <p>Zakaj niste pripravili odgovora – Vlada kot takšna?</p>
            </sp>
            <sp xml:id="SDZ6-Redna-17-2013-09-23.sp242">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospa sekretarka.</p>
            </sp>
            <sp xml:id="SDZ6-Redna-17-2013-09-23.sp243">

               <speaker>TANJA ŠARABON:</speaker>

               <p>Lep pozdrav.</p>
               <p>Na 16. redni seji Državnega zbora ste meni in ministru – obema, to moram poudariti,
               zato ker dejansko je to razvidno tako iz poslanskega vprašanja kot tudi iz
               magnetograma Državnega zbora – postavili poslansko vprašanje o odtekanju, potvorbi in
               zlorabi tajnih podatkov iz Slovenske obveščevalno-varnostne agencije. Na slednje
               vprašanje vam je, ker ima pač pristojnosti kot jaz na tem področju, odgovarjal
               minister za notranje zadeve. Ker z njegovim odgovorom, pa tudi z dejstvom, da vam je
               na vprašanje odgovarjal on, niste bili zadovoljni, ste ponovno postavili enako
               vprašanje in zahtevali, naj nanj odgovorim sama.</p>
               <p>Torej, kot vam je že bilo pojasnjeno, je Sova kot samostojna služba Vlade agencija,
               ki je za svoje delo odgovorna Vladi in predsednici Vlade in da kot generalna
               sekretarka nimam pooblastila za odgovore na vprašanja s tega področja. Kot generalna
               sekretarka nisem pristojna, da preverjam ali v javnosti odgovarjam na vprašanja o
               tajnih podatkih, ki jih pri svojem delu zbira, obdeluje in shranjuje Agencija in o
               zakonitosti njenega dela. Poslanec bi to vprašanje lahko postavil kvečjemu
               predsednici Vlade oziroma bi lahko postavil pisno vprašanje Vladi. Še bolj smiselno
               pa bi bilo, da bi na to vprašanje odgovarjal predstojnik Agencije na za to pristojnem
               delovnem telesu Državnega zbora v skladu z zakonom.</p>
               <p>Na vaše dodatno vprašanje, da na Generalnem sekretariatu nismo vprašali za odgovor na
               vprašanje parlamentarno skupino – to ne drži, ker mi smo postavili vprašanje, kot
               generalna sekretarka, kjer smo dobili tipski odgovor v skladu z 2. členom Zakona o
               Sovi, ki govori o tajnih podatkih.</p>
            </sp>
            <sp xml:id="SDZ6-Redna-17-2013-09-23.sp244">

               <speaker>PODPREDSEDNICA POLONCA KOMAR:</speaker>

               <p>Hvala lepa, generalni sekretarki.</p>
               <p>Izvolite, želite dopolnitev odgovora.</p>
            </sp>
            <sp xml:id="SDZ6-Redna-17-2013-09-23.sp245">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Gospa generalna sekretarka, predlagal bi vam, da se ne zapletate. Gre za zelo hud
               škandal in niste vi edini krivec ali pa ste posredno. Vas je Vlada določila oziroma
               jaz sem vas moral vprašati o tem in zdaj pokrivate škandal, ki so ga storili na
               Vladi.</p>
               <p>Namreč, res sem ministra Viranta spraševal, ampak samo v tistem delu – če takšne
               zlorabe delajo tudi na kriminalistični službi – in čisto nič drugega. Natančno se
               zavedam, kot dolgoletni član in predsednik Komisije za nadzor obveščevalnih in
               varnostnih služb, kje so locirane pristojnosti. Tudi to ne drži, to je treba
               zanikati, da ste na Sovi spraševali, kajti nam je direktor Sove, ko sem mu pokazal
               magnetogram vprašanja, rekel, da tega ne poznajo in niso bili vprašani. In zdaj ne
               plasirajte v javnost stvari, ki ne držijo, kajti takšne stvari z obveščevalnimi
               službami so za preiskovalne komisije. Nedavno je v eni od držav Evropske unije zaradi
               afere s službami odstopil predsednik vlade. Torej, tokrat je vlada zamočila,
               pristojnosti, ki jih imamo oziroma pravico, institut poslanskega vprašanja, ni bil
               resno vzet. Odgovora nisem dobil in to napeljuje, in zdaj že nekaj več vemo, da je
               bilo tisto, kar je pisalo v članku Osvežitve na Sovi, zavestno plasirano kot čista
               manipulacija, laž s točno določenim političnim ciljem. To je nezaslišano.</p>
            </sp>
            <sp xml:id="SDZ6-Redna-17-2013-09-23.sp246">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Ali želite na to reagirati?</p>
               <p>Izvolite, gospa generalna sekretarka.</p>
            </sp>
            <sp xml:id="SDZ6-Redna-17-2013-09-23.sp247">

               <speaker>TANJA ŠARABON:</speaker>

               <p>Danes sem v okviru priprave odgovora na vaše poslansko vprašanje govorila z
               direktorjem Sove in mi je povedal, da je dejansko spregledal, da je to vprašanje
               prišlo. Tako bi prosila, da se za dodatno pojasnilo dejansko obrne na direktorja
               Sove.</p>
               <p>Ponovno bi pa ponovila, da je dejstvo, da je za nadzor nad delom Sove prvotno
               odgovorna Komisija Državnega zbora za nadzor obveščevalnih in varnostnih služb,
               nadzor, vsak na svojem področju, pa opravlja tudi Računsko sodišče, informacijski
               pooblaščenec, različne inšpekcije, kamor tudi sodi, recimo, med drugim inšpekcija za
               tajne podatke.</p>
               <p>Minister za notranje zadeve vam je tudi pojasnil, da bi v primeru, če bi se v zvezi z
               medijskimi zapisi pojavil kakršen koli sum, kakršen koli znaki, ki bi utemeljevali
               sum storitve kaznivega dejanja, na to odreagirala policija sama, brez kakršnih koli
               izrecnih navodil. Zato kot generalna sekretarka ne morem, še posebej pa ne javno,
               komentirati podanih navedb o tajnih podatkih Sove in vaših pomislekih o zakonitosti
               delovanja agencije. Če pa vztrajate pri svojih navedbah, da naj bi Agencija tako
               delovala, vam predlagam, da predlagate obravnavo komisiji Državnega zbora. Pri tem se
               bodo tajni podatki varovali skladno z zakonom. Slednje je namreč na seji Državnega
               zbora ni mogoče. To je edina prava pot in edini zakoniti način za obravnavo takih
               vprašanj.</p>
            </sp>
            <sp xml:id="SDZ6-Redna-17-2013-09-23.sp248">

               <speaker>PODPREDSEDNICA POLONCA KOMAR:</speaker>

               <p>Hvala lepa za odgovor.</p>
               <p>Imate proceduralni predlog, gospod Jerovšek?</p>
            </sp>
            <sp xml:id="SDZ6-Redna-17-2013-09-23.sp249">

               <speaker>JOŽEF JEROVŠEK (PS SDS):</speaker>

               <p>Iz vašega odgovora, gospa generalna sekretarka, se vidi, da je predsednica Vlade
               sklenila, če bo treba, žrtvovati direktorja Sove, kajti to se v obveščevalnih službah
               ne more zgoditi, da direktor pomembno stvar, ko se obravnava obveščevalna služba v
               parlamentu, to spregleda. Ima dovolj ljudi za blefiranje. Potem je to totalna
               neprofesionalnost in kažete bedno sliko, Vlada, delovanja in komunikacije med vami in
               Slovensko obveščevalno-varnostno agencijo. In gre za takšne zadeve, kajti
               informacije, ki so se pojavile v časopisu, nepooblaščeno, s kaznivim dejanjem
               odtekanja tajnih podatkov, so zelo hude, s točno jasnim političnim ciljem. Politična
               zloraba obveščevalnih služb je v vsaki državi največji greh, ko se ga odkrije. In
               tukaj smo žal vlado dobili in flagranti ali pa – dobro ...</p>
               <p>Zaradi tega, ker s takim odgovorom ne moremo in ne smemo biti odgovorni. Tudi sem
               zadnjič predlagal, da če je treba, da zapremo sejo. Jaz se zavedam, kaj je mogoče na
               javni seji, kaj ne. Ampak, če stvari z nekim namenom pritečejo v časopise, potem je
               treba tudi zaradi javnosti javno vprašati; in to sem storil.</p>
               <p>Zaradi takšnega odgovora, ki javnost ne more pomiriti in je hud napad na demokracijo,
               to, kar je bilo storjenega, predlagam, da opravimo splošno razpravo, če bo treba, da
               to tudi na zaprti seji – Vlada ne more podučevati, o čem lahko sprašujemo ali o čem
               ne smemo – opravimo, kajti nevarnost za demokracijo je na ta način velika in jo
               moramo odpraviti. Hvala lepa.</p>
            </sp>
            <sp xml:id="SDZ6-Redna-17-2013-09-23.sp250">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam. O vašem predlogu bo Državni zbor odločal jutri v okviru
               glasovanj. Hvala.</p>
               <p>Naslednje vprašanje pa bo postavil gospod Marjan Pojbič, in sicer ministru za
               kmetijstvo in okolje mag. Dejanu Židanu, ki pa je podal opravičilo in se današnje
               seje ne more udeležiti, ampak bomo poslušali vaše vprašanje.</p>
            </sp>
            <sp xml:id="SDZ6-Redna-17-2013-09-23.sp251">

               <speaker>MARIJAN POJBIČ (PS SDS):</speaker>

               <p>Spoštovana gospa predsedujoča!</p>
               <p>Moram reči, da sem zelo žalosten, ker danes ni ministra tukaj, ker bi z bistveno
               večjim veseljem poslušal njegov ustni odgovor, kot pa bo pisni, pa prosim ministra
               oziroma ministrstvo, da mi na to vprašanje pisno odgovori.</p>
               <p>V Sloveniji imamo veliko težav, ko je treba poskrbeti za pretočnost in ureditev
               vodotokov in prav tako tudi ureditev akumulacijskih jezer. Ta problematika je vedno v
               ospredju v času poplav oziroma suše. V letošnjem poletju smo bili ponovno priča
               velikanskim problemom na območjih, kjer je suša močno prizadela določena območja v
               Sloveniji, med njimi tudi občino Pesnica oziroma Perniško jezero.</p>
               <p>Po izrednem pritisku medijev, civilne iniciative za ohranitev Perniškega jezera in
               občinskega svetnika občine Pesnica, gospoda Čepa Franca je prišlo do sestanka med
               gospodom ministrom Židanom, direktorjem podjetja Ribe Maribor in tamkajšnjim županom
               občine Pesnica, gospodom. Obljuba obeh je, da se bo pripravila projektna naloga
               celovite ureditve Perniškega jezera na podlagi temeljite javne razprave lokalne
               skupnosti. Po izdelavi projekte naloge, ki jo bo sofinanciralo Ministrstvo za
               kmetijstvo in okolje, se bosta ministrstvo in občina dogovorila, kako izpeljati
               projekte iz projektne naloge.</p>
               <p>Če samo malo spomnim, v letošnjem letu je ponovno prišlo do velikega pogina rib v
               Perniškem jezero in to preko dvajset ton rib. V okolici je močno zaudarjal smrad in
               veliko časa je bilo treba, da so se poginule ribe odstranile s površine jezera.
               Okoliški ljudje so seveda povsem upravičeno jezni in bodo vztrajali vse do
               uresničitve teh obljub ministrstva in lokalne skupnosti.</p>
               <p>Problem predstavlja tudi še vedno nejasno lastništvo jezera. Prav tako je ključni
               problem, zaradi katerega prihaja do pogina rib, tudi ne odstranitev 102 tisoč ton
               mulja iz tega jezera. Vse to so bile obveze izvajalca ob graditvi avtoceste, vendar
               dela niso bila opravljena in za to sedaj nihče ne odgovarja.</p>
               <p>Občina si želi ob jezeru razvijati predvsem turizem, s tem se v celoti strinjajo tudi
               krajani, ki živijo ob tem jezeru. Mislim, da je to tudi edina prava rešitev.</p>
               <p>Zato gospoda ministra Židana sprašujem:</p>
               <p>Kaj bo kot resorni minister naredil v zvezi z ureditvijo in varnostjo akumulacijskih
               jezer v Sloveniji?</p>
               <p>Predvsem me zanima problem Perniškega jezera v občini Pesnica:</p>
               <p>Kako in na kakšen način bo Ministrstvo pristopilo k reševanju navedb
               problematike?</p>
               <p>Prav tako me zanima:</p>
               <p>Kaj je bilo od tistega sestanka z županom občine Pesnica do danes narejeno?</p>
               <p>Hvala lepa.</p>
            </sp>
            <sp xml:id="SDZ6-Redna-17-2013-09-23.sp252">

               <speaker>PODPREDSEDNICA POLONCA KOMAR:</speaker>

               <p>Hvala lepa za vaše vprašanje. Odgovor boste prejeli v pisni obliki.</p>
               <p>Nadaljujemo pa z gospodom Ivanom Grillom, ki bo postavil vprašanje ministru za
               zdravje gospodu Tomažu Gantarju.</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp253">

               <speaker>IVAN GRILL (PS SDS):</speaker>

               <p>Najlepša hvala za besedo, spoštovana podpredsednica. Spoštovana ministra, poslanke in
               poslanci!</p>
               <p>Po informacijah, ki so na voljo, sem bil sam seznanjen, da obstaja v našem
               zdravstvenem sistemu sistematiziranih kar nekaj delovnih mest z določenimi bonitetami
               ali lahko rečemo celo privilegiji, ki jim v bistvu ne dotičejo, in sicer se te
               bonitete kažejo v obliki krajšega delovnega časa za posamezne delavce in tudi z
               večjim dodeljenim številom letnega dopusta.</p>
               <p>Gre za tako imenovana delovna mesta, kjer je prisotno ionizirajoče sevanje, ki je res
               da zdravju škodljivo, vendar je bilo to opravičeno pred desetletji, ko so naprave res
               povzročale to sevanje v bistveno višjih merah ali pa količinah, kot je to prisotno
               danes. Podatki, ki so dostopni, kažejo, da so ta sevanja v bistvu za nekajkrat,
               ponekod je tudi faktor desetkrat, nižja, kot so predpisane mejne vrednosti. Zato so
               te bonitete, ki so še vedno prisotne, neupravičene in ne nazadnje to znatno tudi
               draži naš zdravstveni sistem, kajti večje število dni dopusta, krajši delovni čas,
               zagotovo pomeni, da je za opravljanje teh del potrebno večje število zaposlenih.</p>
               <p>Da je temu tako, da je to neupravičeno, kažejo tudi primerjave z evropskimi državami.
               Vse zahodne evropske države – po podatkih, ki jih imam – nimajo nobenih bonitet,
               nobenega dodatnega dopusta. Baje, da je edino še v Grčiji nekaj takšnega prisotno in
               na Češkem. Glede na to, da so ostale države, kar se tiče tega, tudi zelo naklonjene,
               da se to varstvo teh zaposlenih odvija na primerni ravni, pa tega nimajo, je potem
               očitno, da je to pri nas neupravičeno.</p>
               <p>Zato vas, spoštovani gospod minister, sprašujem:</p>
               <p>Ali poznate to anomalijo – kot lahko temu rečemo?</p>
               <p>Ali imate v svojem planu dela namen to urediti oziroma sistemizirati na način, ki bo
               pravičen ne nazadnje tudi za uporabnike zdravstvenega sistema ter ostale zaposlene v
               zdravstvenem sistemu?</p>
               <p>Hvala lepa za odgovor.</p>
            </sp>
            <sp xml:id="SDZ6-Redna-17-2013-09-23.sp254">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp255">

               <speaker>TOMAŽ GANTAR:</speaker>

               <p>Hvala za vprašanje.</p>
               <p>To, kar ste obrazložili, dejansko drži. Se pravi, gre za nekatera delovna mesta, ki
               sicer vključujejo posebne pogoje dela, kamor se šteje tudi ionizirajoča sevanja. Je
               pa dejstvo, da ne obstaja ne v EU zakonodaji, ne v naši, ne v katerih koli drugih
               mednarodnih priporočilih ničesar, kar bi govorilo v prid temu, da so te dodatne
               obremenitve, vezane na neke privilegije, če lahko tako rečem, v smislu daljših
               dopustov in podobno ... Enako velja tudi, da se pri nas na osnovi meritev, ki
               potekajo že vrsto let, dejansko te predvidene doze ne dosegajo, daleč od njih.
               Dovoljena letna obremenitev je okrog 20 milisievertov. Dosegajo se vrednosti v večini
               primerov pod 1, redki so primeri do 5, kar je še vedno bistveno manj, kot je dopustna
               doza.</p>
               <p>Vsa zakonodaja govori bolj v prid zaščite pred ionizirajočimi sevanji, se pravi,
               zaščite delavca pred škodo, ki bi lahko nastala, medtem ko te bonitete pa so
               opredeljene bolj v kolektivnih pogodbah in delovnopravni zakonodaji. Seveda se
               strinjam, da bo tudi za to področje treba kolektivno pogodbo odpreti in doreči težje
               delovne pogoje, pod katerimi se dopusti povečujejo tudi iz naslova ionizirajočih
               sevanj. Še nekaj odprtih vprašanj je in verjamem, seveda, da je to ena od teh
               bonitet, kot sami postavljate trditev, ki je neupravičena v današnjem času glede na
               razvoj tehnologij.</p>
               <p>Moje osebno mnenje je, da bi eventualno nekaj lahko pripadalo zelo majhnim skupinam
               mogoče, kjer se dejansko interventno dela pod snopom sevanja, pa čeprav tudi tam ni
               dosežena mejna vrednost, medtem ko za vse ostale je po mojem mnenju neupravičeno.</p>
               <p>Torej, edina pot je odpiranje kolektivne pogodbe in mislim, da se bomo tudi tega
               lotili, čim to osnovno zakonodajo spravimo v postopek sprejemanja.</p>
            </sp>
            <sp xml:id="SDZ6-Redna-17-2013-09-23.sp256">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp257">

               <speaker>IVAN GRILL (PS SDS):</speaker>

               <p>Hvala lepa.</p>
               <p>Vesel sem, da tudi sami razpolagate s temi podatki in da se zavedate tega problema.
               Prav in pošteno bi bilo tako do uporabnikov zdravstvenih storitev kot ostalih
               zaposlenih v zdravstvu, da ne bi določene skupine ljudi imele tako imenovanih
               bonitet, še posebej glede na to, da v javnosti obstajajo tudi – verjamem, da
               upravičene – govorice, da nekateri zaposleni, ki delajo v takih delovnih okoljih, po
               svojem delovnem času, ki je krajši, potem delajo v nekih privatnih institucijah, kjer
               ravno tako na takih napravah delajo naprej.</p>
               <p>Glede na to, da tudi sami ugotavljate, da so sevanja dejansko za 20-krat nižja, kot
               je določena mejna vrednost, vas sprašujem:</p>
               <p>Ali ne bi bilo dobro razmisliti, da se ta predpis spremeni?</p>
               <p>Kajti, ti zaposleni morajo nositi neke merilne naprave, ki merijo količino tega
               sevanja, in te merilne naprave morajo zelo pogosto pošiljati, mislim, da v nek center
               v Ljubljani, kar dodatno obremenjuje zdravstveni sistem in to blagajno. Glede na to,
               da te sodobne naprave, kar se ve, povzročajo bistveno manj sevanja, da bi se tudi tu
               spremenili predpisi ali karkoli, kar narekuje te kontrole, da se ne pošilja tako
               pogosto in se s tem neupravičeno bremeni zdravstveno blagajno.</p>
               <p>Ali bi morda tudi v tej smeri lahko pričakovali kakšne spremembe?</p>
               <p>Hvala še za dodaten odgovor.</p>
            </sp>
            <sp xml:id="SDZ6-Redna-17-2013-09-23.sp258">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp259">

               <speaker>TOMAŽ GANTAR:</speaker>

               <p>Seveda nisem strokovnjak s tega področja. Res je, da vsi, ki imajo opravka z
               ionizirajočimi sevanji, imajo te dozimetre, ki natančno beležijo količino tega
               sevanja. Tukaj gre predvsem s stališča varnost za zaposlene za obveznost delodajalca
               oziroma da ne bi presegali teh dovoljenih obremenitev glede sevanja in mislim, da to
               ni zelo velik strošek. Morda bi lahko izvzeli mogoče kakšne skupine tistih, ki v
               resnici ne delajo neposredno pod snopom, ampak vprašanje, kakšen bi bil
               prihranek.</p>
               <p>Bolj sem naklonjen ideji, da se omejijo bonitete, ki se neupravičene, medtem ko za
               varnost tistih, ki delajo na tem, je verjetno to treba naprej nadzirati. Kljub vsemu.
               Nikdar ne veš, kdaj pride do okvare aparata ali do česar koli, ki bi pa lahko
               dejansko tudi močno povečala v nekem trenutku sevanje. Tako je to po mojem smiselno.
            </p>
            </sp>
            <sp xml:id="SDZ6-Redna-17-2013-09-23.sp260">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Nadaljujemo pa z mag. Ivanom Vogrinom, ki bo poslansko vprašanje postavil ministru za
               pravosodje dr. Senku Pličaniču.</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp261">

               <speaker>MAG. IVAN VOGRIN (NeP):</speaker>

               <p>Hvala lepa, gospa predsedujoča. Spoštovani gospod minister!</p>
               <p>Tega, kar je napisano v poslanskem vprašanju, ne bom bral, ker mislim, da oba veva.
               Začel bi drugače, malce bolj preprosto.</p>
               <p>Da nekdo lahko opravi pravosodni izpit in ima pogoje za sodnika oziroma odvetnika,
               mora delati 8 mesecev pripravništva. Mi pa imamo takšne predpise, zakone, trenutno
               prakso, ki po navedbah teh pripravnikov, ki so na sodišču, s katerimi sem se na
               njihovo željo sestal, niti ne omogočajo, da bi dobili plačilo. Zdaj pa mene čisto kot
               državljana ali navadnega občana zanima vaše stališče, pa tudi eventualne namere za
               spremembo – kaj bi bilo, če bi kakšno podjetje zaposlilo pripravnika, pa ga ne bi
               plačalo? Drugi dan bi bili polni časopisi, kakšno je to izkoriščanje, kaj se gremo in
               tako dalje! Mi pa imamo na sodiščih volonterske pripravnike, ki po njihovih navedbah
               – v tem vprašanju sem napisal to, kar so mi povedali – ne dobijo ne malice, ne dobijo
               ne potnih stroškov in ne dobijo nobenega plačila.</p>
               <p>Še enkrat sprašujem to, kar sem že večkrat vprašal:</p>
               <p>V kakšni državi mi živimo? Kako merimo to?</p>
               <p>Mi predpišemo 8 mesecev obveznega pripravništva, da lahko pristopim k pravosodnemu
               izpitu, da imam pogoje za odvetnika ali sodnika, potem pa ta oseba, ki je pa zdaj
               diplomirani pravnik, ne dobi nobenega plačila. In če si mi prizadevamo za pošteno
               demokratično družbo, v kateri je delo cenjeno, potem moramo ljudi plačati!</p>
               <p>Mene zanima, pač v imenu teh pripravnikov ali pa bolj njih zanima:</p>
               <p>Kako bomo to uredili v bodoče?</p>
               <p>Ali se vam zdi, da je takšna ureditev enakopravna v primerjavi z gospodarstvom in je
               sploh urejena tako, kot mora biti?</p>
               <p>Hvala lepa.</p>
            </sp>
            <sp xml:id="SDZ6-Redna-17-2013-09-23.sp262">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp263">

               <speaker>DR. SENKO PLIČANIČ:</speaker>

               <p>Hvala, spoštovana gospa podpredsednica. Poslanke in poslanci, gospod Vogrin!</p>
               <p>Najprej je treba povedati, da pripravništvo, o katerem govorite, torej to tako
               imenovano volontersko pripravništvo na sodiščih, ni enako pripravništvu, ki ga ureja
               Zakona o delovnih razmerjih in o katerem ste tudi govorili, ko nekdo po diplomi na
               neki fakulteti pride, recimo, v neko podjetje in se tam usposablja v okviru
               pripravništva za samostojno opravljanje dela v delovnem razmerju. To je klasično
               pripravništvo. Če bi na sodiščih imeli opravka s takimi pripravniki, pa jih ne bi
               plačali, potem bi v resnici imeli problem, pa nimamo takšnih pripravnikov, pač pa
               imamo volonterske pripravnike. Ta termin <q>"pripravnik"</q> zanje ni najbolj ustrezen, ker
               oni se ne usposabljajo za samostojno opravljanje nekega dela na nekem delovnem mestu,
               ampak se usposabljajo za en sam namen, in to je za pravniški državni izpit. Oni
               pridejo na sodišče, se tam selijo z oddelka na oddelek, pridobivajo izkušnje in
               znanje ne zato, da bodo potem delali na sodišču, ampak zato, da bodo lahko izpit
               naredili. Zato je to pripravništvo drugačno od klasičnega pripravništva, kot ga ureja
               Zakona o delovnem razmerju, ki tudi določa obveznost povrnitve stroškov in ostale
               stvari, ki ste jih omenili.</p>
               <p>Kljub temu da je tako, naj povem, da sodišča imajo že s tem velike težave, s takšnim
               volonterskim pripravništvom, ko različnim mladim ljudem omogočajo tovrstno
               usposabljanje za pravniški državni izpit, ker je številka pripravnikov zelo velika in
               imajo celo kup logističnih težav, tudi nekatere finančne vire morajo za to
               uporabljati, čeprav ne za povračilo stroškov, za razne druge zadeve, če bi pa želeli
               to pripravništvo izenačiti s siceršnjim pripravništvom, ki ga, kot sem omenil, ureja
               Zakon o delovnih razmerjih, bi pa morali zakonodajo spremeniti in potem nameniti
               sodiščem tudi dodatna sredstva, iz katerih bi lahko financirali povračila stroškov, o
               katerih ste govorili. To je na kratko odgovor na to vaše vprašanje v zvezi s tem,
               zakaj je to tako.</p>
               <p>V tem pisnem vprašanju ste sicer spraševali še nekaj drugega, zdaj v ustnem delu tega
               niste posebej izpostavili. Namreč, sprašujete:</p>
               <p>Kako je s pisnim opravljanjem pravniškega državnega izpita?</p>
               <p>Ta se še vedno opravlja, kot pravite, <q>"na roko"</q>, ne pa z uporabo sodobne
               informacijske tehnologije, z uporabo računalnika, interneta in tako naprej. Povedati
               moram, da že od lanskega mandata naprej poskušam to zadevo urediti, torej spremeniti
               na ta način, da bi pa le v letu 2013 uporabljali sodobno tehnologijo – to pomeni
               informacijsko tehnologijo –, pa moram reči, da gre to zelo počasi iz vrste razlogov.
               Eden teh je povezan tudi z varnostjo, s preprečevanjem možnih zlorab pri uporabi
               računalnika, s tem, da nimamo svoje lastne dvorane, ampak jo najemamo, in v to, ki jo
               najemamo, tisti, ki jo oddaja v najem, ne želi vgraditi sodobne IT opreme in tako
               naprej.</p>
               <p>Tisto, kar lahko povem, je, da delam, kar lahko v okviru denarja, ki je na voljo, da
               se kljub temu pri izvedbi tega izpita čim prej omogoči prehod s pisanja na roko na
               uporabo računalnika. Malo za tolažbo, pa to ne pomeni, da poskušam s tem opravičiti
               še vedno takšno stanje, naj povem to, da je tako tudi skoraj v vseh državah članicah
               Evropske unije. Ena sama je, kjer kandidati lahko uporabljajo računalnik, in to je
               Estonija. Ampak to pa ne pomeni, da bomo mi zdaj tudi v prihodnosti rekli, da je tudi
               drugod tako, zato tudi mi ne bomo nič naredili. Sam bom še naprej poslušal to
               urediti, urediti tudi probleme varnosti, o katerih sem prej govoril, tako da bi se to
               čim prej zgodilo in da bi ti mladi ljudje, ki odraščajo z informacijsko tehnologijo,
               to lahko uporabljali tudi pri izvedbi pravniškega državnega izpita.</p>
            </sp>
            <sp xml:id="SDZ6-Redna-17-2013-09-23.sp264">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora?</p>
               <p>Izvolite, gospod Vogrin.</p>
            </sp>
            <sp xml:id="SDZ6-Redna-17-2013-09-23.sp265">

               <speaker>MAG. IVAN VOGRIN (PS NeP):</speaker>

               <p>Hvala lepa, gospod minister.</p>
               <p>Ne bi želel to, da je to videti kot nekakšno vsesplošno obtoževanje ali pa
               negodovanje. Želim pa vseeno še nekaj dodati, pa tudi prositi za kakšno pojasnilo.
               Namreč, prav tukaj je ravno problem, da si neprestano – pa ne mislim vi osebno, tukaj
               sem že večkrat povedal, da institucije sistema ne delujejo.</p>
               <p>Zdaj pa konkreten primer: mi nimamo denarja, da bi plačali redno pripravništvo po
               Zakonu o delovnih razmerjih. Potem si pa kar izmislimo bistroumen nesmisel, neko
               volontersko pripravništvo, pa rečemo, da zdaj pa ljudi ne bomo plačali. Ja, potem pa
               napravimo to še na drugi strani, v gospodarstvu! Mi vedno uporabljamo dvojne vatle in
               sodišča so tista, ki bi pa morala to najbolj enakopravno uravnavati. Zdaj si
               zamislite, da bi nekdo imel volonterskega pripravnika v podjetju, naenkrat bi bilo
               polno inšpekcije tam in tako dalje. Tu je izvorni problem tega: če nimamo denarja,
               rečemo, da ga nimamo in uredimo drugače. Ne zdi se mi pravilno. Glejte, problema
               nisem zaznal jaz, problem so zaznali bodoči sodniki, odvetniki, ki delajo po
               sodiščih.</p>
               <p>Vem, da vi osebno ne morete tega čez noč urediti, bi pa bilo smiselno, da pristopimo
               k sistemskemu urejanju, da bodo institucije sistema normalno delovale za vse
               državljane in za vse subjekte enako. Hvala lepa.</p>
            </sp>
            <sp xml:id="SDZ6-Redna-17-2013-09-23.sp266">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp267">

               <speaker>DR. SENKO PLIČANIČ:</speaker>

               <p>Hvala.</p>
               <p>Gospod Vogrin, vseeno bomo še enkrat ponovil to, kar sem že prej povedal.</p>
               <p>Ko gre za sodniško volontersko pripravništvo, ne gre za pripravništvo po Zakonu o
               delovnih razmerjih. Ti ljudje se ne usposabljajo za to, da bodo opravljali neko delo
               na nekem delovnem mestu, usposabljajo se za pravniški državni izpit, to je pa
               specifika. Če hočeš v pravu biti sodnik, tožilec in tako naprej, moraš ta izpit
               narediti, da bi ga pa lahko naredil moraš nekaj praktične izkušnje pri tem pridobiti.
               Tukaj gre pravzaprav za neko boniteto, ki se jim omogoča. Tistim, ki pa so klasični
               pripravniki – tudi takšni so, ampak ti so zaposleni na sodišču –, tisti, ki se pa
               zaposliti ne morejo, ker ni dovolj teh mest, ker ni dovolj denarja, tisti so pa
               volonterski. Ti imajo eno samo nalogo, ki je, da se pripravljajo na pravniški
               državniški izpit. To pa morate priznati, da je razlika: med <q>"takšnim pripravništvom"</q>,
               ker to ni pripravništvo, kot ga razume Zakon o delovnih razmerjih, in tem iz Zakona o
               delovnih razmerjih, ki pa je v resnici namenjeno usposabljanju točno za neko delovno
               mesto v nekem podjetju ali pa neki drugi pravni osebi. To je pomembna razlika.</p>
               <p>Še enkrat, te mlade kolegice in kolegi se usposabljajo za to, da bodo nek izpit
               naredili, ki jim potem vrata odpre v enega od teh poklicev.</p>
            </sp>
            <sp xml:id="SDZ6-Redna-17-2013-09-23.sp268">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Nadaljujemo s poslanskimi vprašanji, in sicer gospod Samo Bevk bo zastavil poslansko
               vprašanje ministru za gospodarski razvoj in tehnologijo mag. Stanku Stepišniku.</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp269">

               <speaker>SAMO BEVK (PS SD):</speaker>

               <p>Hvala lepa za besedo, gospa podpredsednica. Spoštovani zbor!</p>
               <p>Po mojih informacijah Ministrstvo za gospodarski razvoj in tehnologijo pri pripravi
               rebalansa državnega proračuna za leto 2014 predvideva črtanje sredstev za vzdrževanje
               nezalitega dela rudnika Idrija in monitoring. Po mojem dodatnem poizvedovanju pa sem
               ugotovil, da je ministrstvo načrtovalo tudi črtanje rudarske škode. Obe postavki
               imata zakonsko osnovo, med drugim tudi na podlagi Zakona o preprečevanju posledic
               rudarjenja v Rudniku živega srebra Idrija. Zaradi prenehanja vzdrževanja rudnika
               Idrija in monitoringa zapiralnih del bo ogrožena varnost mesta Idrije, njenih
               prebivalcev in premoženja. Prav tako pa je zaradi zavlačevanja ustanovitve oziroma
               preoblikovanja rudnika v javni zavod, Center za upravljanje z dediščino Rudnika
               živega srebra Idrija ogrožen tudi sam vpis Idrije na Uneskov seznam svetovne
               dediščine.</p>
               <p>Po mojih zadnjih informacijah pristojno ministrstvo tako za navedeni postavki v
               okviru rebalansa državnega proračuna za leto 2014 ni zagotovilo sredstev oziroma je
               postavki črtalo iz proračuna. Dejstvo je, da so bila zaradi težke finančne situacije
               sredstva za idrijski rudnik in rudarsko škodo prepolovljena že v rebalansu proračuna
               za leto 2012, saj bi za optimalno izvedbo vseh potrebnih del, ki so opredeljena v
               potrjenih rudarskih projektih, na letni ravni potrebovali milijon 300 tisoč evrov.
               Črtanje vseh sredstev za idrijski rudnik je tako drastičen ukrep, da bi to pomenilo
               prenehanje črpanja jamske vode in odpustitev vseh trinajst zaposlenih, kar bi gotovo
               poslabšalo geomehanske razmere nad rudiščem in tako ogrozilo samo mesto Idrija. Z
               nenadzorovano potopitvijo rudnika pa bi uničili tudi dragoceno Uneskovo tehnično in
               naravno dediščino, ki je bila lansko leto vpisana na ta svetovni seznam.</p>
               <p>Ministra mag. Stanka Stepišnika sprašujem:</p>
               <p>Kako bo ukrepal, da bo dolgoročno zagotovil varnost mesta Idrije in vrnil obe
               postavki v državni proračun?</p>
               <p>Že vnaprej lepa hvala za odgovor.</p>
            </sp>
            <sp xml:id="SDZ6-Redna-17-2013-09-23.sp270">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp271">

               <speaker>MAG. STANKO STEPIŠNIK:</speaker>

               <p>Hvala lepa za vprašanje.</p>
               <p>Na osnovi zakona o preprečevanju posledic rudarjenja v rudniku živega srebra mora
               nekako država zagotavljati sredstva za vzdrževanje nezalitega dela idrijskega
               rudnika, vzdrževanje muzejskega rudnika in monitoringa ter rudarske škode. Vendar
               letos smo se soočili s situacijo, ko je bilo treba napraviti rebalans. Se pravi,
               treba je bilo odhodke nekako za drugo leto znižati. V okviru priprave tega predloga
               sprememb proračuna za leto 2014 smo bili vsi resorji, in s tem tudi naše ministrstvo,
               zaradi nujnih varčevalnih ukrepov pozvani k znižanju sredstev za leto 2014. Pri tem
               smo morali prednostno upoštevati že prevzete obveznosti in tako zagotoviti sredstva
               za že sklenjene pogodbe in izdane sklepe o financiranju oziroma sofinanciranju.
               Upoštevajoč to dejstvo in glede na predvideni finančni okvir znižanja za leto 2014
               smo se morali odreči vsem drugim ukrepom, za katere še nismo imeli prevzete
               obveznosti – to se pravi pogodbe ali sklepe.</p>
               <p>Zavedamo se pomembnosti zagotavljanja sredstev za namen vzdrževanja in monitoringa
               rudnika Idrija ter sredstev za rudarsko škodo, zato bomo v fazi usklajevanja naredili
               vse, da bi zagotovili sredstva za ta namen. Mogoče pogodba za vzdrževanje in
               monitoring rudnika Idrija za leto 2013 je bila podpisana 26. julija 2013, realizacija
               do sedaj je bila 530 tisoč evrov, kar predstavlja približno 77 % pogodbene vrednosti,
               ki je znašala 682 tisoč 500 evrov za vzdrževanje in monitoring rudnika, 245 tisoč
               evrov pa za rudarsko škodo. Vendar je bila ta pogodba podpisana 30. avgusta 2013,
               zato do danes še ni nobene realizacije. V nadaljevanju se moramo nekako skupaj
               dogovoriti, iz katerih sredstev in kako bi zagotovili vsaj tisti minimalen del, ki je
               potreben v letu 2014, da ne bi prišlo do odpuščanja in večje škode.</p>
               <p>Ena možnost je, da najdemo tudi iz evropskih sredstev nekaj teh sredstev, ob nekako
               pripravi določenega projekta, ki bi pač izpolnjeval pogoje, da ga uvrstimo na listo.
               Hvala.</p>
            </sp>
            <sp xml:id="SDZ6-Redna-17-2013-09-23.sp272">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp273">

               <speaker>SAMO BEVK (PS SD):</speaker>

               <p>Hvala lepa za odgovor, gospod minister, ki me ni zadovoljil.</p>
               <p>Ne bom izkoristil poslovniške možnosti za razpravo v Državnem zboru. Samo še nekaj
               dni je do sprejema državnega proračuna. Iskanje evropskih sredstev pet minut pred
               dvanajsto ni rešitev, to je lahko dolgoročna rešitev.</p>
               <p>Kajti, ko so v 70. letih prejšnjega stoletja razmišljali strokovnjaki, kako rešiti ta
               problem z zaustavitvijo proizvodnje v idrijskem rudniku, je bila ena alternativa tudi
               preselitev celotnega mesta Idrije. Takrat se za to niso odločili, ker bi bilo to
               povezano s prevelikimi stroški. Zato so šli v postopno opuščanje rudarjenja in
               dokončno in trajno zaustavitev rudarskih del ter zaprtje Idrije, ki pa vključuje tudi
               stalno vzdrževanje nezalitega dela rudnika, odvodnjavanje rudnika in opazovanje, kako
               so bila ta zapiralna dela opravljena.</p>
               <p>Gospod minister, to ni rešitev, ki so vam jo za ta odgovor pripravili na Ministrstvu
               za gospodarski razvoj in tehnologijo. Mislim, da je treba zagotoviti sredstva v
               državnem proračunu. Ta sredstva so bila zagotovljena v državnem proračunu, veljavni
               proračun za leto 2013 vključuje ta sredstva, tudi veljavni proračun za leto 2014
               vključuje ta sredstva; se pravi, da so sredstva že bila v državnem proračunu. Tako
               imate še nekaj dni, da razmislite, da se ne igrate z usodo mesta Idrije, z njenimi
               prebivalci, z varnostjo samega mesta, kajti prav gotovo lahko pride do zrušitve dela
               mesta, do potopitve dela mesta. To pa mislim, da ne pride v poštev. Še nekaj dni časa
               imate, da poskušate najti rešitev.</p>
               <p>V sredo je tudi seja občinskega sveta, kjer bomo o tem razpravljali, in ste na to
               sejo tudi povabljeni, da tudi občinskim svetom to razložite. Hvala lepa.</p>
            </sp>
            <sp xml:id="SDZ6-Redna-17-2013-09-23.sp274">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp275">

               <speaker>MAG. STANKO STEPIŠNIK:</speaker>

               <p>Ne bi imel kaj dodati. To, kar sem povedal, je praktično vse. Za naslednje leto 2014
               pač ni predvidenih sredstev za to, in poskušali bomo, jasno, še kje najti kakšna
               sredstva. Ampak situacija je takšna, da smo porezali praktično samo tisto, za kar
               niso sklenjene pogodbe in sklepi, saj ne gre samo za to področje, gre tudi za druga
               področja, tako da nimam kaj več za dodati.</p>
            </sp>
            <sp xml:id="SDZ6-Redna-17-2013-09-23.sp276">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Nadaljujemo s poslanskim vprašanjem gospoda Boruta Ambrožiča, ki vprašanje zastavlja
               ministru za izobraževanje, znanost in šport dr. Jerneju Pikalu.</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp277">

               <speaker>BORUT AMBROŽIČ (NeP):</speaker>

               <p>Hvala za besedo, predsedujoča. Pozdravljeni tudi vsi prisotni, predvsem pa oba
               prisotna ministra.</p>
               <p>Resornemu ministru bom tokrat postavil dve vprašanji, v prvem in drugem krogu.
               Dovolite, da začnem z obrazložitvijo prvega vprašanja.</p>
               <p>Odhod posameznika na podiplomski študij v tujino je kljub številnim možnostim, ki jih
               ponujajo programi, kot so Erasmus in sorodne smeri, ki omogočajo izmenjavo ali odhod,
               sofinanciran odhod na pridobivanje znanja v tujih deželah, povezan s številnimi
               stroški, zbiranjem ustrezne dokumentacije, velikim stresom in negotovostjo pred
               neznanim oziroma novim življenjskim, delovnim, predvsem pa študijskim okoljem. V
               matičnih državah, torej tudi v Sloveniji, od koder se mladi ali tudi manj mladi
               odpravljajo na študij in<stage>/ali delo v tujino, se oblastniki radi pohvalijo, da bi si
               želeli čim več strokovnjakov in izobražencev, ki bi se po zaključenem študiju in/</stage>ali
               delu v tujini vrnili domov in s tem s svojim intelektualnim in ustvarjalnim kapitalom
               prispevali k razvoju naše domovine.</p>
               <p>Ali je v praksi res tako? Po dostopnih podatkih je bilo do 31. avgusta v Sloveniji
               registriranih 116 tisoč 600 brezposelnih in nekateri med njimi, tudi mladi, so si
               poiskali svojo priložnost in želeli uspeti v tujini. Zato se s svojim poslanskim
               vprašanjem želim navezati predvsem na priznavanje izobraževanja za namen
               zaposlovanja. Kot je znano, je postopke priznavanja za namen zaposlovanja lahko
               začetna zahteva imetnika tuje listine, ki jo mora vložiti na predpisanem obrazcu pri
               Ministrstvu za visoko šolstvo, znanost in tehnologijo. Posebno poglavje, kot pa
               veste, pa predstavlja zaposlovanje tujih zdravnikov v Republiki Sloveniji, za katere
               tvori pravno podlago objavljeni zakon o priznavanju poklicnih kvalifikacij, ki določa
               olajšave pri priznavanju kvalifikacij za zdravnika, zdravnika specialista, doktorja
               dentalne medicine in doktorja dentalne medicine specialista. Toda, o tem vprašanjem
               bomo kdaj drugič. Zato se vračam na priznavanje izobraževanja za namen
               zaposlovanja.</p>
               <p>Vlagatelj vloge za priznavanje izobraževanja za namen zaposlovanja lahko na podlagi
               izdane odločbe s strani resornega ministrstva uporablja v tujini pridobljen naziv
               oziroma naslov. Do sem je v teoriji vse lepo in prav, toda kaj, ko se v praksi še
               prepogosto zalomi in vlagatelj vloge v birokratskem labirintu obrazcev v teku
               postopka obupa in se ponovno pridruži skupini, lahko bi rekli bežečih možganov ali
               migrantom, o katerih šolska stroka tako rada govori. Argumenti vodje postopka, kot
               so, da se študijskega programa obeh univerz bistveno razlikujeta, da so potrebni
               dodatni diferencialni izpiti in podobno, so po mnenju mnogih krivično dajanje
               prednosti domačim javnoizobraževalnim ustanovam pred tujimi. Posebno poglavje pa
               predstavljajo stroški priznavanja izobraževanja, ki so bistveno večji kot v
               tujini.</p>
               <p>Tudi Konvencija o priznavanju visokošolskih kvalifikacij v evropski regiji,... <stage>/ znak
               za konec razprave/</stage> objavljena v Uradnem listu, med drugim določa, da je pravica do
               izobraževanja človeka pravica in da visokošolsko izobraževanje zelo pripomore k
               pridobivanju in razvijanju znanja.</p>
               <p>Zato ministra sprašujem ... <stage>/ izklop mikrofona/</stage></p>
            </sp>
            <sp xml:id="SDZ6-Redna-17-2013-09-23.sp278">

               <speaker>PODPREDSEDNICA POLONCA KOMAR:</speaker>

               <p>Hvala lepa za vprašanje.</p>
               <p>Gospod minister, izvolite.</p>
            </sp>
            <sp xml:id="SDZ6-Redna-17-2013-09-23.sp279">

               <speaker>DR. JERNEJ PIKALO:</speaker>

               <p>Gospa podpredsednica, spoštovani poslanci! Hvala lepa za to vprašanje.</p>
               <p>Ne bom vas utrujal s pravno podlago, sami ste jo že navedli, gre za zakon iz leta
               2011, ki ste ga sprejeli, ne sicer v tem državnem zboru, ampak prejšnjem, in to je
               podlaga za priznavanje in vrednotenje izobraževanja. Pri tem, kar vi navajate, gre
               samo za vprašanje tako rekoč terminologije, nostrifikacij kot takih ne poznamo več od
               leta 2005.</p>
               <p>Če pogledamo genealogijo tega postopka oziroma proces, kako teče, lahko vidimo, da se
               z združevanjem Evrope, z ustanavljanjem enotnega visokošolskega prostora, z
               ustanavljanjem tudi enotnega in ne nazadnje raziskovalnega prostora in tako naprej
               tudi ti postopki – vsaj kar se tiče držav znotraj Evropske unije in katerih primere
               ste navajali, Erasmus in tako naprej, ko naši ljudje odhajajo – poenostavljajo. Tako
               proces teče zagotovo v smeri poenostavljanja.</p>
               <p>Strinjam se z vami, da ta proces še ni čisto brez ovir, ne morem se pa strinjati, da
               gre na ta način za favoriziranje domačega javnega šolstva – nikoli ni šlo. Gre zgolj
               in samo za to, da na strokovni ravni ugotovite, ali je nekdo v tujini opravil program
               tako po obsegu kot po vsebini, ki je primerljiv z nekim domačim javno veljavnim
               programom. Ni nujno, da se ta program, ta javno veljavni program sploh poučuje,
               recimo, na javni univerzi, lahko se poučuje tudi na zasebni. Tako v nobenem primeru
               ne gre za favoriziranje slovenskega javnega šolstva, tako kot ste rekli. Prav imate,
               ko govorite o tem, da je za regulirane poklice, zdravstvo in tako naprej, poseben
               postopek. Do 1. junija 2014 imajo prosilci še možnost, da vložijo to vlogo za
               postopek pri našem ministrstvu. Od 1. junija 2014 jo bodo morali, za regulirane
               poklice govorim, vložiti pri pristojnem ministrstvu, tistemu, ki je pristojno za
               konkreten poklic.</p>
               <p>Moje generalno mnenje je, da gremo v smeri poenostavljanja postopkov. Ne nazadnje se
               nenehno tudi trudimo. Lahko vam poročam o tem, da se, recimo, zdaj v okviru
               pogovorov, ki jih imamo z državami zahodnega Balkana, pogovarjamo tudi o tem, da bi z
               njimi – vsaj za eno od njih – naredili pilotni projekt, ki bi omogočal, da bi
               priznavanje in vrednotenje izobraževanja šlo še na nekoliko preprostejši način in
               tako naprej. Če mene vprašate, gre proces v pravo smer, se pa strinjam, da mogoče ni
               še čisto brez ovir.</p>
               <p>Kar se tiče obrazcev in prilog, pa mislim, glede na to, da sem se tudi v prejšnji
               službi malo s tem ukvarjal, mislim, da jih je zmerno. Da so druge vloge, ki so za
               veliko manjše oziroma manj pomembne zadeve, pa je treba priložiti veliko več
               obrazcev. Tako vam, vsaj kar se tiče visokošolskih zavodov, lahko povem, da se pri
               tistih vlogah, ki se tičejo nadaljevanja izobraževanja, absolutno trudijo, da sami
               opravijo večino poizvedb, večino dela, ki ga morajo, in da prosilcem ni treba vlagati
               gore dokumentov. Hvala lepa.</p>
            </sp>
            <sp xml:id="SDZ6-Redna-17-2013-09-23.sp280">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp281">

               <speaker>BORUT AMBROŽIČ (NeP):</speaker>

               <p>Hvala za odgovor, gospod minister.</p>
               <p>Veseli me, da sva oba enakega mnenja. Zato je bilo moje vprašanje tako zastavljeno,
               da nekako skupaj ugotoviva, da bi bilo konec koncev skrajno nefer, če bi v praksi
               prihajalo do nekega favoriziranja.</p>
               <p>Se je pa moje vprašanje porajalo tudi zaradi nekaterih mojih osebnih izkušenj s
               posamezniki, ki so sami ta svoj križev pot v preteklosti opisali, ko so se soočali,
               tudi konkretno v nekem primeru, ki bi skoraj sodil v rubriko Saj ni res, pa je, da je
               čez čas prosilec za to priznanje obupal, ker se je v vmesnem obdobju ugotovilo
               oziroma je ugotovil, da je referentka na ministrstvu zaman en mesec klicala univerzo
               izven Evropske unije, pri tem je pa pozabila, da je 9-urna časovna razlika med nami
               in njimi in so na koncu še podvomili, da ta fakulteta, kjer je on magistriral in bi
               ga s tem magisterijem z veseljem sprejeli v kateri koli državi Evropske unije, sploh
               obstaja.</p>
               <p>S takimi stvarmi bi pač bilo zaželeno, da se bodoči prosilci ne bi več ukvarjali,
               zlasti glede na dobo globalizacije in elektronske povezanosti, ki smo ji priča. Hvala
               lepa.</p>
            </sp>
            <sp xml:id="SDZ6-Redna-17-2013-09-23.sp282">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite gospod minister.</p>
            </sp>
            <sp xml:id="SDZ6-Redna-17-2013-09-23.sp283">

               <speaker>DR. JERNEJ PIKALO:</speaker>

               <p>Hvala lepa.</p>
               <p>Čisto kratek bom. To je res iz tiste kategorije Saj ni res, pa je. V vsakem primeru
               pa seveda hvala za opozorilo. Misli, da moje kolegice in kolegi v ENIC-NARIC centru
               bodo slišali to vašo opozorilo, navodila v zakonu so jasna, napotila iz izvedbenih
               aktov tudi, tako da ve se, da moramo delati čim hitreje in v dobro uporabnika.</p>
               <p>Hvala za to opozorilo.</p>
            </sp>
            <sp xml:id="SDZ6-Redna-17-2013-09-23.sp284">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Sedaj pa nadaljujemo s poslanskimi vprašanji. Naslednje bo postavil Matevž Frangež
               ministru za gospodarski razvoj in tehnologijo mag. Stanku Stepišniku.</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp285">

               <speaker>MATEVŽ FRANGEŽ (PS SD):</speaker>

               <p>Minister!</p>
               <p>V zvezi z materijo, o kateri se bova danes pogovarjala, sva si doslej že nekajkrat
               pisala preko pisnih poslanskih vprašanj, bodisi vam bodisi Vladi Republike Slovenije,
               in zadevajo področje varovanja pravic potrošnikom, svetovanja potrošnikom in
               izvajanja tako imenovanega projekta Evropski potrošniški center. Služba vašega
               ministrstva, natančneje Notranjerevizijska služba Ministrstva za gospodarstvo in
               tehnološki razvoj, pa tudi Komisija za preprečevanje korupcije so ugotovili, da je za
               tem poljem marsikaj, milo rečeno, narobe. V teku je bil javni razpis in javni razpis
               ste zaključili z neizborom in se odločili, kot ste dejali v odgovoru na vprašanje
               poslanske kolegice Katarine Hočevar malo prej, da ste se nekako dogovorili, da
               projekt Evropskega potrošniškega centra prevzame v izvajanje Ministrstvo za
               gospodarstvo in tehnološki razvoj neposredno.</p>
               <p>Kaj točno ste mislili s tem, ko ste izjavili, da ste se, citiram, <q>"nekako
               dogovorili"</q>?</p>
               <p>Prosim, če pojasnite Državnemu zboru:</p>
               <p>Kdo je v imenu Republike Slovenije imenoval Ministrstvo za gospodarstvo in tehnološki
               razvoj kot nosilca Evropskega potrošniškega centra?</p>
               <p>In:</p>
               <p>Kdo je sprejel odločitev, da se MGRT prijavi na javni razpis Evropske unije?</p>
               <p>Hvala za odgovor.</p>
            </sp>
            <sp xml:id="SDZ6-Redna-17-2013-09-23.sp286">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp287">

               <speaker>MAG. STANKO STEPIŠNIK:</speaker>

               <p>Hvala lepa za vprašanje.</p>
               <p>Gospod Frangež, vi veste, kako je prišlo do tega dogovora, da se ne morete in se
               nista mogla nikoli dogovoriti ne PIP ne Zveza potrošnikov.</p>
               <p>V zvezi s postavljenim vprašanjem podajam pojasnilo, da je Ministrstvo za gospodarski
               razvoj in tehnologijo od dne 30. 8. 2013 v Uradnem listu Republike Slovenije št. 71/
               13 objavili razveljavitev Javnega razpisa za izbiro gostujoče organizacije in
               sofinanciranje delovanja Evropskega potrošniškega centra v Republiki Sloveniji za
               leti 2014 in 2015, ki je bil objavljen v Uradnem listu Republike Slovenije št. 53/13
               in Javnega razpisa za podelitev koncesije za opravljanje javne službe, svetovanja
               potrošnikom, ki je bil objavljen v Uradnem listu Republike Slovenije št. 53/12.
               Razveljavitev navedenih razpisov je bila objavljena tudi na spletni strani
               Ministrstva za gospodarski razvoj in tehnologijo, o razveljavitvi razpisov pa sta
               bila obveščena tudi prijavitelja na oba razpisa.</p>
               <p>V zvezi z razpisom za izbor gostujoče organizacije za delovanje Evropskega
               potrošniškega centra je treba pojasniti, da je Ministrstvo za gospodarski razvoj in
               tehnologijo v letu 2013 pravočasno pripravilo in objavilo javni razpis in ob tem
               upoštevalo priporočila Komisije za preprečevanje korupcije glede razširitve kroga
               potencialnih prijaviteljev na razpis. Javni razpis za izbiro gostujoče organizacije
               in sofinanciranje delovanja Evropskega potrošniškega centra v Republiki Sloveniji za
               leti 2014 in 2015 pa je bil razveljavljen zaradi novih elementov tveganja v zvezi s
               postopki pred pristojnimi organi, ki se nanašajo na preteklo podeljevanje sredstev za
               delovanje Evropskega potrošniškega centra v Sloveniji. Zaradi zagotovitve sodelovanja
               Slovenije v EPC v letu 2014 se na razpis Izvršne agencije za zdravje in potrošnike,
               EAHC, za delovanje Evropskega potrošniškega centra v Republiki Sloveniji v letu 2014
               prijavilo Ministrstvo za gospodarski razvoj in tehnologijo, saj ima kot pristojno
               ministrstvo dovolj izkušenj na področju varstva potrošnikov, tako na nacionalni kot
               na mednarodni ravni. Po podatkih EAHC je med državami članicami dve tretjini takšnih,
               v katerih Evropski potrošniški centri delujejo v okviru vladnega sektorja. Te države
               so: Bolgarija, Ciper, Češka, Danska, Estonija, Finska, Grčija, Madžarska, Latvija,
               Litva, Malta, Nizozemska, Norveška, Poljska in Portugalska. Tudi v sosednji Hrvaški
               Evropski potrošniški center že deluje v okviru vladnega sektorja, in sicer ga gosti
               ministrstvo, pristojno za področje varstva potrošnikov. Hvala.</p>
            </sp>
            <sp xml:id="SDZ6-Redna-17-2013-09-23.sp288">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp289">

               <speaker>MATEVŽ FRANGEŽ (PS SD):</speaker>

               <p>Spoštovani gospod minister, javni razpis ni bil neuspešen zato, ker se dve
               organizaciji nista uspeli dogovoriti med seboj. Javni razpis je bil neuspešen zato,
               ker Ministrstvo za gospodarstvo, ki ga vodite, ni sprejelo na podlagi nespornih
               dejstev odločitve. Organizacije se med seboj ne morejo dogovarjati o delitvi javnih
               sredstev, one se lahko prijavijo na razpis, ministrstvo oziroma država pa mora na
               podlagi tega razpisa tudi odločiti.</p>
               <p>Gospod minister, zavedajte se, da v zvezi s preteklim podeljevanjem tovrstnih
               sredstev teče več postopkov, med drugim tudi na OLAF, evropskem preiskovalnem organu,
               in sicer zaradi domnev, da je prišlo pri podeljevanju teh sredstev v preteklosti tudi
               do zavajanja Evropske unije. Republika Slovenija bi namreč morala izbrati izvajalsko
               organizacijo za ta projekt na transparentnem in preglednem postopku, torej preko
               javnega razpisa. To v preteklosti ni bilo storjeno in ta sredstva so bila gotovo zato
               podeljena nenamensko in nezakonito. Bojim pa se, da ste s tem, ko ste se nekako
               dogovorili, da bo to dejavnost poslej prevzelo Ministrstvo za gospodarstvo, ne glede
               na izkušnje in notranje rezerve, ki jih ministrstvo ima, ravnali podobno. Resolucija
               o Nacionalnem programu varstva potrošnikov namreč nesporno določa, da se iz dejavnost
               Evropskega potrošniškega centra prenese v izvajanje nevladni potrošniški
               organizaciji. Tisto, kar bi bilo tukaj nujno storiti, je to, da se zagotovi
               korektnost javnega razpisa in izbor tistemu ponudniku, ki izpolnjuje vse pogoje.</p>
               <p>Gospod minister, v delu odgovora se vam je zapisalo, da sem ustanovitelj Zavoda PIP.
               Jaz nisem ustanovitelj Zavoda PIP, res pa je, da sem kot predsednik Študentske
               organizacije Univerze v Mariboru vodil aktivnosti za ustanovitev te organizacije. Do
               danes se je izkazalo, da je ta organizacija tudi pri odkrivanju korupcije na
               Ministrstvu za gospodarstvo pokazala ... <stage>/ izklop mikrofona/</stage></p>
            </sp>
            <sp xml:id="SDZ6-Redna-17-2013-09-23.sp290">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp291">

               <speaker>MAG. STANKO STEPIŠNIK:</speaker>

               <p>Hvala lepa za ta drugi del.</p>
               <p>Na ta drugi del bi pa tako odgovoril: Javni razpis za podelitev koncesije za
               upravljanje javne službe svetovanja potrošnikom, ki je bil objavljen že julija 2012,
               je bil razveljavljen zatem, ko se je na odločbo o izbiri koncesionarja, s katero je
               Vlada Republike Slovenije podelila koncesijo za upravljanje javne službe svetovanja
               potrošnikom Zveze potrošnikov Slovenije, pritožil neizbrani prijavitelj Zavod PIP, ki
               je zoper odločbo sprožil pravni spor. S sodbo o tej zadevi je Upravno sodišče
               razsodilo, da se odločba Vlade Republike Slovenije odpravi in zadeva vrni
               prvostopenjskemu organu v ponovni postopek.</p>
               <p>Zaradi navedenega in zaradi ostrih proračunskih omejitev se je ministrstvo odločilo
               razveljaviti javni razpis. Javno službo svetovanja potrošnikom, ki jo na podlagi
               drugega odstavka 15. člena Uredbe o koncesiji za opravljanje javne službe svetovanja
               potrošnikom že od marca 2011 izvaja ministrstvo, bo ministrstvo izvajalo še
               naprej.</p>
            </sp>
            <sp xml:id="SDZ6-Redna-17-2013-09-23.sp292">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, imate proceduralno gospod Frangež.</p>
            </sp>
            <sp xml:id="SDZ6-Redna-17-2013-09-23.sp293">

               <speaker>MATEVŽ FRANGEŽ (PS SD):</speaker>

               <p>Dovolite, s kršitvijo proceduralnega in z zavestno kršitvijo Resolucije o Nacionalnem
               programu, gospod minister.</p>
            </sp>
            <sp xml:id="SDZ6-Redna-17-2013-09-23.sp294">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>S tem smo zaključili prvi krog poslanskih vprašanj.</p>
               <p>Prehajamo na drugi krog poslanskih vprašanj. Začel jih bo mag. Ivan Vogrin, ki bo
               vprašanje postavil ministru za infrastrukturo in prostor, gospodu Samu Omerzelu.</p>
               <p>Izvolite, gospod Vogrin.</p>
            </sp>
            <sp xml:id="SDZ6-Redna-17-2013-09-23.sp295">

               <speaker>MAG. IVAN VOGRIN (NeP):</speaker>

               <p>Hvala lepa gospa predsedujoča. Spoštovani gospod minister, spoštovane kolegice in
               kolegi, državljanke in državljani!</p>
               <p>Poskušajmo se postaviti v situacijo državljana, ki si je zgradil lopo, nek prizidek,
               garažo, pa ni imel dovoljenja. Takšnih je na tisoče, deset tisoče – vsak priden
               Slovenec si kaj prisloni k hiši ali blizu hiše. Seveda nima dovoljenja, ker smo se
               pač naučili nekih slabih manir. Potem pa Vlada Republike Slovenije, recimo 1. 3.
               2013, sprejme uredbo, da je mogoče na enostaven način ta objekt legalizirati. 20. 3.
               to uredbo še malce spremeni in uredba je veljavna. Ker pa nastopijo neke zunanje
               okoliščine, o katerih ne bi govoril, potem naslednja vlada to uredbo razveljavi.
               Veliko število državljank in državljanov ima na upravnih enotah vloge za enostavno
               legalizacijo tega objekta, kar je ta uredba, ki je veljala do razveljavitve, tudi
               omogočala. In kaj so zdaj ti državljanke in državljani? Črnograditelji! Zamislite si,
               v kakšni državi živimo! V roku enega meseca se sami prijavijo – ne vem, minister bo
               vedel, koliko, na tisoče ali stotine – državljanke in državljani, ki smo jim z neko
               uredbo takrat veljavne in delujoče vlade obljubili, da bodo na enostaven način lahko
               legalizirali in pridobili vsa dovoljena. Dejansko se postavlja vprašanje, v kakšni
               državi živimo; ker zdaj je to napravila ta vlada, drugič bo neka druga vlada nekaj
               drugega in tako dalje.</p>
               <p>Po mojem vedenju je to malce nedopustno, bom prebral, kar sem tukaj napisal na
               podlagi nekih posvetovanj. Obstaja utemeljen sum, da je državni organ zavestno
               zavedel državljane, ko je izničil predhodno citirano veljavno uredbo, na osnovi
               katere so številni državljani vložili zahtevek za izdajo gradbenega dovoljenja ali za
               legalizacijo postavljenih objektov in so se v bistvu sami prijavili.</p>
               <p>Ministra sprašujem naslednje:</p>
               <p>Kaj bo naredil, da ne bomo naših davkoplačevalcev, državljanov, ki so v dobri veri –
               želeli so dobro, tako kot je uredba imela dober namen – neprestano tolkli po glavi in
               po žepih?</p>
               <p>Hvala lepa.</p>
            </sp>
            <sp xml:id="SDZ6-Redna-17-2013-09-23.sp296">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp297">

               <speaker>SAMO OMERZEL:</speaker>

               <p>Spoštovana predsedujoča, hvala za besedo.</p>
               <p>Spoštovani gospod Vogrin, hvala za vprašanje. Danes je bilo že kar nekaj besed
               izrečenih na temo urejanja prostora in gradnje objektov. Res je, da je to kompleksno
               področje, in res je, da je zelo velik del tega neurejen oziroma ni urejen na način,
               kakor si bi ga želeli – zelo komplicirani postopki.</p>
               <p>Če gremo najprej na tisti splošni del, kaj bomo naredili. Na eni strani imamo samo
               procese, kako poteka od trenutka, ko se investitor ali pa tisti, ki bi želel graditi,
               zamisli, da bi gradil, pa do samega trenutka, ko dobi izdano gradbeno dovoljenje, in
               na drugi strani imamo zakonodajo; trenutno štirje krovni zakoni pokrivajo celotno
               področje urejanja prostora in gradnje objektov. Pripravili smo temeljite normativne
               spremembe za urejanje prostora in gradnje objektov, ta predlog bo v kratkem na Vladi.
               Lotili smo se celovitega koncepta, kako enkrat res to kompleksno področje, kjer imamo
               prostor in objekte, urediti, da z ene strani uredimo procese, da bodo enostavni in
               prijazni investitorjem, na drugi strani, da imamo to zakonodajo urejeno. Mi smo si
               zadali nalogo, da bomo z naslednjim letom imeli pripravljen predlog zakona, torej
               marca naslednje leto, in da res to pripravimo tako, da enkrat za vselej to področje v
               Sloveniji uredimo.</p>
               <p>Kar se tiče tega famoznega 8. člena uredbe, tu vas moram popraviti. Dejansko je bil
               ta 8. člen v resnici, verjamem, dobronameren, je pa povzročil zelo veliko zmede v
               Sloveniji. Ta 8. člen je govoril o skladnosti enostavnih objektov. Tisto, ker je bilo
               napačno razumljeno, je, da so ljudje dejansko to razumeli kot nek princip
               legalizacije in so hiteli prijavljati objekte, ki pa v resnici nimajo nič z
               enostavnim objektom. Zato smo dobili na nek način takšno število samoprijavljenih za
               objekte, ki pa v resnici nimajo zveze z enostavnim objektom. Tu res moramo biti
               pozorni. Tu ni šlo za nikakršno legalizacijo. Govorili smo izključno o enostavnih
               objektih. Za tiste, ki po definiciji ne spadajo pod enostavne objekte in so bili
               prijavljeni, bo treba, seveda, skladno s tem, kako pripravljamo legalizacijo, videti,
               ali imajo možnosti za legalizacijo ali ne. Ker če imamo nek objekt, ki stoji v
               prostoru, kjer ni nič v konfliktu z urbanističnimi akti, potem ne vidim nobene
               težave, da se tak objekt legalizira. Če pa nek objekt, recimo, stanovanjska hiša,
               leži na kmetijskem območju, kjer absolutno v prostorskih načrtih ni nobene podlage,
               da bi tam lahko stala, tega pa seveda ne bo moč legalizirati.</p>
               <p>Še enkrat moramo biti pozorni, ta famozni 8. člen se nanaša na enostavne objekte in
               ne kar splošno na neko legalizacijo.</p>
            </sp>
            <sp xml:id="SDZ6-Redna-17-2013-09-23.sp298">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora?</p>
            </sp>
            <sp xml:id="SDZ6-Redna-17-2013-09-23.sp299">

               <speaker>MAG. IVAN VOGRIN (NeP):</speaker>

               <p>Gospod minister, strinjam se z vami. Zmeda v Sloveniji je res popolna. Spomnim se, ko
               sem bi še župan; za to, da občina spremeni občinski prostorski plan, rabi pet let ali
               še več, v nekaterih primerih tudi manj. To je problem te naše male lepe deželice, ker
               smo mi največji sovražniki sami sebi. V sosednji Avstriji poteka to popolnoma
               drugače. Pišejo, da sem nepovezan poslanec. To je napačna dikcija, jaz sem samostojni
               poslanec, sem pa zelo povezan s svojimi državljani. Poglejte, ljudje pošiljajo maile
               in pravijo, dajte urediti to državico po vzoru sosednje Avstrije. Skoraj dobesedno
               prepišite zakonodajo! Zato je pri nas treba imeti za gradbeno dovoljenje en meter
               dokumentacije, v Avstriji pa dva centimetra. To je problem, pa ne pravim, da ste vi
               krivi za problem – daleč od tega! To je sistemski problem. Menim pa, da bi morali
               delati drugače.</p>
               <p>Vi ste sedaj minister in imate to možnost, da poenostavite zakonodajo. Predvsem bi
               apeliral v enem drugem smislu; poglejte, aktualni dogodki kažejo na to, da najbolj
               uživamo, če nekomu nekaj zrušimo. Tudi če je to lep objekt, ki se vklaplja v okolje,
               tako kot je bilo v Bohinju in tako dalje.</p>
               <p>Prosil bi vas, da vi malce vplivate na vašo ministrsko ekipo in svoj krog vplivanja.
               Nehajmo s tem! Rajši ljudem predpišimo odškodnine, naj gredo v državni proračun in v
               bodoče ravnajmo bolj preudarno. Kajti, ta samouničevalni naboj skoraj nima mej. Hvala
               lepa.</p>
            </sp>
            <sp xml:id="SDZ6-Redna-17-2013-09-23.sp300">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Izvolite, gospod minister, za dopolnilni odgovor.</p>
            </sp>
            <sp xml:id="SDZ6-Redna-17-2013-09-23.sp301">

               <speaker>SAMO OMERZEL:</speaker>

               <p>Hvala lepa, gospod Vogrin, za ta dodatni komentar.</p>
               <p>Moram reči, da sem v resnici vesel, da nisem bil v nobeni vladi prej, da sem vesel,
               da nisem bil niti med poslanci in kakor koli povezan z delovanjem te javne uprave.
               Res je, da odkar sem postal minister, v resnici urejam probleme, ki so se kopičili 20
               let. Pa ne samo na področju urejanja prostora in objektov, ampak na vseh področjih:
               na področju energetike smo zaradi Evrope dobili, da napišemo energetski zakon, ki bi
               že zdavnaj moral biti narejen; na področju infrastrukture se ukvarjamo z investicijo
               v drugi tir, ki je trikrat predimenzionirana in ga bo treba ponovno zastaviti, ravno
               tako na urejanju prostora in objektov v tem prostoru.</p>
               <p>Ampak tisto, kar želim reči in kar želim sporočiti: ja, rešujemo in urejamo vse
               tisto, kar se v dvajsetih letih ni uredilo. Sam si niti ne želim spuščati v to, zakaj
               v dvajsetih letih nismo uspeli tega prostora urediti in poštimati, da bi lahko
               funkcionirali, niti si ne želim spuščati v dejstva, zakaj se to ni uredilo, in tudi
               se mi zdi izguba energije, da bi to raziskoval. Tisto, kar je pomembno, je, da smo v
               tem kratkem obdobju, odkar sem jaz minister, pripravili kompletno utemeljitev,
               temeljit predlog normativne spremembe urejanja prostora in okolja; in to bomo tudi
               izpeljali.</p>
            </sp>
            <sp xml:id="SDZ6-Redna-17-2013-09-23.sp302">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Vogrin, imate proceduralni predlog?</p>
            </sp>
            <sp xml:id="SDZ6-Redna-17-2013-09-23.sp303">

               <speaker>MAG. IVAN VOGRIN (PS NeP):</speaker>

               <p>Imam proceduralni predlog.</p>
               <p>Mislim, da je to področje resnično toliko kompleksno in odloča o našem življenju in
               delu, standardu, možnosti graditve razvoja, da bi bilo smiselno opraviti splošno
               razpravo.</p>
               <p>Pa še nekaj, če smem dodati, saj imam še malo časa. Resnično vam ne zavidam položaja,
               ker bil sem župan dva mandata in vem, kaj pomeni prebijati se skozi te birokratske
               postopke. Zato je moj tako zelo skromen nasvet – veste, kaj mislim, da so dosedanje
               vlade delale narobe? Izključno to, da so mislili, da vsakokratna pozicija ima vse
               prav. Narobe! Zreli ljudje, zrele vlade povabijo k sodelovanju široko paleto
               izkušenih ljudi. In če vam smem dati nasvet: zraven povabite ljudi, ki niso v
               aktualni poziciji, ampak v opoziciji, ki imajo veliko izkušenj. Z ljudmi se veliko
               pogovarjam in ljudje vedo – ali pa se mi zdi, da vedo –, kako bi bilo smiselno
               rešiti, kako je to drugje, te prakse prinesti v Slovenijo. Poglejte, zamislite si, da
               ste župan neke občine. Nek investitor bi nekaj investiral, kupil zemljišče, gradil,
               pa rabi 5 let, da se spremeni prostorski načrt. On pa je že v tolikih državah drugje
               ... In to je problem! Mi bomo morali nekaj delati, da bomo imeli od česa živeti.
               Proračun se ne ustvarja na Ministrstvu za finance, na nobenem ministrstvu, ampak v
               gospodarstvu; od tega, kaj gradijo, kaj ustvarjajo itd. To je temeljni problem in
               nanj opozarjam.</p>
               <p>To je moje poslanstvo in hvala lepa, da ste me poslušali.</p>
            </sp>
            <sp xml:id="SDZ6-Redna-17-2013-09-23.sp304">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>O vašem predlogu bo Državni zbor odločal jutri v okviru glasovanj.</p>
               <p>Sedaj pa prehajamo na naslednje poslansko vprašanje, ki ga bo postavil mag. Marko
               Pogačnik ministru za gospodarski razvoj in tehnologijo mag. Stanku Stepišniku.</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp305">

               <speaker>MAG. MARKO POGAČNIK (PS SDS):</speaker>

               <p>Spoštovana predsedujoča, hvala za dano besedo. Spoštovani minister!</p>
               <p>Zdaj zelo zanimivo je bilo spremljati vaš pogled, vaše razprave preden ste zasedli
               mandat ministra za gospodarstvo, tudi napovedi pred tem in obljube na hearingu so
               bile predvsem v smeri, da se boste zavzemali za zagon gospodarstva, za konkurenčnost
               slovenskega gospodarstva, vendar žal vse ukrepe, ki ste jih sprejeli kot minister za
               gospodarstvo in ki jih je v sklopu sprejela vlada Alenke Bratušek, kažejo ravno
               obratno. Pri večini vaših predlaganih ali sprejetih ukrepov gre dejansko za nove
               obremenitve gospodarstva predvsem v smeri zviševanja davkov, v smeri poslabšanja
               podjetniškega okolja. Slovenska podjetja izgubljajo na konkurenčnosti, to dejansko
               kažejo tudi vse lestvice, ki so objavljene. Povečuje se število brezposelnih; v
               primerjavi z lanskim letom, avgustom oziroma septembrom, se je število brezposelnih
               povečalo za približno 10 tisoč delovnih mest. Rebalans proračuna, ki ste ga sprejeli,
               je izrazito nerazvojno naravnan; Slovenije ne bo popeljal iz krize in ne bo odpiral
               novih delovnih mest.</p>
               <p>Predvsem je zanimivo, da poleg opozicije kritizirajo vaše delovanje tudi predvsem
               gospodarstveniki. Večino vaših ukrepov, večino vaših predlogov gospodarstveniki niso
               nikdar nikoli podprli. V začetku meseca avgusta, glede na to, da vlada Alenke
               Bratušek in vi, kot minister za gospodarstvo niste prav veliko naredili oziroma ste
               gospodarstvo bolj ko ne obremenjevali, so Gospodarska zbornica, Obrtno-podjetniška
               zbornica, Trgovska zbornica, Združenje delodajalcev izdali dokument Kisik za
               gospodarstvo, ki so ga poslali tudi na Vlado in vam kot ministru za gospodarstvo. V
               njem lahko najdemo 24 ukrepov, ki so strukturirani nekako v te 4 skupine, in to je
               dejansko pogled gospodarstvenikov, na kakšen način oni vidijo, kateri ukrepi bi
               morali biti sprejeti, da bi se nekako odpirala nova delovna mesta, da bi se povečala
               konkurenčnost slovenskega gospodarstva. Zavedati se je treba, da brez zaživetja
               gospodarstva nekako ne moremo pričakovati tudi močne socialne politike oziroma da bi
               naredili uravnotežene javne finance. Predvsem bi bilo treba narediti nekaj, da bi se
               prihodkovna stran proračuna tudi povečala.</p>
               <p>Zanima me:</p>
               <p>Kako vi kot minister za gospodarstvo gledate na ta dokument?</p>
               <p>Katere ukrepe iz tega dokumenta boste vi kot minister za gospodarstvo zagovarjali v
               Vladi, da jih potrdi oziroma pošlje Državnemu zboru v sprejetje?</p>
            </sp>
            <sp xml:id="SDZ6-Redna-17-2013-09-23.sp306">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister, imate besedo.</p>
            </sp>
            <sp xml:id="SDZ6-Redna-17-2013-09-23.sp307">

               <speaker>MAG. STANKO STEPIŠNIK:</speaker>

               <p>Hvala lepa za vprašanje.</p>
               <p>Dejansko je res, gospodarstvo ni filozofija, ampak je trdo delo in rezultati se
               pokažejo šele, ko nekaj zraste, prej je pa treba sejati. Za gospodarstvo, predvsem na
               dolgi rok, so pomembne tri stvari. Prvič, v tem momentu sposobnost kreditiranja
               gospodarstva. Drugič, ureditev kapitalske ustreznosti dobrih izvoznih podjetij, ki
               imajo kupce, trge in svojo raziskovalno razvojno sposobnost, kadrovski potencial. In
               tretje, da se jih stimulira za večanje dodane vrednosti. To so na dolgi rok tri zelo
               pomembne stvari. Vmes so res tudi gasilske vaje, ko je treba določenim podjetjem
               pomagati, da preživijo teh šest mesecev, se poslovno, finančno, razvojno
               prestrukturirajo in nadaljujejo svoje poslanstvo z neko okrnjeno vsebino, vendar
               dovolj finančno močni.</p>
               <p>Recimo, v prvem ukrepu, ko gre za zaupanje v Slovenijo – Slovenija ne more dobiti
               kredite na dolgi rok, zato tudi ne more posojati podjetjem kredite na dolgi rok,
               ampak posoja na kratek rok. Podjetja to vračajo. V lanskem letu so morala podjetja
               vrniti 2,5 milijarde teh kreditov bankam, da so vrnile kredite v tujino. To onemogoča
               podjetjem dobro likvidnostno sliko, onemogoča, da se širijo, da širijo svoj poslovni
               proces in zaposlujejo nove ljudi. Še tisto, kar je najtežje: takšna likvidnostna past
               zaradi neustrezne kapitalske ustreznosti teh podjetij, da dela podjetje zelo
               neučinkovito in neverodostojno do tujih gospodarskih sistemov. To je treba
               popraviti.</p>
               <p>Kaj smo naredili do sedaj? Veliko dela je bilo vloženega, da se ta kreditni krč
               nekako omili. Podpisana je bila pogodba s SID banko za finančni inženiring, to se
               pravi za kredite mikro, malim in srednjim podjetjem, v višini 500 milijonov evrov.
               Teh 500 milijonov evrov ne gane ne opozicijo, ne Gospodarsko zbornico, ne
               Obrtno-podjetniško zbornico, ne Turistično zbornico! Nobenega ne gane! Ne vem, kaj je
               tej Sloveniji!? Zdi se, da je nekako oglušela takrat, ko gre za res pomemben dosežek
               na nekem področju. Pa ne, da gre samo za 500 milijonov! Ker gre za revolving kredit,
               se bo v 10 letih, ko se bo posojal denar čez tri tedne, obrilo še 500 milijonov. Se
               pravi, da gre za kreditiranje 1 milijarde evrov za gospodarstvo. To je prvi tisti
               sistemski ukrep, ki je naravnan, da bodo podjetja, ki so <q>"driverji"</q>, vlečni konji v
               Sloveniji, izvozno usmerjeni, ki imajo kupce, trge, potegnili naprej predvsem z
               izvozom.</p>
               <p>Drugo je kapitalska ustreznost. Po preučitvi 3 tisoč 500 podjetij v Sloveniji po
               raznih poslovnih, finančnih in drugih kazalcih, tudi zaposlitvenih in tako naprej, je
               tretjina teh podjetij od 3 tisoč 500 zelo dobrih, imajo dobro poslovno strategijo
               vendar so podkapitalizirani. Imajo lastnega kapitala premalo, komaj nekje med 25 in
               35 %. Če ne bomo to kapitalsko neustreznost podjetij izenačili takrat, ko bodo tudi
               banke sanirane, ko bodo banke preko Družbe za upravljanje terjatve bank imele odpise
               svojih slabih terjatev, potem če tega ne uredimo v teh dobrih podjetjih, banke ne
               bodo posojale tem podjetjem denarja, zaradi tega ker imajo slabo finančno sliko. Zato
               se dela zdaj tudi na tem, da se ta kapitalska ustreznost popravi. Po prvi poti se
               dela preko zakonodaje, sistemska razdolžitev, druga pot je ta, da se skupaj s SID
               banko pogovarjamo o nekem mehanizmu, shemi, da bi podjetjem pomagali tudi takrat, ko
               bi komercialne banke konvertirale, spremenile svoje kredite v lastniške deleže. To je
               nujno treba narediti. Dela se precej tudi na zakonodaji, saj je bilo sprejetih več
               zakonov, novel zakonov, s katerimi se pomaga, da se na koncu potem izvršuje tisto,
               kar želimo doseči kot boljše podporno okolje v gospodarstvu.</p>
               <p>Tretje, ki je, to je pa tisto, da moramo motivirati in stimulirati podjetja pri
               večanju dodane vrednosti. Mogoče pa o konkurenčnosti in o tem pa v nadaljevanju.</p>
            </sp>
            <sp xml:id="SDZ6-Redna-17-2013-09-23.sp308">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Pogačnik, imate željo po dopolnitvi odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp309">

               <speaker>MAG. MARKO POGAČNIK (PS SDS):</speaker>

               <p>Predsedujoča, hvala za dano besedo.</p>
               <p>Spoštovani minister za gospodarstvo, konkretnega odgovora na svoje vprašanje nisem
               dobil. Tu gre, bi rekel, bolj kot ne za predavanje, kaj bi moralo gospodarstvo vedeti
               kaj ne. Z dokumentom Kisik za gospodarstvo, pripravljale so ga institucije, ste
               verjetno seznanjeni; upam, da ste ga prebrali.</p>
               <p>Vprašal sem vas konkretno:</p>
               <p>Katere ukrepe od teh štiriindvajsetih, ki so jih pripravljale institucije, vi kot
               minister za gospodarstvo podpirate oziroma boste predlagali vladi Alenke Bratušek, da
               jih potrdi?</p>
               <p>Vse ostalo, kar je bilo, je dejansko to, kar poslušamo od vas, že odkar ste na tem
               položaju. Razumel sem vas, da ste takšne zadeve predavali tukaj kot poslanec, zdaj se
               pa dejansko pričakuje konkretne ukrepe. Pomembno je, da vaših ukrepov, ki jih dajete,
               ne podpira predvsem gospodarstvo. V redu, petsto mio kreditov preko SID, to je v
               redu; ampak v vseh ostalih sklopih, ki ste jih naredili, pa se dejansko povzroča
               slovenskemu gospodarstvu škoda. Nedvomno jasen dokaz je to, da je večinoma ali pa
               nekatera podjetja se odločajo za selitev proizvodnje v tuje države – Makedonijo.
               Recimo, Akrapovič je jasno povedal: ne investirati v Slovenijo! Rekel bi, da so to
               zaskrbljujoče zadeve.</p>
               <p>In še enkrat, spoštovani minister za gospodarstvo:</p>
               <p>Katere ukrepe kot minister za gospodarstvo podpirate iz dokumenta Kisik za
               gospodarstvo?</p>
               <p>Kako komentirate izjavo predsednice Odbora za gospodarstvo, ki je izjavila, članica
               Pozitivne Slovenije, da je ta dokument <q>"mineštra in mokra želja
               gospodarstvenikov"</q>?</p>
               <p>Hvala.</p>
            </sp>
            <sp xml:id="SDZ6-Redna-17-2013-09-23.sp310">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp311">

               <speaker>MAG. STANKO STEPIŠNIK:</speaker>

               <p>Hvala za vprašanje.</p>
               <p>Vsi ukrepi, stališča, mnenja, ki pripomorejo k gospodarski rasti, so dobrodošli. Vsi
               ukrepi, ki se dajejo, morajo imeti tudi cilje, vsak ukrep mora ciljati na to, kaj se
               bo zgodilo v gospodarstvu: ali se bo povečala dodana vrednost, ali se bo ohranilo
               delovno mesto, ali se bo ustanovilo novo delovno mesto. Povejte mi, kateri od teh
               ukrepov ima te cilje. Ministrstvo za gospodarstvo bo izvajalo vse ukrepe, ki so tako
               ciljni. Če teh ciljev nimajo, da so samo splošni ukrepi: moramo iziti iz krize,
               moramo povečati dodano vrednost, moramo to in to in to ... To so, bi rekel, neki
               načelni ukrepi, niso pa ciljni. Mi si želimo ciljne ukrepe, kaj se bo zgodilo, če se
               ta ukrep izpolni.</p>
               <p>Zdaj pa mogoče o konkurenčnosti. Slovensko gospodarstvo dejansko pada na lestvici
               konkurenčnosti. Ampak, zakaj pada na lestvicah konkurenčnost? Pada zaradi tega, ker
               ne noveliramo, inoviramo naših produktov, izdelkov ali storitev. Komaj 25 % podjetij
               trenutno novelira, inovira, izboljšuje svoje izdelke. To se pravi, slika je še
               slabša, še bolj bomo padli.</p>
               <p>Po drugi strani znanja, ki jih imajo podjetja, ki imajo institucije, v katera je
               Slovenija vlagala zadnjih 5 let, ta znanja ne najdejo končnega produkta, ne pridejo
               do končnega produkta. Tudi tu smo pripravili predloge za nekaj ukrepov, pogovarjamo
               se z Ministrstvom za šolstvo, kako bi prišlo znanje do končnega produkta. Tudi na
               Ministrstvu za gospodarstvo bomo naredili podporno okolje, razpis, kjer bomo
               spodbudili podjetja, da bi znanje, ki je nekje obviselo ali ki je shranjeno v neki
               zalogi, prišlo do končnega produkta. Ko bo to znanje prišlo do končnega produkta,
               potem bomo lahko te končne produkte bolj konkurenčno prodajali na trgu, zadovoljevali
               potrebe naših kupcev ali celo z novimi proizvodi ustvarjali nove potrebe pri naših
               kupcih. To je naloga Ministrstva za gospodarstvo in tudi Vlade, da pripravlja
               podporno okolje za povečanje konkurenčnosti. To pa nas čaka zdaj kot tretja naloga.
               Druga je kapitalska ustreznost, tretja pa je konkurenčnost. Do večje konkurenčnosti
               pa bomo prišli, če bo večja dodana vrednost. To je tisto v podjetju, če od prihodka
               odšteješ material in storitve in ti ostanejo plače in še nekaj več. In več kot bo
               delež plač v določenih podjetjih, produktih, več bo davka na dodano vrednost, več bo
               država imela od tega, več bo podjetje imelo od tega, več bodo tudi delojemalci in
               sindikati imeli od tega.</p>
               <p>To pa je zdaj naloga za naprej. Slovenija ima premalo produktov, ki so na visokem
               tehnološkem nivoju, z veliko dodano vrednostjo. To pa ste pozabili povedati, da imamo
               izredno veliko proizvodov z nizko dodano vrednostjo, ali po domače premetavamo
               material. Namesto da bi tisti delček materiala, s katerim uporablja ... <stage>/ izklop
               mikrofona/</stage></p>
            </sp>
            <sp xml:id="SDZ6-Redna-17-2013-09-23.sp312">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Imate proceduralni predlog?</p>
               <p>Gospod Pogačnik.</p>
            </sp>
            <sp xml:id="SDZ6-Redna-17-2013-09-23.sp313">

               <speaker>MAG. MARKO POGAČNIK (PS SDS):</speaker>

               <p>Hvala, spoštovana predsedujoča. Spoštovani minister, preden sem vam postavil to
               vprašanje, te poslovniške možnosti nisem mislil izkoristiti, ampak glede na dejstvo,
               da nisem dobil, bi rekel, na niti eno svoje vprašanje konkretnega odgovora z vaše
               strani, predlagam Državnem zboru, da na eni izmed naslednjih sej opravi širšo
               razpravo o dokumentu Kisik za gospodarstvo, ki so ga pripravili Gospodarska zbornica,
               Obrtno-podjetniška zbornica, trgovsko združenje, Združenje delodajalcev in Združenje
               manager. Zelo žalostno se mi zdi, da od teh 24 ukrepov, ki jih je predlagal, bi
               rekel, cvet slovenskega gospodarstva, vsi skupaj, vsa združenja, niste mogli našteti
               niti enega ukrepa, da bi ga podprli.</p>
               <p>Še bolj zaskrbljujoče pa je, da vi podprete ukrepe, ki so ciljno usmerjeni. To
               pomeni, da ste vi rekli, da od teh 24 ukrepov, ki so notri, niti en ni ciljno
               usmerjen. To je res zaskrbljujoče.</p>
               <p>Mislim, da se vi strinjate tudi s tem, kar je rekla članica vaše stranke, predsednica
               Odbora za gospodarstvo, da je <q>"ta dokument mineštra in da je to mokra želja
               gospodarstvenikov"</q>. Rekli ste: <q>"Podprli bomo tiste ukrepe, ki so ciljno naravnani."</q>
               Po vašem mnenju izmed teh dokumentov niti en izmed teh ukrepov ni ciljno
               naravnan.</p>
               <p>Zelo žalostno, da imamo takšnega ministra za gospodarstvo. Hvala.</p>
            </sp>
            <sp xml:id="SDZ6-Redna-17-2013-09-23.sp314">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>O vašem predlogu pa bo Državni zbor odločal jutri v okviru glasovanj.</p>
               <p>Prehajamo na naslednje poslansko vprašanje, ki ga ima gospod Borut Ambrožič, postavil
               pa ga bo ministru za izobraževanje, znanost in šport dr. Jerneju Pikalu.</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp315">

               <speaker>BORUT AMBROŽIČ (NeP):</speaker>

               <p>Hvala, ponovno, za besedo. Pozdrav tudi vsem prisotnim ministrom in kolegom in
               kolegicam!</p>
               <p>Vprašanje oziroma njegova obrazložitev zveni tako: v seznam zavodov, ki so vpisani v
               razvid visokošolskih zavodov v Republiki Sloveniji, najdemo tudi Emuni univerzo. 16.
               člen Zakona o visokem šolstvu določa, da lahko visokošolski zavod začne opravljati
               dejavnost, ko se vpiše v razvid visokošolskih zavodov. Toda, kako je to v primeru
               EMUNI univerze? Na spletni strani www.emuni.si je zapisano, da <q>"univerza v glavnem
               opravlja vse svoje dejavnosti na svojem sedežu ..."</q> – zanimivo je, da sta v samem
               tekstu navedena dva vprašaja<q>" – v Portorožu, kjer so prostorski pogoji za nekatere
               izmed dejavnosti. Kadar pa so potrebni dodatni prostori, le-te najame v bližnjih
               akademskih institucijah"</q>. Sicer pa se ti prostori nahajajo v četrtem nadstropju
               Dijaškega doma Portorož v obliki 10 pisarn in predavalnice.</p>
               <p>V nadaljevanju lahko najdemo na isti spletni strani navedene pomembne datume, vezane
               na to izobraževalno institucijo, ki predstavlja mednarodno zvezo univerz s sedežem v
               Sloveniji: februarja 2009 vpis EMUNI univerze v sodni register, istega leta
               akreditacija prvega študijskega programa, ki je že bil akreditiran na Univerzi v
               Mariboru, na EMUNI univerzi, istega leta vpis v razvid visokošolskih zavodov v
               Republiki Sloveniji, istega leta postane nosilka Erasmus univerzitetne listine, nato
               pa dve leti kasneje, torej, z dveletnim razmikom dva programa magistrskega študija,
               poslovno komuniciranje v medkulturnem ter okoljska analiza in menedžment, ki sta bila
               vpisana v razvid pri ministrstvu, pristojnem za visoko šolstvo.</p>
               <p>Pod poglavjem Vizija je prav tako zapisano na tej isti spletni strani: <q>"Mednarodna
               Evro-sredozemska univerza s sedežem v Sloveniji bo znatno prispevala k razvijanju
               visokošolskega in raziskovalnega prostora in k trajnostnemu razvoju širšega
               družbenoekonomskega in kulturnega okolja v EVROMED državah, prav tako pa tudi k
               prepoznavnosti Slovenije v regiji – Unija za Sredozemlje."</q></p>
               <p>Za uresničitev te vizije, kot je poimenovana na spletni strani, je država Republika
               Slovenija v letu 2013 namenila približno 400 tisoč evrov, leto pred tem podoben
               znesek, leta 2011 440 tisoč evrov, leta 2010 550 tisoč evrov, Evropska komisija pa je
               za ustanovitev EMUNI univerze konec leta 2009 namenila milijon evrov. Trenutno ima
               EMUNI univerza v Sloveniji priglašene tri študijske programe in enega v postopku
               akreditacije. Od teh pa ne izvaja še nobenega, torej v praksi nobenega, kljub temu da
               bi po ustanovitveni pogodbi morali zagnati šest podiplomskih študijskih programov o
               tematikah, ki so povezane z evrosredozemsko regijo.</p>
               <p>Ali ne bi bilo smiselno ta sredstva usmeriti v financiranje oziroma subvencioniranje
               študijskih programov univerz, javnih ali zasebnih, katerih stopnjo zaposljivosti se
               da razbrati iz javno dostopnih podatkov in so za razliko od EMUNI univerze že
               generirale nove diplomante oziroma podiplomske akademike?</p>
               <p>Zato sprašujem .... <stage>/ izklop mikrofona/</stage></p>
            </sp>
            <sp xml:id="SDZ6-Redna-17-2013-09-23.sp316">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister, imate besedo.</p>
            </sp>
            <sp xml:id="SDZ6-Redna-17-2013-09-23.sp317">

               <speaker>DR. JERNEJ PIKALO:</speaker>

               <p>Hvala lepa, gospa podpredsednica.</p>
               <p>Gospod poslanec, hvala lepa za to vprašanje. Moram reči, da sem hvaležen, in sicer
               zaradi tega, ker je to ena tistih tem, s katerimi se od prvega dne, odkar sem prišel
               na ministrstvo, ukvarjam.</p>
               <p>EMUNI seveda ni navadna visokošolska ustanova in še manj je navadna univerza. Kot ste
               sami ugotovili, je rezultat predsedovanja Svetu Evropske unije in izhaja iz te
               zaveze. Ni navadna zaradi tega, ker ima tako svojo zunanjepolitično komponento kot
               svojo poučevalno oziroma pedagoško-raziskovalno komponento. Zunanjepolitična
               komponenta, vemo, da je pravzaprav to edini projekt Republike Slovenije in zato
               toliko bolj pomemben, ki ga Republika Slovenija izvaja v Sredozemlju. Zato je tudi v
               vseh mojih pogovorih s tujimi predstavniki, tudi ne nazadnje v avgustu s
               predstavnikom Unije, generalnim sekretarjem Unije za Sredozemlje, vedno eno in isto
               sporočilo: Republika Slovenija bo še naprej, kolikor je le mogoče, ohranjala ta
               projekt, kajti zunanjepolitično je to eden tistih projektov, ki nas uvrščajo v
               sredozemsko državo in temu primerno ga moramo nadaljevati.</p>
               <p>Ima pa ta projekt drugi del zgodbe, to je pa tisti, kjer se pa z vami zelo strinjam,
               torej pedagoško-raziskovalni del, kjer ne dosegamo ne zavez in ne rezultatov. Od
               prvega dne, odkar sem prišel na ministrstvo, smo začeli v zvezi s tem z aktivnostmi,
               ki vodijo v smer, da bi EMUNI univerza vsaj z enim programom naslednje leto začela s
               svojim delom. V tem trenutku, po pravici povem, ne vem še, ali nam bo uspelo, ampak v
               vsakem primeru vse te programe, ki ste jih našteli, da so akreditirani, vse te
               programe, ki so vpisani v razvid, lahko začnemo. Pogovarjamo se z Univerzo na
               Primorskem, zato da bi Univerza na Primorskem mogoče zagotovila tehnične kapacitete;
               skratka, vse tisto, kar univerza za poučevanje potrebuje – govorimo o vpisnem
               sistemu, govorimo o administraciji, govorimo ne nazadnje o predavalnicah in tako
               naprej, o vseh teh problemih, ki ste jih izpostavili. Dokončnega dogovora še ni,
               vsekakor pa smo v dogovorih z Univerzo na Primorskem.</p>
               <p>Ampak, če mene vprašate, osebno mislim, da je treba narediti dvoje; eno je glede same
               organizacije oziroma glede same institucionalne strukture te ustanove oziroma
               univerze. Treba je dati nov zagon, ne nazadnje smo to tudi naredili z imenovanjem
               gospe Tamare Vonta v upravni odbor univerze, želeli smo dati sporočilo, da seveda
               želimo nov zagon, kar se tiče tega. Na drugi strani nov zagon tudi z vidika
               pridobivanja tujih sredstev, mreženja, ker je to na nek način – ne govorim, da je de
               iure, ampak na nek način mednarodna organizacija, potrebuje nekoga, ki ima pomemben
               ugled v tem mednarodnem prostoru, ki na ta način mreži, če je le mogoče seveda
               pripelje nek dodaten denar, ker ta proračunska sredstva, ki ste jih navajali, ne
               zadoščajo za financiranje celotnega pogona. Skratka, nekdo, ki s svojim ugledom lahko
               privablja denar, študente, profesorje in tako naprej.</p>
               <p>Kot rečeno, mislim da bo do takrat, ko se bodo programi dejansko začeli izvajati na
               EMUNI univerzi, potrebno še nekaj časa. Ne nazadnje v temu koraku je treba podpisati
               pogodbe z izvajalci, treba je pridobiti študente, treba je organizirati prostor,
               vpisno službo in vse tisto, kar seveda pedagoški oziroma pedagoško raziskovalni
               program potrebuje. EMUNI se je tudi sam začel spraševati o modusu vivendi lastnega
               obstoja in temu primerno lahko poročam o tem, da bo – mislim da – 21. in pa 22.
               novembra strateška konferenca, na kateri bomo govorili o prihodnosti EMUNI. Hvala
               lepa.</p>
            </sp>
            <sp xml:id="SDZ6-Redna-17-2013-09-23.sp318">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp319">

               <speaker>BORUT AMBROŽIČ (NeP):</speaker>

               <p>Hvala za posredovane informacije, do katerih, vsaj nekaterih, ni javnega dostopa,
               zato sem še toliko bolj vesel glede povedanega.</p>
               <p>Prepričan sem tudi, da bo imenovanje torej nekdanje poslanske kolegice Tamare Vonta,
               ki tudi, kolikor vem sam, podiplomsko nadaljuje svojo izobraževalno pot, pripomogla k
               neki kontinuiteti.</p>
               <p>Kljub temu pa – ker ste sami omenili, zunanjepolitično in notranjepolitično
               komponento delovanja EMUNI – je ravno ta notranjepolitična komponenta, bi rekel
               imenovanja posameznih političnih deležnikov. Tudi v preteklosti, kot sami veste, so
               bili v vodstveni strukturi EMUNI univerze nekateri funkcionarji preteklih ali
               polpreteklih vlad, zato bi rekel, da te logike nekako osebno ne razumem.</p>
               <p>Kar se pa zunanjepolitično tiče, pa je škoda nastala že v tem, ko je prejšnja vlada
               nekako v krmarjenju prihrankov tudi onemogočila ali pa se odločila, da Slovenija ne
               bo več članica parlamentarne skupščine mediteranskih oziroma sredozemskih držav glede
               na ostala sredstva, ki so namenjena tej univerzi in so bila danes citirana, takrat je
               pa šlo za 30 tisoč evrov letne članarine, kjer bi ravno to mreženje ali pa socialna
               mreža predstavnikov držav lahko pripomogla, da bi se tudi dodatna sredstva pridobila
               za nemoteno delovanje te univerze. Osebno sicer zelo pozdravljam vse vrste, kot
               rečeno že danes, interdisciplinarnega delovanja, sodelovanja tako javnih kot zasebnih
               izobraževalnih ustanov, so dobrodošle.</p>
               <p>Nekoč je nekdo rekel in z veseljem ta citata povem naprej: <q>"Ni toliko važno, ali
               govorimo o javnem ali zasebnem šolstvu, pač pa je važno, da je šolstvo
               kvalitetno."</q></p>
               <p>Hvala lepa.</p>
            </sp>
            <sp xml:id="SDZ6-Redna-17-2013-09-23.sp320">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp321">

               <speaker>DR. JERNEJ PIKALO:</speaker>

               <p>Hvala lepa.</p>
               <p>Iz razumljivih razlogov ne bom komentiral odločitev drugih vlad, to naj počne kdo
               drugi.</p>
               <p>Tisto, kar mene kot resornega ministra zanima, je samo to: kdaj. Ne <q>"če"</q>, ampak
               <q>"kdaj"</q> bo prvi program deloval, kdaj bo imel profesorje in kdaj bo imel prve
               študente. To je s tega vidika absolutno nujno. Pa tudi, če začnemo v nekih okrnjenih
               pogojih, ampak važno je, da program, pa kateri koli že od vseh akreditiranih in
               vpisanih v razvid programov, pa kateri program, naj že štarta. Tako absolutno vse
               aktivnosti peljemo v smer, da bi se ti programi začeli izvajati čim prej. To je za
               našega vidika prva prioriteta, ker tako kot vi tudi jaz mislim, da je bilo v to
               institucijo in programe vloženo dovolj denarja, da ne bom rekel preveč, in da je že
               čas, da so iz tega tudi rezultati.</p>
               <p>Kar se pa tiče kadrov oziroma drugih kadrov, vam pa lahko zagotovim, to ni edina
               stvar, odpirala se bodo tudi druga mesta in moj namen je – ker bodo potekali mandati
               zaradi tega –, da nekatere ljudi, predvsem tiste, o katerih sem prej govoril, z
               velikim mednarodnim ugledom, poiščemo tudi z mednarodnim razpisom, če je treba.
               Skratka, ljudi z resnimi izkušnjami v akademskem svetu, z dolgimi karierami, skratka
               z nekom, ki bi to res želel delati.</p>
               <p>Moram pa reči, da tudi smo kar nekaj v komunikaciji z diplomatsko-konzularnimi
               predstavništvi tako v Sloveniji kot našimi v tujini, tako da delamo na tem, na
               identificiranju posameznikov, ki bi bili za tisto drugo funkcijo primerni. Hvala
               lepa.</p>
            </sp>
            <sp xml:id="SDZ6-Redna-17-2013-09-23.sp322">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Prehajamo na naslednje vprašanje, ki ga bo postavila Janja Napast ministru za kulturo
               dr. Urošu Grilcu.</p>
            </sp>
            <sp xml:id="SDZ6-Redna-17-2013-09-23.sp323">

               <speaker>JANJA NAPAST (PS SDS):</speaker>

               <p>Hvala lepa za besedo, gospa predsedujoča. Spoštovani kolegi in kolegice, spoštovani
               gospod minister!</p>
               <p>Zakon o knjižničarstvu, ki je bil uveljavljen leta 2001, je slovenskim knjižnicam
               omogočil hitrejši razvoj in napredek pri ureditvi knjižnične dejavnosti. Po več kot
               desetletnem obdobju so potrebe po spremembah zakona vendar nujne, saj zakon v praksi
               ne izpolnjuje več vseh pričakovanj in ne utrjuje knjižničnega sistema. Težave so se
               pokazale pri splošnem knjižničnem usklajenem razvoju in učinkoviti pretočnosti
               oziroma dostopnosti informacij. Knjižničarji in državljani se pritožujejo nad
               pomanjkanjem povezljivosti in razvojem mreže ter izvajanjem procesov in storitev.
               Tudi delovanje osrednjih območnih knjižnic, ki jih je uvedel Zakon o knjižničarstvu,
               ni zmanjšalo razlik v razvitosti med knjižničnimi območji. Poleg tega knjižničarji
               ter državljani pogrešajo povezljivost med osrednjimi območnimi knjižnicami in
               knjižnicami na njihovih območjih. Največ sprememb bi bilo potrebnih pri uresničevanju
               razpoložljivih virov dogovorjenega financiranja, ki je bilo s strani lokalnih
               skupnosti in države neenakomerno.</p>
               <p>Ministrstvo, pristojno za kulturo, je v lanskem letu pripravilo Strategijo razvoja
               slovenskih splošnih knjižnic 2013–2020, ki je bila oblikovana na podlagi izhodišč za
               pripravo strategije splošnih knjižnic za isto obdobje. Strategija je namenjena tudi
               združevanju izvajanja nalog območnosti v samih osrednjih območnih knjižnicah. V tem
               času je bilo ugotovljeno, kot sem že povedala, da je bilo financiranje neenakomerno,
               posledica pa seveda neenakomerna razvitost splošnih knjižnic. Za utrjevanje sodobne
               splošne knjižnice v lokalnih območjih bi bil potreben razmislek o racionalni
               organizaciji mreže financiranja splošnih knjižnic.</p>
               <p>Zanima me, spoštovani minister:</p>
               <p>Kako boste izpolnili obveznosti, ki jih določa zakon o sofinanciranju določenih
               funkcij splošnih knjižnic?</p>
               <p>Kako boste konkretno preprečili neenakomerno razvitost lokalnih skupnosti ter razvoj
               slovenskih knjižnic?</p>
               <p>Hvala lepa.</p>
            </sp>
            <sp xml:id="SDZ6-Redna-17-2013-09-23.sp324">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Dr. Grilc, izvolite.</p>
            </sp>
            <sp xml:id="SDZ6-Redna-17-2013-09-23.sp325">

               <speaker>DR. UROŠ GRILC:</speaker>

               <p>Spoštovana predsedujoča, spoštovanih vseh pet poslancev, spoštovani kolegi!</p>
               <p>Hvala lepa za vprašanje. Vprašanje razvoja knjižnične mreže je eno osrednjih vprašanj
               ne samo za področje kulture, ampak tudi za področje kvalitetnega življenja v
               posameznih lokalnih okoljih, kvalitetnega izvajanja procesa vseživljenjskega učenja
               in splošne ravni demokratizacije družbe. Knjižnice namreč že dolgo niso zgolj tisti
               prostori, kamor si hodimo sposojati knjige in revije, ampak so seveda tisti vir
               dostopnosti do najrazličnejših informacij, znanj, veščin, so točke socialnega
               druženja in v tem smislu izredno pomemben temelj za demokratizacijo družbe.</p>
               <p>Glede na vaše vprašaje, prvi popravek: Strategijo razvoja slovenskih splošnih
               knjižnic 2013–2020 je spisala skupina strokovnjakinj in strokovnjakov znotraj
               Združenja splošnih knjižnic, ki je samostojna organizacija. Je pa to pripravo
               strategije podprlo Ministrstvo za kulturo, saj menimo, da je zelo pomembno, da se vse
               razvojne debate znotraj posameznih področij odvijajo čim bolj znotraj stroke.
               Knjižnična stroka je seveda ena izmed bolj organiziranih.</p>
               <p>Zakon o lokalni samoupravi določa, da je knjižnična služba izvorna naloga lokalnih
               skupnosti. To pomeni, vsaka občina mora imeti urejeno knjižnično službo: ali ustanovi
               svojo knjižnico, ali več občin ustanovi skupno knjižnico, ali pa določena občina
               prenese izvajanje knjižnične javne službe na eno izmed knjižnic v bližini, kjer je to
               pač mogoče. Vse tri možnosti obstajajo. Seveda pa pomeni tudi to, in to v praksi tako
               tudi je, da so lokalne skupnosti prvi sofinancer knjižnične dejavnosti. Oni so tisti,
               ki pokrivajo praktično vsa sredstva za delovanje knjižnice, oni so tisti, ki
               pokrivajo sredstva za plače in za kar nekaj programov, tudi za nabavo knjižnično
               gradivo. Vloga države po Zakonu o knjižničarstvu je v tem, da skrbi za kar največjo
               kakovost delovanja knjižnične mreže na ta način, da država sofinancira preko javnih
               razpisov tako nabavo knjižničnega gradiva, različne programe vseživljenjskega učenja
               v knjižnicah, različne programe razvijanja bralne kulture, informacijsko
               opismenjevanje, dostopnost do virov in tako naprej. Cilj države je tudi omogočanje
               dostopa do svetovnih virov informacij in izvajanje medknjižnične izposoje domačih in
               tujih knjižnic.</p>
               <p>Seveda so knjižnice, tako kot ostali javni sektor, v zadnjem času, v zadnjih letih
               podvržene zaostreni javnofinančni situaciji, pa vendar si upam reči, da je to eden
               izmed najbolj trdnih kulturnih sistemov. Eden izmed tistih, ki je v vseh letih
               beležil razvoj, napredek na vseh kazalcih uspešnosti, naj gre za razvoj knjižnične
               mreže, naj gre za število članstva, naj gre za število izposoj, število dogodkov, kar
               pa seveda ne pomeni, da se knjižnična mreža konstantno ne sooča s problemi
               neenakomerne demografske ogroženosti, kar je na nek način narava same Slovenije.</p>
               <p>Tukaj bi moral na kratko omeniti, kaj slovenska knjižnična mreža predstavlja. Poleg
               NUK slovenska knjižnična mreža obsega 58 samostojnih splošnih knjižnic, ki poslujejo
               na območju ene ali več občin, upravlja in obsega mrežo 265 mestnih in krajevnih
               knjižnic, 12 bibliobusov s postajališči v 578 krajih in 77 lokacij premičnih zbirk.
               Pregled delovanja splošnih knjižnic v letu 2012, imamo zelo dobre podatke, ki jih
               posreduje matična služba za splošne knjižnice pri NUK, govori o tem, da je v
               knjižnice včlanjeno približno četrtina vsega prebivalstva, da si vsak član sposodi
               letno približno 51,2 enote knjižničnega gradiva in da je knjižnična mreža izvedla v
               lanskem letu 23 tisoč prireditev z namenom krepitve bralne kulture, intenzivnejše
               uporabe gradiva v svojih zbirkah in tako naprej.</p>
               <p>Osnovni razvojni dokument Ministrstva za kulturo, Vlade Republike Slovenije na
               področju razvoja kulture pa je Nacionalni program za kulturo, kamor smo seveda tudi
               zapisali ukrepe, ki zadevajo prihodnji razvoj knjižnic v zaostrenih ... <stage>/ znak za
               konec razprave/</stage></p>
            </sp>
            <sp xml:id="SDZ6-Redna-17-2013-09-23.sp326">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp327">

               <speaker>JANJA NAPAST (PS SDS):</speaker>

               <p>Hvala lepa, še enkrat, za besedo.</p>
               <p>Če je to v pristojnosti lokalnih skupnosti oziroma občin, me potem zanima, kako vi
               mrežite, ministrstvo, kako se mreži potem z občinami, ker nek konkreten ukrep
               verjetno mora obstajati. Zaradi tega, ker tudi vam določa zakon sofinanciranje
               določenih funkcij splošnih knjižnic. Da knjižnice dobro delujejo oziroma da se
               modernizirajo, delujejo sodobno, je potem ta sredstva nekako treba tudi malce bolje
               razporediti kot do sedaj.</p>
               <p>V Strategiji razvoja slovenskih splošnih knjižnic 2013– 2020 je za prihodnost, glede
               na spremembe v stroki in družbi, modernizacija informacijskih sistemov nujna. Nekako
               je za Slovenijo znano, da državljani težje sprejemajo oziroma na nek način slabše
               sledijo razvoju globalne informacijske družbe, torej bi bila potrebna sprememba s
               položaja modernejših tehnologij. Ponudba elektronskih in zvočnih knjig je strategija,
               ki bi služila kot orodje za spremembo položaja modernejših tehnologij in
               racionalnejši pretok znanja. Predvsem mlajši uporabniki knjižničnih storitev se
               želijo prilagajati spremembam v družbi.</p>
               <p>Kako boste zagotovili potrebe po spremembah knjižničnih dejavnosti?</p>
               <p>Kako boste preverjali uresničevanje dogovorjenih ciljev – tudi z lokalnimi
               skupnostmi?</p>
               <p>Hvala.</p>
            </sp>
            <sp xml:id="SDZ6-Redna-17-2013-09-23.sp328">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp329">

               <speaker>DR. UROŠ GRILC:</speaker>

               <p>Hvala lepa.</p>
               <p>Nadaljujem, kjer sem nehal.</p>
               <p>Nacionalni program za kulturo je po zakonu strateški dokument razvoja kulture, ki
               določa osnovne cilje in ukrepe, kako se ti cilji dosegajo na vseh področjih
               kulture.</p>
               <p>Na področju knjižnične dejavnosti se ta program osredotoča na dva osnovna cilja,
               večja dostopnost storitve knjižnične javne službe vsem prebivalcem Slovenije in
               navaja neke ključne ukrepe. Trije ukrepi so vezani na prostorsko problematiko,
               konkretno prostorsko problematiko splošnih knjižnic v Sloveniji. Prva pa zadeva
               izgradnjo nove stavbe NUK, ki je osnova za razvoj knjižnične mreže kot celote, dve
               knjižnici sta v osnutku nacionalnega programa opredeljeni kot prednostni z vidika
               zagotovitve ustrezne knjižnične javne službe v posameznih lokalnih okoljih. Gre za
               knjižnico v Mariboru – verjetno poznate problem, ki se na srečo sedaj premika v
               pozitivni smeri – in knjižnico v Radovljici. Ti dve knjižnici sta določeni kot
               ključni. Pogoj za državno financiranje pa je, da občina izpolni ustrezne pogoje,
               kriterije na javnem razpisu.</p>
               <p>Drugi izredno pomemben korak v naslednjem obdobju je vezan na pospešen usklajen
               razvoj dejavnosti splošnih knjižnic, s spodbudami za okolja z nizkim prihodkom na
               prebivalca in slabše razvito knjižnično mrežo. Povsod, v vseh razpisih, naj gre za
               financiranje nabave knjižničnega gradiva, IKT opreme, ali za financiranje programov,
               ali za delovanje območnih knjižnic, je to prednostni kriterij Ministrstva za kulturo
               in knjižnice v teh okoljih prejmejo več javnih sredstev. Tako bo tudi v
               prihodnje.</p>
               <p>Povečanje kakovosti in dostopnosti splošne knjižnične dejavnosti z izboljšanimi
               novimi storitvami, prilagojenih potrebah uporabnikov, to je seveda konstanten proces,
               ki zadeva in zahteva razvoj stroke. Mislim, da knjižnice temu sorazmerno dobro
               sledijo. Kar zadeva pa digitalne vsebine, pa je ključen korak vezan na nadaljnji
               razvoj portalov dLib in KAMRA. To sta dva portala, ki sta ključna za dostopnost
               digitalnih kulturnih vsebin s tehnološko in vsebinsko nadgradnjo, ki bosta postala
               zelo aktualna in pomembna za prihodnji razvoj.</p>
            </sp>
            <sp xml:id="SDZ6-Redna-17-2013-09-23.sp330">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Prehajamo na zadnje današnje poslansko vprašanje, ki ga bo postavila mag. Majda
               Potrata ministru za pravosodje dr. Senku Pličaniču.</p>
            </sp>
            <sp xml:id="SDZ6-Redna-17-2013-09-23.sp331">

               <speaker>MAG. MAJDA POTRATA (PS SD):</speaker>

               <p>Hvala za besedo, gospa podpredsednica. Spoštovana ministra, spoštovani kolegi!</p>
               <p>Moje ustno poslansko vprašanje se nanaša na pravzaprav vaš prvi nastop, gospod
               minister, takrat ko ste bili še kandidat v prejšnji vladi, in ko ste razpravljali o
               tem, kako razrešiti situacijo v slovenskih zaporih. Ne bom se dotikala tega, o čemer
               je zdaj tudi iz Evrope prišel glas, da pritožbe vseh zapornikov niso vedno
               utemeljene, to je snov za kakšno drugo vprašanje, ampak opiram svoje vprašanje na vaš
               razmislek o tem, kako bi bilo mogoče iziti iz prostorske stiske, zlasti ljubljanskega
               zapora na Povšetovi, ko ste omenjali v svetu priznano prakso javno-zasebnega
               partnerstva pri gradnji zaporov. Tudi vaši zadnji nastopi so šli v to smer, da glede
               na proračun ni računati, da bi bilo mogoče kako drugače rešiti to zadrego, in ste
               povedali, kakšna je običajna praksa pri razreševanju tega problema, kadar gre za
               povezavo med javno-zasebnim. Država da zemljišče, da še marsikaj drugega, medtem ko
               zasebnik poplačuje svoj interes iz podpornih dejavnosti in iz najemnine za prostore,
               ki jih je gradil. Tu se mi zastavlja samo vprašanje, če se bo zgodilo enako, kot se,
               recimo, pri domovih za ostarele, kjer morajo posamezniki vplačevati del za stroške
               investicije.</p>
               <p>Razmere pa niso nevzdržne samo po mnenju zapornikov zanje, ampak tudi pravosodne
               paznike, pa vas, gospod minister, na obe temi tako sprašujem:</p>
               <p>Kaj o prednostnih in slabostih javno-zasebnega partnerstva pri gradnji zapora menijo
               slovenski strokovnjaki?</p>
               <p>Ali je pripravljena potrebna analiza?</p>
               <p>Ali se bo kljub zmanjšanju obsega investicijskih sredstev lahko izpeljala vsaj
               prenova in posodobitev obstoječih objektov?</p>
               <p>To na prvo temo.</p>
               <p>Na drugo pa:</p>
               <p>Kako poteka izobraževanje in usposabljanje na delo pravosodnih policistov
               prerazporejenih carinikov? 12 jih je menda do zdaj.</p>
               <p>Kdaj bodo ti novi pravosodni policisti usposobljeni za operativno delo?</p>
               <p>Ali je v letu 2014 predvideno dodatno zaposlovanje pravosodnih policistov?</p>
               <p>Hvala za ta prvi del.</p>
            </sp>
            <sp xml:id="SDZ6-Redna-17-2013-09-23.sp332">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp333">

               <speaker>DR. SENKO PLIČANIČ:</speaker>

               <p>Hvala, gospa predsedujoča. Gospe poslanke in poslanci, gospa Potrata!</p>
               <p>Najprej glede prvega. Situaciji, ko v proračunu, že dlje časa vemo, ni denarja za
               rešitev prostorske stiske, zlasti v ljubljanskem prostoru, pa tudi še nekateri drugi
               so v podobnem ne tako kritičnem stanju, je v resnici javno-zasebno partnerstvo edini
               način, če želimo ta problem rešiti. Denarja na eni strani ni, hkrati imamo
               prenapolnjene zapore ali pa dva, tri takšne v Sloveniji. Tu problem moramo rešiti in
               se ta model javno-zasebnega partnerstva ponuja kot edini, ki ga je mogoče uporabiti.
               Hkrati pa obstajajo bogate primerjalne izkušnje ravno s takšnim model. Mogoče se komu
               zdi čudno, da se na takšnem področju, kot so zapori, tudi uporablja tak model, ko
               stopita država in zasebnik skupaj in vidi zasebnik tudi v tem nek interes, vendar pa
               je tega kar precej tako po evropskih državah kot tudi širše v Združenih državah,
               Kanadi, Avstraliji in Novi Zelandiji, da ne naštevam vsega tega.</p>
               <p>Moji sodelavci na Upravi za izvrševanje kazenskih sankcij, ki je, kot veste, organ v
               sestavi ministrstva, ki ga vodim, se že nekaj let pravzaprav s tem ukvarjajo, v
               preteklih letih mogoče malo manj intenzivno, ker takrat še ni bilo tako očitno, da v
               proračunu ne bo dovolj denarja za to, posebej intenzivno pa, vsaj odkar sem sam
               minister. Treba je pa povedati, da v Sloveniji na splošno primanjkuje znanja o
               javno-zasebnih partnerstvih, še posebej pa ravno v javno-zasebnih partnerstvih na tem
               področju. Tako, imamo nekoliko problema s tem, kako ta model pripraviti tako, da bo
               na eni strani omogočil rešitev prostorske stiske, na drugi strani pa, da se ne bodo
               zgodile razne nepravilnosti, zlorabe in podobni negativni pojavi, ki ste jih najbrž
               imeli v mislih, ko ste omenjali domove upokojencev. Ampak, prepričan sem, da bomo to
               uspešno pripeljali do konca.</p>
               <p>Ta analiza, po kateri sprašujete, se zdaj končuje in računam po kakšnem mesecu, dveh
               bom šel s tem gradivom na Vlado. Potem pa sledi cel postopek, ki ga ureja Zakon o
               javno-zasebnih partnerstvih, tak zakon v Sloveniji imamo za različna javno-zasebna
               partnerstva, in tudi za to se je nekaj interesentov že v preteklih letih mojim
               predhodnikom na tem ministrstvu oglašalo, tudi v tem času, odkar sem sam minister, je
               nekaj tega interesa nakazanega s strani različnih podjetij, ki se s tem ukvarjajo v
               drugih državah. Zdaj bomo ta postopek intenzivirali, jaz pa zagotavljam, da bom
               naredil vse, da bo na eni strani poskrbljeno za rešitev prostorske stiske, na drugi
               strani pa, da bo javni interes zaščiten.</p>
               <p>Glede drugih vaših dveh vprašanj. Drugo se nanaša na vprašanje usposabljanja
               pravosodnih policistov, zlasti carinikov, ki so bili premeščeni v Upravo za
               izvrševanje kazenskih sankcij. Tukaj so mi sodelavci pripravili informacijo, da to
               usposabljanje poteka, sicer ga predpisuje Pravilnik o izvrševanju pooblastil in nalog
               pravosodnih policistov. Poteka tako, da je sestavljeno iz dveh delov, iz praktičnega
               in potem centralnega usposabljanja. Trenutno poteka prvi del, to je praktično
               usposabljanje, v prvi polovici leta 2014 pa se načrtuje izvedba centralnega
               usposabljanja.</p>
               <p>Glede na dosedanje izkušnje v Upravi za izvrševanje kazenskih sankcij ocenjujejo, da
               bodo novi pravosodni policisti, zlasti tisti, ki so prišli iz vrst carinikov, torej
               ti, ki se zdaj usposabljajo v temu prvemu delu, usposobljeni za samostojno delo v
               povprečju leto in pol po sklenitvi pogodbe o zaposlitvi. Tako nekje konec leta 2014
               bodo že usposobljeni za to, da prevzamejo dela in naloge pravosodnih policistov.</p>
               <p>Kar se pa tiče novih zaposlitev v letu 2014, naj povem, da je Vlada odobrila, kljub
               situaciji, v kateri smo, ravno z zavedanjem, da niso vsi deli javnega sektorja enaki,
               nekateri so takšni, da potrebujejo dodatne zaposlitve in zaporski sistem je eden
               takšnih. Torej, Vlada je 12. 9. 2013 odobrili dodatno zaposlitev 30 novih pravosodnih
               policistov v Upravi za izvrševanje kazenskih sankcij v letu 2014.</p>
            </sp>
            <sp xml:id="SDZ6-Redna-17-2013-09-23.sp334">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp xml:id="SDZ6-Redna-17-2013-09-23.sp335">

               <speaker>MAG. MAJDA POTRATA (PS SD):</speaker>

               <p>Hvala, minister, za ta del odgovora.</p>
               <p>Začela bom s pravosodnimi pazniki; v letu 2012 in 2013 jih je 40 odšlo; nekateri med
               njimi tudi iz življenja, nekateri samo iz službe. V povprečju menijo tisti, ki se na
               zadeve spoznajo, da primanjkuje 50 pravosodnih policistov na leto, da je to že
               večletno pomanjkanje in v resnici je število nadur, ki jih opravljajo, tudi vse niso
               plačane, preveliko za to, da bi jim lahko neprestano nalagali prekomerne obremenitve.
               En pravosodni policist na sto zaprtih oseb je verjetno res prehuda obremenitev za
               tistega, ki mora to delo opravljati.</p>
               <p>Zato sem prepričana, da bi morali najti nek dogovor med Upravo Republike Slovenije za
               izvrševanje kazenskih sankcij, ministrstvom in sindikati oziroma predstavniki
               zaposlenih, ki bi vendar odgovorili na to, da je treba okrepiti tiste pri operativnem
               delu, ne pa toliko, da rečem, na upravi sami.</p>
               <p>Zdaj pa, kar zadeva še javno-zasebno partnerstvo. Nedavno tega sem slišala podatek,
               da v Ameriki ravno v takšnem principu javno-zasebnega partnerstva za zapore višjega
               statusnega razreda posameznik plača dnevno 135 dolarjev. No če se bodo stvari tako
               gibale, da bomo tudi mi imeli vedno več premožnih zapornikov, potem je sofinanciranje
               mogoče.</p>
               <p>Gospod minister, mene je zanimalo tisto najbolj:</p>
               <p>Koliko drugih strokovnjakov je v te analize, po katerih sprašujem, bilo vključenih?
               Ne tistih, ki so zaposleni na ministrstvu.</p>
               <p>Hvala za odgovor.</p>
            </sp>
            <sp xml:id="SDZ6-Redna-17-2013-09-23.sp336">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp xml:id="SDZ6-Redna-17-2013-09-23.sp337">

               <speaker>DR. SENKO PLIČANIČ:</speaker>

               <p>Hvala.</p>
               <p>Začel bom s tem zadnjim vprašanjem. Torej, poleg strokovnjakov iz Uprave za
               izvrševanje kazenskih sankcij so v to analizo, ki se še pripravlja oziroma se
               zaključuje, vključeni vsi tisti strokovnjaki v Slovenji, v glavnem so to pravniki,
               tudi nekateri ekonomisti, ki so pridobili v teh letih, odkar imamo ustrezno
               zakonodajo, neke izkušnje z javno-zasebnim partnerstvom ali partnerstvi. Nekaj jih
               je, prav veliko jih pa ni, kot sem prej rekel. Tako da zdaj nima smisla, da navajam
               konkretno institucije in imena. Ampak, tukaj lahko povem, da sem se v nekem delu tudi
               sam ukvarjal s tem v svoji pretekli karieri, s to problematiko javno-zasebnih
               partnerstev, seveda s pravnega vidika.</p>
               <p>Ko pa gre za tisto prvo vprašanje, torej vprašanje o preobremenjenosti pravosodnih
               policistov in ste omenili tudi dogovor s sindikati, naj povem, da ravno dogovor s
               sindikati, ki smo ga dosegli tam nekje pred poletjem, zajema dva ključna sklopa. Eden
               se nanaša na povečanje števila pravosodnih policistov – in to sem dosegel, skupaj s
               kolegom Virantom, to je teh 30 novih zaposlitev v prihodnjem letu, pa že te obstoječe
               nove zaposlitve iz Carinske uprave Republike Slovenije, ki so bile izvedene že letos.
               Tako povečujemo število zaposlenih glede na proračunske zmožnosti, ki so na voljo, in
               to je kljub temu kar pomemben uspeh, glede na to, da sicer znižujemo število
               zaposlenih v drugih delih javnega sektorja. To je realizacija prvega dogovora s
               sindikati.</p>
               <p>Ko pa že omenjate dogovor s sindikati, z njimi smo se dogovorili tudi nekaj drugega,
               to je namreč tudi eden od problemov v okviru zaporskega sistema, po njem sicer ne
               sprašujete, ampak ga bom vseeno omenil, in to je vprašanje organiziranosti dela
               zapornikov. Torej, zaporniki morajo imeti možnost delati, to se trenutno v Sloveniji
               izvaja v okviru javnih gospodarskih zavodov, torej samostojnih pravnih oseb – pet jih
               je, ki imajo vsi velike finančne težave, zlasti ta največji je v stalni izgubi, tako
               da bomo tudi to reorganizirali, še vedno moral proračun dodajati sredstva, ker pač to
               delo zapornikov ne more prinašati profita oziroma ponekod ga lahko do neke mere, pri
               večini teh del, ki jih opravljajo, pa ne, vendar pa želimo to narediti transparentno,
               tako da bomo vnaprej vedeli, kakšen je ta dodatek, ki ga mora proračun dati.</p>
               <p>Skratka, hočem povedati, da s sindikati se dogovarjamo, smo se dogovorili in tudi že
               uresničujemo dogovore z njimi.</p>
            </sp>
            <sp xml:id="SDZ6-Redna-17-2013-09-23.sp338">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospa Potrata, imate proceduralni predlog.</p>
            </sp>
            <sp xml:id="SDZ6-Redna-17-2013-09-23.sp339">

               <speaker>MAG. MAJDA POTRATA (PS SD):</speaker>

               <p>Ja, dokaj nenavaden, da bo koalicijska poslanka predlagala razpravo o odgovoru
               ministra na zastavljeno vprašanje. Ne toliko zaradi tega, ker bi imela kakršne koli
               pomisleke v ministrovo strokovnost, na katero se je tudi skliceval, ko je govoril o
               vzpostavljanju javno-zasebnega partnerstva; tudi vem, da je to v pristojnosti
               ministra, ampak menim, da je to tako zelo pomembno vprašanje, ker ne gre samo za
               pravnike in ekonomiste, ki se spoznajo na postopke vzpostavljanja javno-zasebnega
               partnerstva, ampak gre tudi za vse tiste stroke, ki so v zvezi z zapori, prestajanjem
               kazni in izvrševanjem kazni zvezani. Moram reči, da marsikdo med njimi meni, da
               javno-zasebno partnerstvo pri zaporih ni ustrezna rešitev, ne glede na finančne
               stiske, ki jih imamo v proračunu in prostorsko stisko.</p>
               <p>Še enkrat poudarjam, da vem, da je to vaša odločitev. Mislim, da ste govorili o
               Logatcu kot tisti priložnosti, kjer bi lahko bil tak zapor tudi lociran, pa nastanejo
               tu nekateri čisto logistični problemi, ampak preprosto se mi zdi, da je to tako zelo
               pomembno vprašanje, ko bo enkrat javno-zasebno partnerstvo pri zaporu vzpostavljeno,
               se ga ne bo dalo več razdružiti.</p>
               <p>Kot poslanka menim, da je dobro opraviti še ta korak, tudi če si s tem ne bom
               pridobila vašega odobravanja, ampak da se vendar ponudi ta priložnost razprave, ker
               mi zakona o tem nimamo, da bi lahko naredili javno predstavitev mnenj v zvezi s tem
               zakonom, bi pa morebiti neka takšna razprava bila dobrodošla. Posebej še, ker
               ugotavljam, da je penološka stroka marsikdaj malo drugače usmerjana, kot so pravniki
               in ekonomisti, tudi kar zadeva probacijsko službo in še marsikaj drugega v zvezi s
               prestajanjem oziroma izvrševanjem kazenskih sankcij. Hvala lepa.</p>
            </sp>
            <sp xml:id="SDZ6-Redna-17-2013-09-23.sp340">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam, gospa Potrata.</p>
               <p>O vašem predlogu pa bo Državni zbor odločal jutri v okviru glasovanj.</p>
               <p>S tem smo tudi zaključili današnja poslanska vprašanja. Predsednici Vlade, ki je bila
               danes z nami, ministricama in ministrom ter generalni sekretarki Vlade se zahvaljujem
               za podane odgovore.</p>
               <p>S tem pa tudi prekinjam to točko dnevnega reda, ki jo bomo nadaljevali jutri, 24.
               septembra 2013, ko bo Državni zbor v okviru glasovanj odločal o predlaganih
               sklepih.</p>
               <p>Prekinjam tudi 17. sejo Državnega zbora, ki jo bomo nadaljevali jutri ob 9. uri.</p>
               <p>Lep večer še, kolikor ga je ostalo. Srečno! <stage type="time">(SEJA JE BILA PREKINJENA 23.
                  SEPTEMBRA 2013 OB 19.20.)</stage>
               </p>
            </sp>
         </div>
      </body>
   </text>
</TEI>