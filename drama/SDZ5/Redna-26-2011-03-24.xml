<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ5-Redna-26-2011-03-24">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|39774722B93578A8C125794900411E01</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=sz&amp;uid=39774722B93578A8C125794900411E01</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ5-Redna-26-2011-03-24.DZ" n="26">
               <name>Redna</name>
               <date when="2011-03-24"/>
            </setting>
         </settingDesc>
         <particDesc>
            <listOrg>
               <org xml:id="SDZ5-Redna-26-2011-03-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">nadaljevanje 26. seje</stage>
            <stage type="chairman">Sejo so vodil predsednik Državnega zbora dr. Pavel Gantar ter podpredsedniki
            France Cukjati, mag. Vasja Klavora in Miran Potrč.</stage>
            <stage type="time">Seja se je začela ob 10. uri.</stage>


            <sp xml:id="SDZ5-Redna-26-2011-03-24.sp1">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice poslanke in kolegi poslanci, gospe in gospodje!</p>
               <p>Začenjam z nadaljevanjem 26. seje Državnega zbora. Obveščen sem, da se današnjega
               nadaljevanja seje ne morejo udeležiti naslednji poslanki in poslanci: Silva Črnugelj
               od 10. do 13. ure, Breda Pečan, Anton Anderlič, Alojz Posedel, Franci Kek in Janez
               Janša. Ker je včeraj prišlo do tehnične napake, sem vam dolžan pojasnilo, da so bili
               včeraj odsotno opravičeni naslednji poslanci: Anton Anderlič, Ljubo Germič, Tadej
               Slapnik po 16. uri in Alojz Posedel. Za napako se vam opravičujem.</p>
               <p>Vse prisotne lepo pozdravljam.</p>
               <p>Prehajamo na <title>7. TOČKO DNEVNEGA REDA, TO JE NA TRETJO OBRAVNAVO PREDLOGA ZAKONA O
                  PROMOCIJI KMETIJSKIH IN ŽIVILSKIH PROIZVODOV V OKVIRU REDNEGA POSTOPKA.</title>
               </p>
               <p>Predlog zakona je v obravnavo zboru predložila Vlada. Za dopolnilno obrazložitev
               predloga zakona dajem predstavniku vlade.</p>
               <p>Besedo ima mag. Dejan Židan, minister za kmetijstvo, gozdarstvo in prehrano.</p>
            </sp>
            <sp xml:id="SDZ5-Redna-26-2011-03-24.sp2">

               <speaker>MAG. DEJAN ŽIDAN:</speaker>

               <p>Gospod predsednik, spoštovane poslanke in poslanci, ostali prisotni!</p>
               <p>Dovolite samo kratko dodatno obrazložitev. Ta zakon, ki je zelo pomemben za slovensko
               proizvodnjo hrane, ki daje nove argumente, da se poveča lojalnost med slovenskim
               proizvajalcem in med slovenskim kupcem, poznate, da je v osnovi sledil štirim ciljem.
               Prvi cilj je, da s tem, ko državljan, ki živi v Sloveniji in poseže po slovenskem
               proizvodu, daje delo slovenskemu kmetu in slovenskemu delavcu. Drugi, na ta način se
               tudi polni državni proračun, tretji, na ta račun se zagotavlja tudi visoka prehranska
               varnost s stališča zdravstvene ustreznosti posameznega živila, in četrti, to je en
               pomemben korak v boju proti klimatskim spremembam, saj največji onesnaževalec v
               proizvodnji hrane je transport. Ob tem pa ima ta zakon sedaj še peti argument.
               Kmetijski ministri smo pred ne dosti tednov nazaj, ko smo imeli srečanje v Berlinu,
               bilo nas je prisotnih 50 kmetijskih ministrov z vsega sveta, sprejeli deklaracijo. Ta
               deklaracija govori o potrebi, da vsaka država in regija znotraj resursov, ki so na
               razpolago, zaradi svetovnih potreb zagotovi znotraj sebe maksimalno stopnjo
               prehranske varnosti, kar je, če prevedemo v enostaven jezik, da imamo države
               dolžnost, da proizvedemo toliko hrane, da v primeru prehranskih kriz, ki se
               pričakujejo, ne samo zato, ker je v tem trenutku milijarda lačnih zemljanov od sedmih
               in ne samo zato, ker projekcije rasti zemljanov kažejo rast na devet milijard, ob tem
               da novih resursov za proizvodnjo hrane na tej obli ni. Tudi sama proizvodnja hrane
               postaja manj intenzivna. Zlasti je pomembna prehranska varnost na regionalni ravni s
               stališča podnebnih katastrof, ki se dogajajo. Zadnja katastrofa je bila v Avstraliji,
               ne smete pozabiti. Takrat je bila pod vodo površina, ki je v velikosti Nemčije in
               Francije skupaj. Če se to zgodi v Evropi, Evropa nima od kod uvažati hrane. Tudi s
               tem zakonom pričakujemo, da bomo stopnjo prehranske varnosti, vsaj določeno mero
               samooskrbe, povečali. Hvala.</p>
            </sp>
            <sp xml:id="SDZ5-Redna-26-2011-03-24.sp3">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Sledi predstavitev stališč poslanskih skupin.</p>
               <p>Stališče Poslanskega kluba Liberalne demokracije Slovenije bo predstavil mag. Borut
               Sajovic.</p>
            </sp>
            <sp xml:id="SDZ5-Redna-26-2011-03-24.sp4">

               <speaker>MAG. BORUT SAJOVIC:</speaker>

               <p>Hvala lepa. Prijazen dober dan! Pozdrav vsem, ministru, publiki!</p>
               <p>Kot smo pri tem zakonu že poudarjali v drugi obravnavi, nas v Liberalni demokraciji
               Slovenije veseli predvsem dejstvo, da bomo po več kot desetletju prizadevanj in v
               tretjem poskusu tudi v Sloveniji dobili še kako potreben zakon, ki bo urejal in
               predvsem finančno omogočal splošno, tako imenovano generično promocijo kmetijskih in
               živilskih proizvodov in tudi promocijo shem kakovosti, kar pomeni prostovoljnih
               označb in zaščitenih proizvodov.</p>
               <p>Tokrat je Ministrstvu za kmetijstvo, gozdarstvo in prehrano uspelo doseči minimalno
               soglasje med vsemi dejavniki v kmetijstvu in živilskopredelovalni industriji. To
               soglasje posebej izpostavljamo, saj je nujen pogoj, da zakonske rešitve zaživijo v
               praksi. Ministru in sodelavcem tudi čestitamo za ta dosežek, ki prej ni bil dosežen
               in zato tudi ni samoumeven. Je pa treba povedati, da je ta zgodba v prid vsem, tako
               proizvajalcem, podeželju kot tudi predelovalcem, še posebej pa moramo njeno dodano
               vrednost začutiti kot nekaj dobrega, nekaj pozitivnega vsi kot potrošniki.</p>
               <p>V uvodu sem omenil, da z zakonom žal zamujamo. Razdrobljena slovenska kmetijska
               proizvodnja ter majhna slovenska živilskopredelovalna industrija bi takšno promocijo
               ob pogojih odprtega trga, na katerem nastopajo največja evropska živilskopredelovalna
               podjetja, zagotovo potrebovala že pred pristopom Slovenije k Evropski uniji. A nikdar
               in nikoli ni prepozno za dobre stvari in zdaj je prilika, da jih uresničimo.</p>
               <p>Zakon mora v prvi vrsti predvsem izboljšati informiranost domačih potrošnikov o
               slovenski pridelavi, slovenski predelavi ter poudariti našo kakovost, varnost in
               posebne lastnosti ter prehranjevalne koristi slovenskih kmetijskih in živilskih
               proizvodov. Nekaterim sosednjim državam, recimo Avstriji, je to uspelo v veliki meri,
               da so to že pri vzgoji, pri izobraževanju enostavno vcepili v zavest in podzavest
               najprej mladim generacijam, potem pa vsem. Seveda je pri naših severnih sosedih nekaj
               samoumevnega, da na policah posegajo po izdelkih, ki so plod domače proizvodnje. Ta
               cilj Slovenke in Slovenci lahko dosežemo postopno, v nekaj letih, s premišljenimi,
               preudarnimi koraki, z izvajanjem skupne generične promocije, in sicer z
               zagotavljanjem splošnih informacij o pridelavi in predelavi ter vse tisto, kar smo že
               v uvodu omenili in pomeni neko kontinuirano verigo. Za primarne proizvajalce, ti so
               nam še posebej dragoceni, za kmete, za podeželje, tiste, ki bodo skupaj s
               predelovalnimi podjetji zavezanci za ta prispevek v posameznem sektorju, pa je
               zagotovo pomembna promocija shem kakovosti in prostovoljnih označb kot tudi na tak
               način zaščitenih proizvodov, če bo njihova proizvodnja le dosegla zadosten količinski
               obseg. Zato v Poslanskem klubu Liberalne demokracije Slovenije tudi razumemo njihovo
               manjše razumevanje potrebe po drugi vrsti, generični promociji, in njihove pomisleke
               glede nje. Ampak zgodba ima kot vsaka medalja dve plati in če hočemo, da bo uspešna,
               se moramo združiti, razumeti in podpreti obe. Po drugi strani pa lahko tudi razumemo
               pomemben del slovenskih proizvajalcev hrane, ki ne želijo splošne promocije lastnosti
               hrane. Zato pričakujemo, da se bo promociji shem kakovosti in prostovoljnih označb
               kot tudi zaščitenim proizvodom namenil maksimalno predviden obseg namenskih sredstev,
               torej približno tri četrtine.</p>
               <p>O konkretnih zakonskih rešitvah, o izvajanju in financiranju promocije,
               institucionalni ureditvi, zastopanosti sektorjev in obveznem prispevku je bila dobra,
               kakovostna, predvsem pa, kar je v tem času še kako pomembno, tudi politično enotno
               opravljana razprava že v predhodnih dveh obravnavah.</p>
               <p>Glede novosti, sprejetih v drugi obravnavi, pa želimo v Poslanskem klubu Liberalne
               demokracije Slovenije izpostaviti, pohvaliti in omeniti dve. Najprej preprosto
               obvezo, ki je bila plod amandmaja, da se mora iz proračuna zagotoviti najmanj 40 % s
               programom promocije predvidenih sredstev. Prejšnja dikcija te določbe, namreč
               omejitve navzdol, ni vsebovala. In druga, nič manj pomembna novost, v tako imenovani
               aktivnosti promocije po tem zakonu smo vključili tudi rejo divjadi v oborah. Z obema
               dopolnitvama se v Liberalni demokraciji Slovenije strinjamo, kajti slovensko
               podeželje, slovenska pridelava hrane ima nešteto obrazov, nešteto možnosti in
               dragocen, pomemben, potreben je prav vsak proizvajalec hrane na slovenskem
               podeželju.</p>
               <p>Od ostalih konkretnih rešitvah želimo na koncu opozoriti tudi na institucionalno
               ureditev, po kateri bo za načrtovanje in izvajanje promocije izbran izvajalec
               strokovnih nalog promocije za obdobje šestih let ter za izvedbo programa promocije
               izvajalec za obdobje treh let. Tu se moramo res potruditi, zediniti, vložiti napor,
               da bo izbira obeh izvajalcev najboljša, najbolj kvalitetna. Ne gre za rutinsko,
               birokratsko opravljanje nalog, pač pa je še kako pomembna poleg vrhunske
               usposobljenosti tudi izvirnost, kreativnost in mogoče kakšen poseben pristop z dodano
               vrednostjo. Prav od njune kreativnosti bo namreč v pogojih relativno omejenih
               finančnih sredstev v pretežni meri odvisen uspeh promocije in kako se bo ta zgodba
               dotaknila nas vseh kot potrošnikov. Zdi se mi ključno, da to še enkrat poudarimo in
               omenimo. Vsi skupaj se namreč moramo zavedati tudi relativne višine načrtovanih
               finančnih sredstev in njihove umestitve v finančni okvir oglaševanja v Sloveniji.</p>
               <p>Še enkrat želimo poudariti, da na primer samo eden izmed evropskih mlekarski gigantov
               v enem letu za promocijo svojih izdelkov na slovenskem trgu vloži najmanj pet
               milijonov evrov. To se pravi ena multinacionalka toliko, kot bomo mi v sektorju
               vložili za vse skupaj. In mogoče še kot zanimivost novica iz tega tedna, da tisto,
               kar se zelo dobro oglašuje, da po dejanskih analizah in kvaliteti nima nobene dodane
               vrednosti, očitno pa fantastičen vpliv na kupca in potrošnika, ki naseda poceni in
               dragim reklamnim trikom.</p>
               <p>V Poslanski skupini Liberalne demokracije Slovenije želimo zakonu uspešno
               implementacijo, torej življenje v praksi, izvajalcem strokovnih nalog promocije in
               programa promocije pa čim več kreativnosti in inovativnosti pri njenem izvajanju.
               Delujoč sistem promocije s stabilnim virom financiranja bo po našem mnenju tudi
               pomembno prispeval k izboljšanju položaja slovenskega kmeta, razvoju podeželja in bo
               dragocen prispevek tudi slovenske živilskopredelovalne industrije, zato bomo v LDS
               glasovali za Predlog zakona o promociji kmetijskih in živilskih proizvodov.</p>
               <p>Na koncu pa bi dodal še poseben apel slovenskemu potrošniku, ki bo tu vključen, da
               seveda zna, in v to smo prepričani, ločiti zrno od plev, predvsem če je domače.</p>
            </sp>
            <sp xml:id="SDZ5-Redna-26-2011-03-24.sp5">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče Poslanske skupine nepovezanih poslancev bo predstavil Andrej Magajna.</p>
            </sp>
            <sp xml:id="SDZ5-Redna-26-2011-03-24.sp6">

               <speaker>ANDREJ MAGAJNA:</speaker>

               <p>Dobro jutro, kolegice in kolegi, predstavnik ministrstva! Spoštovani!</p>
               <p>Kar dolgo časa smo čakali na zakon o promociji kmetijskih in živilskih proizvodov.
               Eden od namenom je vsekakor informiranje potrošnikov o pridelavi in predelavi,
               kakovosti in varnosti, posebnih lastnostih in prehranjevalnih koristih kmetijskih
               pridelkov in živilskih proizvodov v Republiki Sloveniji ter tako z neodvisnimi in
               verodostojnimi informacijami utrjevati kompetence potrošnikov pri sprejemanju
               nakupovalnih odločitev. Predlagane rešitve bodo spodbudile sodelovanje kmetijskih
               proizvajalcev, živilskopredelovalnih podjetij, njihovih reprezentativnih organizacij
               in države pri načrtovanju, financiranju in izvajanju promocije in informiranja
               potrošnikov ter posledično krepitev konkurenčnosti slovenskega agroživilstva ter
               ustvarjanje novih prodajnih možnosti na trgih kmetijskih pridelkov in živilskih
               proizvodov. S promocijo in možnostjo vključitve proizvajalcev v nacionalne sheme
               kakovosti oziroma prostovoljne označbe pa se bo spodbujala lokalna pridelava in
               potrošnja, saj se na primer načrtuje, da bi se v sheme za mleko in meso vključilo več
               kot 50 % proizvodov. Ker so predvideni nekoliko višji kakovostni standardi od
               predpisanih, je to dobra osnova za krepitev zaupanja slovenskih potrošnikov v
               slovenske proizvode in s tem nadomeščanje porabe tujih izdelkov s slovenskimi.
               Zavezanci za plačilo prispevka za promocijo, ki bodo prispevali del sredstev k
               promociji, imajo s predlaganimi rešitvami v zakonu možnost vplivanja na načrtovanje
               promocije in nadzora nad namensko porabo zbranih sredstev prek svojih predstavnikov v
               organih, Tudi možnost vplivanja je zelo pomembna. Pa še dve pomanjkljivosti k tem
               priznanjem, da je ministrstvo pristopilo k tem rešitvam. Verjetno bo debata o tem,
               kakšen delež bodo posamezni deležniki prispevali za plačilo promocije. To bo verjetno
               vedno ostala odprta dilema. Mislim pa, da je osrednja shema primerna. Druga
               pomanjkljivost pa je samo še ta, da smo relativno prepozno dobili ta zakon.</p>
            </sp>
            <sp xml:id="SDZ5-Redna-26-2011-03-24.sp7">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče poslanske skupine Socialnih demokratov bo predstavil Janko Veber.</p>
            </sp>
            <sp xml:id="SDZ5-Redna-26-2011-03-24.sp8">

               <speaker>JANKO VEBER:</speaker>

               <p>Hvala za besedo.</p>
               <p>En lep pozdrav v imenu Poslanske skupine Socialnih demokratov, v kateri izražamo
               zadovoljstvo, da je ministru uspelo uskladiti interese vseh deležnikov in pripraviti
               zakon o promociji kmetijskih in živilskih proizvodov, ki ga danes obravnavamo v
               tretji obravnavi v Državnem zboru. To je še posebej pomembno, ker gre za urejanje
               razmerij v prehranski verigi, kjer je zelo pomembno uskladiti interese kmetijskih
               proizvajalcev, živilskopredelovalne industrije in njihovih reprezentativnih združen
               predvsem zaradi vse slabšega položaja deležnikov v tej verigi. Dejstvo je, da je ta
               zakon nastajal praktično enajst let in da se je vseskozi poskušalo tudi nekako
               upirati na avstrijske izkušnje, ampak vendarle je Slovenija v primerjavi z Avstrijo
               bistveno manjši trg, gre za dvomilijonski trg, kjer deluje nekje 74 tisoč kmetij in
               nekje okoli 400 podjetij, ki se ukvarjajo s proizvodnjo živilskih proizvodov. Tudi
               same naravne danosti za cenjeno proizvodnjo kmetijskih pridelkov v Sloveniji niso
               ravno takšne, da bi lahko govorili, da je možno poceni hrano pridelovati v Sloveniji.
               In če k temu dodamo še dejstvo, da številne trgovske verige, ki odpirajo kot po
               tekočem traku svoje trgovske centre v Sloveniji, veliko vlagajo v promocijo predvsem
               izdelkov, ki prihajajo iz tujine, iz tujih trgov na slovenski trg. Zato je izjemno
               pomembno, da se v tem trenutku čim bolj organiziramo in bi bilo še bolje, če bi ta
               organiziranost nastopila takoj po vstopu Slovenije v Evropsko unijo, ko se je odprl
               trg in ko so ne nazadnje bile tudi odpravljene carine, s katerimi je mogoče uspelo
               takrat ohranjati zadovoljiv položaj naše živilskopredelovalne industrije, po odpravi
               carin pa je bila ta prepuščena trgu. Zato je glavni cilj zakona promocija kmetijskih
               in živilskih proizvodov, s katerimi se poveča prodaja na domačem trgu, izjemno
               pomemben cilj. Seveda si v poslanski skupini Socialnih demokratov želimo, da bi naši
               pridelovalci in proizvajalci hrane ponujali predvsem zdravo hrano brez konzervansov,
               brez barvil, stabilizatorjev in podobnih pripomočkov. Kot proizvajalci varne hrane
               menimo, da bi lahko tudi slovenska podjetja s pomočjo sistemske promocije prišla v
               sam svetovni vrh oziroma s tem bi poskušali razširiti prodajo ne samo na domačem
               trgu, ampak bi poskušali prodajo povečati tudi na tujih trgih.</p>
               <p>Glede stroškov, ki nastajajo pri tej promociji, je izjemno pomembno, da vemo, kako se
               bodo delila sredstva, ki se bodo zagotavljala za promocijo. Zagotovo je ena od
               bistveni rešitev v tem zakonu razdelitev sredstev: polovico za splošno promocijo in
               polovico za sheme kakovosti in prostovoljnih označb. Predvsem je pomembna tista
               polovica, ki govori o promociji sheme kakovosti in prostovoljnih označb, kajti gre
               prav za pridelke in izdelke, ki nastajajo v Sloveniji, ki jih proizvajajo kmetijski
               proizvajalci v Sloveniji, in če že prispevajo k promociji, je prav, da gredo ta
               sredstva predvsem za promocijo njihovih izdelkov. Tudi odločitev, da je treba
               primarno proizvodnjo slediti na vratih predelovalne industrije, govori o tem, da če
               nekdo pridela pridelek in ga ne pripelje do vrat industrije oziroma ga poskuša
               prodati na tujih trgih, neposredno na tujem trgu, takšna pridelava ni deležna podpore
               za promocijo, tako da je tudi ta mehanizem izjemno potreben, da res sofinanciramo
               promocijo tistih pridelkov, ki se bodo prodajali doma in predelovali doma. Glede na
               letno spremenljivost trga in razmer v posameznih sektorjih, je pa pri tem zakonu tudi
               izjemno pomembno, da je puščena dovolj velika fleksibilnost oziroma prilagodljivost
               odločitvam, da se v posameznem obdobju pomaga tistemu sektorju, kjer je največ težav
               oziroma kjer je najtežje doseči ustrezen tržni delež na trgu oziroma pri prodaji.</p>
               <p>Izjemno pomembna določba tega zakona je po našem mnenju tudi ta, da se zbrana
               sredstva ne porabljajo za delovanje inštitucij, kot bi bila recimo novoustanovljena
               agencije za promocijo, ampak da se uporabijo že obstoječe inštitucije in se večina
               sredstev resnično porabi za promocijo.</p>
               <p>Dejstvo, da smo v drugi obravnavi sprejeli tudi nekatere dopolnitve, amandmaje k temu
               zakonu, ki vključujejo v promocijo tudi divjačino in sodelovanje živilskopredelovalne
               industrije, ki so organizirane v obliki gospodarskih interesnih združenj, po našem
               mnenju še izboljšuje samo besedilo zakona, zato bomo z veseljem tudi v tretji
               obravnavi ta zakon podprli in z nestrpnostjo pričakujemo njegovo izvajanje tudi v
               praksi. Hvala.</p>
            </sp>
            <sp xml:id="SDZ5-Redna-26-2011-03-24.sp9">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče Poslanske skupine Slovenske demokratske stranke bo predstavil Robert
               Hrovat</p>
            </sp>
            <sp xml:id="SDZ5-Redna-26-2011-03-24.sp10">

               <speaker>ROBERT HROVAT:</speaker>

               <p>Hvala lepa za besedo, gospod predsednik. Lep pozdrav predstavnikoma ministrstva,
               kolegice in kolegi!</p>
               <p>Kaj še povedati ob tretji obravnavi zakona, ki se je precej časa pripravljal in bo
               danes končno ugledal luč sveta? Očitno je, da so bila usklajevanja z deležniki
               naporna in da je danes pred nami zakon, ki ima široko podporo. Z amandmaji v drugi
               obravnavi se je zakon še izboljšal in je dobra osnova za nadaljnje postopke same
               promocije. Veseli nas, da je tudi predlog podobnega zakona, ki smo ga lansko leto
               pripravili v Slovenski demokratski stranki, pozitivno vplival na to, da so se
               predstavniki zainteresirane javnosti in Ministrstva za kmetijstvo še bolj potrudili
               pri zbliževanju interesov.</p>
               <p>Pred slabim letom smo namreč v Poslanski skupini Slovenske demokratske stranke
               pripravili zakon o generični promociji živil, ki je precej podoben temu, ki ga
               obravnavamo danes. V takratni razpravi se je izkazalo, da nujno potrebujemo zakonsko
               ureditev, ki nas bo na tem področju naredila vsaj približno primerljive s sosednjimi
               državami. Znano je, da proizvodnja, pridelava, predelava kmetijskih in živilskih
               proizvodov v Sloveniji predstavlja pomemben ekonomski in družbeni dejavnik. Z vstopom
               Slovenije v EU se je povečal uvoz agroživilskih proizvodov na slovenski trg, tako da
               so konkurenčni pritiski na domače ponudnike že povzročili poslabšanje ekonomskega
               položaja nekaterih proizvodnih sektorjev. Vstop Slovenije v EU pa je po drugi strani
               spodbudil tudi nove možnosti intenzivnejšega nastopa slovenskih ponudnikov
               agroživilskih proizvodov na enotnem trgu EU, vendar so zaenkrat rezultati skromni.
               Najbrž se vsi strinjamo, da je na splošno na področju kmetijstva treba storiti nekaj
               korenitega, kajti pada nam število kmetijskih gospodarstev, razdrobljeno imamo
               parcelno strukturo, pada nam delež samooskrbe, zarašča se kulturna in kultivirana
               krajina. Večina kazalcev, če ne celo skoraj vsi so na področju kmetijstva negativni
               ali pa vsaj blizu temu. Mislim, da bi morala država na tem področju storiti več na
               proaktivni strani, da bi morala v sektorju, ki je v velikih težavah, ki pravzaprav ne
               more uveljavljati nobenih konkurenčnih prednosti, ponuditi mehanizme, ponuditi
               ukrepe, kjer bi izkoristili tisto, s čimer Slovenija ta trenutek razpolaga. S
               kmetijsko proizvodnjo se v Sloveniji ukvarja okoli 77 tisoč kmetij, s proizvodnjo
               živilskih proizvodov pa okoli 400 podjetij, ki zaposlujejo okoli 17 tisoč ljudi in
               vsi ti so praktično nekonkurenčni na trgu. Smo izredno majhni v primerjavi z enotnim
               trgom EU in tudi vse naše sosednje države bistveno več vlagajo v promocijo živil.
               Mislim, da je prav, da še enkrat povemo, kot smo povedali tudi že pri drugem branju,
               kako in koliko namenjajo sosednje države za samopromocijo. V Avstriji imajo na tem
               področju, torej pri promoviranju živil zaposlenih 50 ljudi, ki se ukvarjajo samo s
               tem in proračun imajo 20 milijonov evrov. Italija ima iz proračuna namenjenih 50
               milijonov evrov. Madžarska ima 35 zaposlenih in približno 6 milijonov evrov vsako
               leto porabijo za promocijo živil. Nemčija porabi 100 milijonov evrov na leto.
               Francija ima kar 300 zaposlenih, in to ne samo v Franciji, ampak tudi še v 34 drugih
               državah, ki se ukvarjajo s promocijo njihovih lastnih blagovnih znamk, za to pa
               porabijo približno 55 milijonov evrov.</p>
               <p>Če poslušamo vse te številke, potem si lahko predstavljamo, kje smo Slovenci in
               koliko so naši proizvodi poznani doma in po svetu in koliko namenjamo za to. Do sedaj
               nismo naredili praktično nič oziroma premalo. Slovenskemu potrošniku s tem zakonom
               sporočamo, da je uživanje slovenske hrane koristno ne le za pridelovalce in
               predelovalce, ampak za vsakega potrošnika posebej, hkrati pa je to ena od
               konkurenčnih prednosti. V Slovenski demokratski stranki ocenjujemo, da je prav, da
               vsi tisti, ki imajo na kmetijskem področju kakršnokoli ambicijo, da prodajajo, da
               proizvajajo, da tržijo, da tudi participirajo pri oblikovanju predlaganega sklada,
               saj gre pravzaprav za njihovo dobro. Če bo prišlo do boljše prodaje, bo prišlo do
               večje produkcije in na koncu tudi do večje samooskrbe v Republiki Sloveniji.</p>
               <p>Ker zakon zasleduje podobne cilje kot smo jih pripravili v zakonu o generični
               promociji živil, bomo v Slovenski demokratski stranki današnji zakon tudi v tretjem
               branju podprli. Hvala lepa.</p>
            </sp>
            <sp xml:id="SDZ5-Redna-26-2011-03-24.sp11">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče Poslanske skupine Zares bo predstavila Cvetka Zalokar Oražem.</p>
            </sp>
            <sp xml:id="SDZ5-Redna-26-2011-03-24.sp12">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Spoštovani minister s sodelavci, spoštovane kolegice in
               kolegi!</p>
               <p>Zakon, ki ga bomo danes očitno sprejeli, in veseli me, da s soglasjem, ima dolgo
               brado. Dolgo je nastajal, več let, usklajevanja v zvezi z njim so bila zahtevna, saj
               se enostavno nismo mogli dogovoriti, kako in kdo naj zagotovi sredstva, pa tudi kaj
               in kako, na kakšen način promovirati, da bodo doseženi pravi rezultati. Vsi pa smo ob
               tem vedeli, da takšen zakon potrebujemo. Vesela sem, da je danes zakon tako rekoč na
               zadnji preizkušnji. Zakon je nujen, dober, koristen in prihaja pravzaprav v zadnjem
               trenutku, saj je za hrano, ki jo pridelujemo v Sloveniji, za slovenske kmetijske
               proizvode zelo koristen. Koristen bo tudi za slovenskega kmeta in tudi za slovenskega
               potrošnika. To počnejo mnoge države. Ena izmed bolj uspešnih je prav gotovo sosednja
               Avstrija. Pa tudi številne druge države vedo, zakaj in na kakšen način je treba
               promovirati lastno hrano. To je pri nas še toliko bolj pomembno, ker se vsi zavedamo,
               da je hrana, pridelana v Sloveniji, kvalitetna, varna, dobra in okusna. Zato ni treba
               biti nikogar sram pri tej promociji naše domače hrane, še posebej pa pri spopadu s
               številnimi agresivnimi zadevami, z agresivnimi promocijami, tako proizvajalcev iz
               tujine kot velikih trgovskih centrov, ki marsikdaj na svojih policah protežirajo
               hrano, ki ne prihaja iz Slovenije. Splošna promocija slovenske hrane, ki ima resnično
               veliko kvalitet, ki raste na nekontaminirani, nezastrupljeni zemlji, vsaj večinoma –
               upam, da bomo pri tem uspešni tudi naprej –, je na nek način tudi promocijsko in
               patriotsko dejanje. O tem so nam govorili tudi nekateri na odboru in povedali, da je
               to tisti pravi patriotizem, ko skozi nakup domače hrane vemo, da dajemo delo domačim
               ljudem in s tem promoviramo tudi svojo lastno državo. Pri tem bo prišlo do večje
               informiranosti o kvaliteti in tudi o varni hrani.</p>
               <p>Nekateri se nekoliko bojijo, da bi to lahko pomenilo novo davčno obremenitev. Jaz
               upam, da to ne bo nova davčna obremenitev. Če bodo rezultati te promocije dobri in če
               bomo vsi skupaj opazili te rezultate, potem to ne bo davčna obremenitev. Ne nazadnje
               država daje iz proračuna polovico sredstev, ki bodo namenjena za promocijo. To bo
               lahko zelo koristno uporabljen denar, ki bo dajal rezultate vsem, ki sem jih prej
               naštevala, v tej prehranski verigi in tudi potrošniku. Seveda pa bo treba pri tem
               paziti, da bomo pošteni, da bo promocija korektna. Kolega je prej govoril o eni takih
               promocij, kjer se je izkazalo, da nekdo promovira nekaj, kar pravzaprav ni res. Če bo
               promocija šla v to smer, potem ne bodo doseženi rezultati. In samo ena napaka, samo
               eno izigravanje, samo eno pretiravanje nas lahko stane, da izgubimo to zaupanje, zato
               upam, da bo pri tem uporabljen pošten in korekten odnos.</p>
               <p>Bi pa želela opozoriti na nekaj stvari v zvezi s tem, nekaj skeps, nekaj pomislekov.
               V naši poslanski skupini in tudi sama imamo pomisleke v zvezi s tem, ali bomo lahko
               na javnem razpisu v resnici zbrali dobrega izvajalca, ki bo izvajal promocijo. Ali bo
               to res počel s srcem, zavzeto, ali pa bo to samo eden od poslov, tako kot jih vidimo
               ob mnogih razpisih, kjer pač pridejo usposobljene institucije in samo poberejo denar,
               naredijo neko nalogo in kljukica je narejena. Jaz se bojim, da je tudi prisotnost
               države prešibka v zvezi s tem, vloga države, vloga ministrstva. Vse kar bo neposredno
               udeležena država, bo skozi to, da bosta v svetu za promocijo, ki bo izjemno pomemben,
               dva predstavnika, ki ju bo imenovala Vlada. Jaz mislim, da se je država enostavno
               preveč umaknila in odmaknila od neposredne in aktivne vloge, ki bi jo morala imeti
               pri tem, in to ni dobro. Ta svet za promocijo, o katerem govorim, bo tisti ključni
               organ, ki bo imel najpomembnejšo vlogo in ki se ne bo smel utopiti v neki birokratski
               funkciji, kar bi lahko prineslo slabe rezultate, ki si jih ne želimo. In prav od
               ljudi, ki bodo v tem svetu, bo v veliki meri odvisno, kako uspešna bo ta akcija.</p>
               <p>Jaz upam, da se bomo mi lotili tiste prave, dobre promocije, promocije slovenskih
               tržnic, promocije slovenskih kmetij, partnerskega odnosa, ki lahko nastaja kot nova
               oblika sodelovanja med kmeti in potrošniki, novih oblik neposredne prodaje, o katerih
               se vse več govori in nastajajo neodvisno od raznoraznih strategij, ki jih mi
               sprejemamo, kjer so ljudje ugotovili, bolj kot je neposredna prodaja, manj je
               posrednikov, manj je pobrane marže, koristi pa je za vse dovolj. Cena je relativno
               višja, kot je tam, kjer trgovec pobere maržo, mi pa vemo, od koga dobimo izdelek, se
               pripeljemo na takšno kmetijo, vidimo, kako pridelujejo in vemo, da tam ni takšnih
               stvari, ki jih ne želimo v hrani.</p>
               <p>Seveda pa bo treba za marsikaj še tudi vzporedno poskrbeti. Mi moramo poskrbeti, da
               bo ta hrana res varna. Ampak v tem trenutku imamo težave. Ko smo sprejemali
               strategijo ali pa jo obravnavali, sprejemali jo bomo čez nekaj dni, smo ugotovili, da
               nismo zapisali, da bomo usmerjali svojo pozornost v to, da zmanjšamo uporabo
               fitofarmacevtskih sredstev. Dobre, varne, kvalitetne hrane ni, če bo velika uporaba
               fitofarmacevtskih sredstev.</p>
               <p>Prav tako se bo treba še naprej boriti za to, da v Sloveniji ne bo in da se bomo
               resnično izognili in tudi prepovedali gojenje gensko spremenjenih rastlin. Že tako
               nam stvari uhajajo pri krmi, kjer je več ali manj vsa krma že takšna, kar pomeni, da
               naše živali in naše meso je na nek način posredno že s tem obremenjeno. Ampak mi še
               imamo možnosti, da to naredimo in jaz upam, da bomo takšne poudarke dali, ker drugače
               bo promocija blef, to pa ni dobro. Mi moramo promovirati kvalitetno, dobro hrano in
               takšna hrana bo našla potrošnika in tudi patriotski odnos pri nakupu, ki si ga želimo
               od slovenskih potrošnikov, saj to je cilj. Nismo dovolj dobri pri spodbujanju
               ekološke pridelave. Nimamo pravih usmeritev, še vedno ne, zadaj delajo lobiji, ki
               odvračajo pozornost od tega, in še vedno v Sloveniji poudarjamo tisto bolj masovno,
               množično oziroma takšno pridelavo, ki ne daje ravno najbolj kvalitetne hrane.</p>
               <p>In še zadnja naloga, ki mislim, da je pomembna in za katero se prav tako že vseskozi
               zavzemam sama in tudi naša poslanska skupina. Agencija za varno hrano je pomembna
               zadeva. V tem trenutku jaz nisem prepričana, da imamo organizacijsko najbolj primerno
               organiziran nadzor pri hrani. Brez nadzora, pa verjemite, se bodo vedno našli ljudje,
               ki bodo tudi izigravali, kršili, in to je garant za to, da bo zagotovljena kvaliteta,
               da bo zagotovljen nadzor, in na takšnih zdravih, poštenih temeljih lahko gradimo
               promocijo. Če pa jo gradimo samo na reklamnih in piarovskih efektih, potem pa si jaz
               takšne promocije ne želim, takšnega piara slovenska hrana ne potrebuje, zato je več
               stvari, ki imajo vpliv tudi na to, kako uspešni bomo pri tem. Jaz sem nekaj od teh
               izpostavila.</p>
               <p>V naši poslanski skupini bomo zakon z veseljem podprli in upamo, da bodo ta
               opozorila, ki sem jih dala, dober temelj za to, da bo zakon tudi v praksi zaživel na
               tak način, da bo gradil na teh stvareh, o katerih sem govorila. Hvala.</p>
            </sp>
            <sp xml:id="SDZ5-Redna-26-2011-03-24.sp13">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališča Poslanske skupine Slovenske ljudske stranke bo predstavil Franc Bogovič.
            </p>
            </sp>
            <sp xml:id="SDZ5-Redna-26-2011-03-24.sp14">

               <speaker>FRANC BOGOVIČ:</speaker>

               <p>Lep dober dan! Spoštovani predsednik, kolegice, kolegi, spoštovani minister, vsi
               prisotni!</p>
               <p>Danes sem prepričan, da bomo dokončno potrdili zakon o promociji kmetijskih in
               živilskih proizvodov, ki je, kot smo že slišali, nastajal več kot desetletje, tudi
               sam delim to veselje in sem tudi sodeloval v teh procesih in se prepričal, da je pred
               nami resnično sedaj zakon, ki smo ga uspeli v tem parlamentarnem postopku in tudi že
               prej uskladiti z vsemi deležniki na tem področju, tako vladnimi kot nevladnimi
               organizacijami, kot so Kmetijsko-gozdarska zbornica, sindikatom kmetov,
               živilskopredelovalno industrijo in ostalimi zainteresiranimi gospodarskimi
               interesnimi združenji z agroživilskega področja. Prav vsi se strinjajo, da je zakon o
               promociji nujen, kajti to je tako kot v kakšni drugi dejavnosti, da je tudi na
               področju kmetijstva treba nameniti določena sredstva za promocijo izdelkov, hkrati pa
               s temi sredstvi tudi graditi zaupanje slovenskega potrošnika do slovenske pridelane
               hrane in slovenskih kmetijskih ter živilskih izdelkov in da tudi na širšem evropskem
               prostoru prepoznajo prednosti kvalitetne in zdrave slovenske hrane. Zavedanje pomena
               samooskrbe, mislim, da bo nek stranski produkt, ki se mora tudi skozi to promocijo
               samo gojiti in še okrepiti v slovenskem prostoru. Mislim, da je v zadnjih letih
               prišlo do tega spoznanja, da je na področju oskrbe s hrano, na področju kmetijstva
               resnično treba imeti lastne strategije v svoji državi. To je potrdil prej tudi
               minister z zadnjega srečanja ministrov s širnega sveta, da je resnično oskrba s hrano
               ena tistih prvih zadev. Prav tako sem prepričan, da se bo skozi sam zakon in tudi
               aktivnosti, ki se bodo izvajale, ustvarila tudi ta jasna odločitev, da je poleg
               promocije treba ustvariti pogoje, da bodo tisti, ki se ukvarjajo s kmetijsko
               dejavnostjo ter tisti, ki sodelujejo in delujejo v živilskopredelovalni industriji,
               imeli normalne pogoje za dostojno življenje in tudi preživetje v tem hitrem in včasih
               krutem svetu. Naslednji dober stranski učinek iz tega zakona je zagotovo tudi to, da
               tudi sam zakon skozi način izvajanja promocije na nek način primora deležnike, da
               sodelujejo, in prav sodelovanje vseh v verigi "od njive do mize", kot radi rečemo, je
               eden od predpogojev, da bo tudi to področje v Sloveniji bolje pokrito in da bodo vsi
               v tej verigi imeli pravilno, primerno in pravično razdeljene tudi koristi iz te
               proizvodnje. Glavni cilj zakona je zagotovo vzpostavitev promocije široko zastopane
               nacionalne sheme kakovosti oziroma prostovoljne označbe ter tako označenih izdelkov.
               Za tako promocijo je, kot smo že dejali, treba zagotoviti določena finančna sredstva
               oziroma udeležbo vseh sektorjev, kot to zahtevajo tudi evropski predpisi in na tak
               način lahko potem v promocijo vključimo tudi javna sredstva. In to je sedaj tudi
               narejeno, da se javna sredstva vključijo. V Slovenski ljudski stranki smo izredno
               zadovoljni, da je Državni zbor z veliko večino potrdil amandma, ki ga je predlagala
               naša poslanska skupina, tako da smo zakon popravili v drugem branju, da je delež
               sofinanciranja s strani države sedaj zapisan v višini najmanj 40 % in ne tako, kot je
               bilo prej, največ 50 %, kar pomeni, da se je država resno in odločno zavezala danes
               in tudi v prihodnosti za zakonsko zavezo, da se ne bo izognila teh obveznosti do
               finančne pomoči, ki je predvidena v tem zakonu. Delitev teh sredstev je tudi v tem
               zakonu določena, tako da resnično participirajo v tem zakonu tako kmetijska
               gospodarstva kakor tudi njihovi kupci, se pravi živilskopredelovalna industrija, vsak
               do ene polovice, od tukaj naprej pa z drugo polovico povprečno vstopa država s
               svojimi sredstvi. V tem delu smo tudi prisluhnili pripombam Zakonodajno-pravne
               službe, ki je jasno napisala, da je treba v zakonu določiti najvišjo mero, najvišjo
               stopnjo tega prispevka, kar pomeni, da danes vsi vemo, kakšni so to zneski, in da pri
               govedu ta znesek, ki ga delita med seboj kupec in pa proizvajalec, se pravi kmet in
               pa klavnica, je maksimiran na 3,63 evrov in podobno, za mleko 2,91, za grozdje 6
               evrov po toni. Tako je dokaj znano, o čem govorimo in da so ti zneski omejeni
               navzgor. Državni zbor je podprl naš predlog, da so med reprezentativne interesne
               zastopnike vključena tudi gospodarskointeresna združenja s področja agroživilstva.
               Mislimo, da je to ustrezna rešitev in da je prav, da so vsi deležniki vključeni v to
               promocijo. Prav tako podpiramo to institucionalno rešitev, da se za to promocijo ne
               ustanavljajo in ne delajo neke nove državne agencije, ampak da se v skladu s
               proceduro, ki je v zakonu predvidena, izbere najbolj usposobljena in tudi najboljša
               institucija, ki bi to delo opravljala, da tudi v bodoče to ne bodo državni uradniki,
               ampak da bodo to tisti, ki so se po vsej verjetnosti tudi v preteklosti že izkazali
               na kakšnem od teh področij, upam in želim, da ima tu ministrstvo tudi srečno roko in
               resnično za to določeno obdobje izbere najbolj kompetentno institucijo, ki se bo, kot
               smo že danes slišali, s to dejavnostjo ukvarjala s srcem, ne pa zgolj zato, da se
               porabi nek javni denar, da bo resnično efekt iz te institucije čim večji.</p>
               <p>Zakon zahteva tudi določeno obdobje za svojo uveljavitev. Vemo, da je potrebno v
               šestih mesecih sprejeti na vladnem nivoju strateški načrt promocije, potem se
               pripravi tudi sektorska politika in nekje je ocena, da od 9–12 mesecev je tisto
               uvajalno obdobje, ko bo lahko ta zakon začel tudi z uveljavitvijo in s svojim delom.
               Mislim, da je zelo v redu, da tako, kot so prispevki razdeljeni med sektorje, tudi v
               zakonu predvideno, da ne more biti nekega prelivanja sredstev in da se mora v
               določenem časovnem obdobju – ne vem, če rečemo za področje mleka – toliko sredstev,
               kolikor je pobranih, tudi porabiti. To pomeni, da je tudi onemogočeno, da bi imeli ti
               deležniki občutek, da nekdo financira nekoga drugega in sam ne bo prišel na
               vrsto.</p>
               <p>V Slovenski ljudski stranki v predlogu zakona o promociji kmetijskih in živilskih
               proizvodov vidimo ta korak naprej. Korak naprej je dobra osnova, zato je dosežen
               konsenz z vsemi udeleženci v tem procesu, ki sodelujejo v proizvodnji slovenske
               hrane. V Slovenski ljudski stranki ta zakon zato z veseljem podpiramo in ga bomo tudi
               danes podprli. Želimo mu dobro pot pri uveljavitvi. Vsem, ki so pa sodelovali pri
               pripravi tega zakona, pa tudi z naše strani priznanje in čestitke, da smo prišli do
               tega zakona in resnično upam, da dajemo zakonu dobro popotnico za na pot. Hvala.</p>
            </sp>
            <sp xml:id="SDZ5-Redna-26-2011-03-24.sp15">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče Poslanske skupine demokratične stranke upokojencev Slovenije bo predstavil
               Franc Jurša.</p>
            </sp>
            <sp xml:id="SDZ5-Redna-26-2011-03-24.sp16">

               <speaker>FRANC JURŠA:</speaker>

               <p>Hvala za besedo. Lep pozdrav ministru, sodelavcu in sodelavki. Spoštovane kolegice in
               kolegi!</p>
               <p>Kot smo že danes večkrat slišali, je pred nami tretja obravnava Predloga zakona o
               promociji kmetijskih in živilskih proizvodov. Kot kaže, bomo po desetih letih končno
               dočakali zakon, ki vzpostavlja mehanizme, tudi finančne, za sistematično
               komuniciranje med slovenskimi proizvajalci hrane in potrošniki, kar naj bi povečalo
               zaupanje potrošnikov v visoko kakovost slovenske hrane in posledično njihovo
               lojalnost. Jaz čestitam ministru in ekipi, da je po tolikem času pripeljala zakon v
               Državni zbor. Glede tega predloga zakona je bilo že veliko povedanega. Naj samo na
               kratko ponovim nekaj glavnih poudarkov.</p>
               <p>Promocija se bo v skladu s predpisi Evropske unije in po vzoru nekaterih evropskih
               držav o državnih pomočeh izvajala za kmetijske in živilske proizvode. Na podlagi
               dogovorov z nevladnimi organizacijami se bo izvajala za sektorje mleka, mesa, sadja
               in vrtnin, vina in krušnih žit ter oljk in meda. Posamezni sektorji se bodo
               vključevali v promocijo s sklepom Vlade na predlog Sveta za promocijo. Za
               zagotavljanje vpliva na načrtovanje in izvajanje promocije s strani zavezancev za
               plačilo prispevka bo ustanovljen že omenjeni Svet za promocijo. Sestavljale ga bodo
               reprezentativne organizacije sektorjev ter sektorski in posvetovalni odbori, v katere
               pa bodo vključeni strokovnjaki iz sektorjev na ravni pridelave, predelave ter
               področja obrti, turizma, javne radiotelevizije, trgovine in potrošnikov.</p>
               <p>Svet za promocijo bo usmerjal in nadzoroval delo izvajalca strokovnih nalog promocije
               ter imel ključno besedo pri vseh njegovih pomembnejših aktivnostih. Cilj
               predlagateljev je, da po sprejetju zakona v Državnem zboru organe usposobijo v roku
               šestih mesecev in začnejo s promocijo. Izvajali se bosta dve vrsti promocije. Prva je
               skupna, splošna oziroma t. i. generična promocija, to je zagotavljanje splošnih
               informacij o pridelavi in predelavi, o prehranjevalnih koristih kmetijskih proizvodov
               in njihovi priporočeni rabi. Taka promocija ni namenjena spodbujanju kupca k nakupu
               proizvoda, zato ne vsebuje navedbe porekla proizvoda, blagovnih znamk ali posameznih
               proizvajalcev. Druga pa je promocijska shema kakovosti ter prostovoljnih označb kot
               tudi zaščitnih proizvodov, če njihova proizvodnja dosega odstotek proizvodnje, ki ga
               določi Svet za promocijo, v primerjavi s celotno proizvodnjo. Promocija se bo
               izvajala z oglaševanjem v medijih, promocijskimi predstavitvami, razstavami, nastopih
               na sejmih in podobnim, kar bodo nadgradili s trženjem samih proizvodov. Skupna
               splošna promocija se do 50 odstotkov financira iz državnega proračuna, 50 odstotkov
               se zbere s prispevkom živilskopredelovalne industrije. Promocija proizvodov iz shem
               kakovosti in proizvodov, označenih s prostovoljnimi označbami, se z najmanj s 40
               odstotki financira iz državnega proračuna, ostalo se zagotovi iz prispevkov sektorja
               od kmetov, predelovalne industrije oziroma podjetij, za katerega je vzpostavljena
               shema kakovosti oziroma prostovoljna označba.</p>
               <p>Prispevki, zbrani na podlagi zakona, se bodo zbirali na namenski proračunski postavki
               na Ministrstvu za kmetijstvo, gozdarstvo in prehrano. V letu 2011, prvem letu
               izvajanja, naj bi država za ta namen prispevala 1,5 milijona evrov. Ko bo sistem
               promocije dokončno vzpostavljen, se bodo promocijske aktivnosti izvajale v polnem
               obsegu, predvidoma od leta 2013 dalje, naj bi se za promocijo namenilo pet milijonov
               evrov, od tega največ polovico iz državnega proračuna.</p>
               <p>V naši poslanski skupini predlog zakona tudi v tretji obravnavi podpiramo. Hvala
               lepa.</p>
            </sp>
            <sp xml:id="SDZ5-Redna-26-2011-03-24.sp17">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče Poslanske skupine Slovenske nacionalne stranke bo predstavil Miran Györek.
            </p>
            </sp>
            <sp xml:id="SDZ5-Redna-26-2011-03-24.sp18">

               <speaker>MIRAN GYÖREK:</speaker>

               <p>Hvala za besedo, gospod predsednik. Kolegice in kolegi!</p>
               <p>Z zakonom o promociji kmetijskih in živilskih proizvodov naj bi se uredilo področje
               promocije kmetijskih in živilskih proizvodov in izpostavila in promovirala nacionalna
               shema kakovosti. Za tovrstno promocijo bo treba zagotoviti ustrezna finančna sredstva
               oziroma finančne vire iz posameznih sektorjev kmetijske in živilske proizvodnje, kot
               so sektor mleka, mesa, sadja, vrtnin, vina, oljčnega olja in krušnega žita.</p>
               <p>Predlagatelj predlaga, da se splošna promocija in promocija shem kakovosti financira
               cca polovica iz državnega proračuna, polovica pa naj se financira iz prispevkov
               živilskopredelovalnih industrij oziroma s prispevki iz sektorjev, torej tudi od
               kmetovalcev in predelovalnih podjetij, za katere je pripravljena shema kakovosti
               oziroma prostovoljna označba. Prispevki se bodo zbirali na namenski proračunski
               postavki za Ministrstvo za kmetijstvo, gozdarstvo in prehrano, ki bo izbralo tudi
               izvajalca strokovnih nalog promocije za obdobje šest let. Ustanovljen bo tudi svet za
               promocijo, ki bo sestavljen iz predstavnikov posameznih sektorjev. Žal pa se prav
               okoli prispevkov in njihovega obračunavanja odpira kar nekaj vprašanj in dilem.
               Minister sicer trdi, da so predlogi zakona in temeljne rešitve usklajene z nevladnimi
               organizacijami, kar je pa vprašljivo. Zadržke in nasprotovanja nekaterim rešitvam
               imajo še zmeraj Zadružna zveza Slovenije, Zbornica kmetijskih in živilskih podjetij
               Slovenije, Sindikat kmetov Slovenije, Združenje vinogradnikov in tako naprej. Sicer
               se je skušalo tukaj najti neko soglasje, ampak odprta vprašanja so še vedno
               ostala.</p>
               <p>V Slovenski nacionalni stranki se upravičeno bojimo, da bodo nekatere rešitve prej
               dodatna obremenitev za določene kategorije kmetovalcev, ki kot po navadi vedno
               potegnejo najkrajšo. Večina slovenskih kmetov težko shaja in živi na robu preživetja.
               Kakršnokoli dodatno obremenjevanje s prispevki, davki, kakorkoli že, bo samo še
               poslabšalo njihovo eksistenco, zato smatramo, da nasprotovanja oziroma predlogi
               drugačnih rešitev Sindikata kmetov, Zadružne zveze, Zbornice kmetijskih in živilskih
               podjetij so upravičeni.</p>
               <p>Naj omenimo samo osnove za oblikovanje prispevne stopnje. Nesorazmerna razmerja med
               prispevki posameznih sektorjev, sorazmeroma neprimeren način zbiranja prispevkov in
               tako naprej. Čeprav sta namen in cilj predloga zakona sprejemljiva in dobra, pa v
               Slovenski nacionalni stranki menimo, da predlog v takšni obliki ne predstavlja
               najboljše rešitve za slovenskega kmeta in slovensko kmetijstvo, da bi bil lahko bolje
               pripravljen, usklajen in ne bo zagotovil višje prehranske varnosti, še manj pa nižjih
               cen hrane, ki so, kot vsi vemo, nenormalno poskočile, da že ogrožajo prehransko
               varnost večine Slovencev, in bi bilo treba vzroke in rešitve iskati še marsikje
               drugje, kar pa tej vladi, očitno, žal, ne uspeva. Postavlja se celo vprašanje
               strokovne kompetence in resnične volje tega ministrstva pomagati malemu slovenskemu
               kmetu. Že pri oceni stanja in razlogov za sprejem predloga zakona opažamo v Slovenski
               nacionalni stranki, da minister oziroma predlagatelj ni ravno najbolj ažurirano
               seznanjen z nekaterimi dejstvi, kot na primer, da bi se naj v Sloveniji s kmetijstvom
               ukvarjalo cca 74 tisoč ali natančno, stari podatek, 74 tisoč 327 kmetij. V Sloveniji
               je namreč samo še okrog 73 tisoč kmetij, letno jih propade okrog tisoč 200, ali še
               bolj tragično ponazorjeno, vsak dan propadejo 3 do 4 kmetije. In prav to naj bi nas
               skrbelo, gospod minister.</p>
               <p>Tudi danes, ko poslušamo te modre rešitve reševanja slovenskega kmetijstva, so
               propadle oziroma propadajo 3 do 4 kmetije, ta trenutek, na robu preživetja pa jih je
               že več kot polovica. In glede na to dejstvo in še mnoga druga lahko utemeljeno
               trdimo, da je vaš predlog ustvarjen na trhlih temeljih, napačnih dejstvih in ne bo
               veliko pripomogel k izboljšanju stanja slovenskega kmetijstva in še manj k boljšemu
               življenju slovenskega kmeta. Namesto trošenja denarja za tovrstne promocije in
               podobne mehke projekte bi se, minister, raje ukvarjali z ukrepi, kako povečati
               konkurenčnost slovenskega kmetijstva, kajti znotraj evropskega kmetijskega sektorja
               je to edina rešitev za preživetje slovenskega kmetijstva. Sploh pa se lahko vprašamo,
               kaj bomo še sploh lahko promovirali, ko bo slovenski kmet propadel do konca! Kljub
               kakršnikoli promociji bo šel slovenski delavec, ki živi prav tako na robu preživetja,
               prej v Lidl, Hofer ali Spar in kupil uvoženi krompir, kajti slovenski kmet ga za
               takšno ceno enostavno ne more nikoli pridelati, še manj pa prodati. Kaj pomaga ta
               promocija, ko si človek dragega proizvoda in kakovostnega slovenskega proizvoda
               enostavno ne bo mogel privoščiti. Vdor tujih trgovskih verig na slovenski trg,
               postaja skrajno problematičen, in kar gre priznati, kot vaš pozitiven pristop, gospod
               minister, je vaše stališče glede prevzemanja Mercatorja s strani, zopet enega tujega
               trgovskega monopolista, to je tokrat Agrokor. V tej smeri ta vaš ukrep pozdravljamo,
               sama promocija pa, kot sem že rekel, stališče Slovenske nacionalne stranke je tukaj
               zelo zadržano. Hvala.</p>
            </sp>
            <sp xml:id="SDZ5-Redna-26-2011-03-24.sp19">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin.</p>
               <p>Sledi razprava poslank in poslancev o predlogu zakona o celoti. Besedo ima gospod
               Anton Kampuš, pripravi naj se Matjaž Zanoškar.</p>
               <p>Prosim, gospod Kampuš.</p>
            </sp>
            <sp xml:id="SDZ5-Redna-26-2011-03-24.sp20">

               <speaker>ANTON KAMPUŠ:</speaker>

               <p>Hvala lepa, spoštovani predsednik. Spoštovani minister, spoštovani kolegice in
               kolegi!</p>
               <p>Slišati je bilo, da se s tem zakonom trajno urejajo vsa odprta vprašanja, ki so na
               mizi že nekaj desetletij. Danes bom zaradi kratek, ker se da tudi na kratko kaj
               povedati. Zakon prinaša oziroma opredeljuje varovanje najboljših kmetijskih zemljišč
               v Sloveniji. S tem določamo tudi območja za kmetijstvo, za pridelavo hrane, ki se za
               našo državo ocenjuje kot strateškega pomena. S tem se določi oziroma izvede status
               trajno varovanih in drugih kmetijskih zemljišč, večji bo tudi nadzor in uvedena bo
               tudi sorazmerna kaznovalna politika za neustrezno ravnanje z našimi zemljišči, na
               primer različna odlagališča in vse drugo, kar se najde na naših kmetijskih
               zemljiščih. Iz tega konteksta je treba reči, da je s tem glavna in bistvena
               komponenta – prehranska varnost v Sloveniji dosežena. Dovolil bi si pohvaliti
               ministra, ki si je znal okoli sebe ustvariti ekipo in uresničuje v tem trenutku
               kmetijsko politiko.</p>
               <p>V Sloveniji imamo kar precejšnje število regij in Slovenija je zelo slikovita in
               različna od regije do regije. V regiji, iz katere prihajam, se postavlja kot prva
               strategija razvoja pridelava hrane in turizem. To izhaja iz pomurskega zakona. In s
               tem želim povedati, da je mora vsaka posamezna regija izkoristiti tiste resurse, ki
               so ji dane. To pa pomeni pri nas pridelava hrane in turizem, kar pomeni izkoristiti
               veliko število obdelovalnih površin, ki se koncentrirajo. Moram malo popraviti, pri
               nas je zaslediti, da se kar ves čas dogaja proces koncentracije kmetij, ker nekateri,
               ki so, bom rekel, starejše populacije, ne zmorejo več obdelovati svojih površin. Ni
               čudno, da potem pride do koncentracije večjih kmetij, kot je vse povsod po svetu
               prisotno. Nadalje, pri nas je izkoriščanje termalnih in drugih toplih voda, z
               možnostjo namakanja iz reke Mure, veliko število kvalificiranih pridelovalcev imamo,
               v navezavi na vse oblike turizma, kar sodoben človek vedno bolj potrebuje in si
               želi.</p>
               <p>Če bi pa poskušal kaj povedati o teh spornih zadevah, ki se tudi ves čas vlečejo v
               razpravah, veliki pritiski na račun industrijskih con, na račun obrtno-poslovnih con,
               je zadeva verjetno jasna. O tem sem govoril pred časom. V Sloveniji imamo 134
               industrijskih con, ki so v večji meri proste oziroma še vedno se najdejo možnosti za
               tiste industrijske panoge, da lahko zgradijo v teh že obstoječih industrijskih conah,
               ki, kot sem povedal, so delno prazne, ne pa, da uporabljamo najboljša kmetijska
               zemljišča za vedno nove in nove industrijske cone. Zelo sem vesel, da je minister pri
               tem sorazmerno rigorozen in da poskušamo iti v tej smeri naprej, da poskušamo
               obdržati vsaj to minimalno število obdelovalnih kvadratnih metrov na prebivalca, kot
               ga v Sloveniji imamo. Ne verjamem pa, da bomo kdaj dosegli tiste, ki jih imajo okoli
               2 tisoč 500. Hvala.</p>
            </sp>
            <sp xml:id="SDZ5-Redna-26-2011-03-24.sp21">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Matjaž Zanoškar, pripravi naj se Bogdan Barovič.</p>
            </sp>
            <sp xml:id="SDZ5-Redna-26-2011-03-24.sp22">

               <speaker>MATJAŽ ZANOŠKAR:</speaker>

               <p>Hvala, spoštovani predsednik. Spoštovani gospod minister s sodelavci, kolegice in
               kolegi!</p>
               <p>Jasno je, da je verjetno ena največjih zagat človeštva v naši prihodnosti tudi hrana,
               poleg vseh ostalih stvari. Hrana je strateškega pomena za vse, ki živimo na tem
               planetu. Da je zemljanov vedno več, da bo hrane potrebno vedno več, je tudi jasno, in
               da bo s tem tudi hrana postajala tista dobrina, ki bo dosegala poleg energentov zelo
               visoko vrednost in visoko ceno. Prav je, da bi se Slovenija večkrat ozrla v to
               svetovno globalno situacijo in še toliko bolj spodbujala kmetijske pridelovalce in
               predelovalce, da bi proizvajali našo hrano, jo obdelovali in ponujali našemu tržišču,
               da bi s tem zagotavljali čim večjo mero samooskrbe v Sloveniji. Prepričan sem, da do
               popolne samooskrbe v Sloveniji nikoli ne bo prišlo, saj imamo približno 850
               kvadratnih metrov kmetijske obdelovalne zemlje na prebivalca, morali bi jih imeti pa
               okoli 2 tisoč in nekaj čez. Vseeno pa stavim na dobro in kvalitetno hrano v
               Sloveniji.</p>
               <p>Ta zakon bom seveda podprl, saj je v tej vmesni situaciji potreben, vendar bi se
               domača hrana morala sama po sebi promovirati. Promovirati na ta način, da bi
               zagotavljali kakovost, kvaliteto in tudi ceno. Danes potrošniki segamo po hrani, ki
               prihaja iz drugih držav in drugih okolij, ne glede na to, da je v teh okoljih
               dioksin, ne glede, da je v teh okoljih tudi radioaktivno sevanje ali kaj drugega, pa
               smo vseeno vajeni, da kupujemo to hrano, čeprav na etiketah lahko preberemo, koliko
               E-jev je, kakšni E-ji so in kakšni aditivi so v tej hrani. Mislim, da bi bila
               promocija potrebna na ta način, da bi se s ceno približali potrošnikom. Poglejte
               konkreten primer. Verjetno v mnogih lokalnih okoljih in mnogih občinah spodbujamo, da
               bi potrošniki, občanke in občani šli v neko okolje na neko kmetijo in bi tam
               neposredno kupovali hrano. S tem, kar je povedala kolegica Cvetka Oražem, se
               popolnoma strinjam – več je posrednikov, višja je cena in dražja hrana. Sam sem za
               to, da vsi, ki potrebujemo krompir, gremo na neko kmetijo in ga tam kupimo, pa tudi
               druge pridelke, ki so dosegljivi na kmetijah. V lokalnih okoljih večkrat občine
               spodbujamo na ta način, da odpiramo trgovine brezplačno in jih dajemo kmetom, da bi
               pripeljali svoje izdelke, ne zaračunavamo nobene najemnine, da bi spodbudili nek
               proces. Vendar se kmetje zelo težko odločijo, da bi svoje pridelke prodajali v teh
               trgovinah. Zaradi tega se sprašujem, kaj potem še sploh narediti, saj je to tudi ne
               nazadnje prispevek k promociji naše, domače hrane. Če govorimo o svoji nacionalni
               zavesti, če govorimo o svoji domoljubnosti, potem bi zanesljivo pričakoval, tako kot
               verjetno tudi druge države, drugi narodi, ki stavijo na svojo lastno pridelavo, svojo
               lastno hrano, da tudi Slovenci stavimo na to in zaupamo svoji hrani in svoji
               pridelavi na ta način, da kupujemo to hrano, ker vemo, da bomo s tem spodbujali
               kmetijstvo, da bomo s tem spodbujali celotno slovensko živilsko industrijo.</p>
               <p>Seveda se zavedam, da je promocija potrebna, vendar bi se lahko to promoviralo tudi
               na drugačen način. Vsekakor pa bom ta zakon v tej fazi podprl in želim, da bi tudi ta
               zakon prispeval k temu, da bo prihodnost naših pridelovalcev in predelovalcev bolj
               zanesljiva, z boljšimi pogoji dela in da se bo nekako vgradil ta element promocije v
               nas vse, Slovence, ki uživamo slovensko hrano. Hvala.</p>
            </sp>
            <sp xml:id="SDZ5-Redna-26-2011-03-24.sp23">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Bogdan Barovič. Pripravi naj se Andrej Magajna.</p>
            </sp>
            <sp xml:id="SDZ5-Redna-26-2011-03-24.sp24">

               <speaker>BOGDAN BAROVIČ:</speaker>

               <p>Hvala za besedo, gospod predsednik. Spoštovani minister z ekipo, kolegice in
               kolegi!</p>
               <p>Sam sem zanesljivo med tistimi, ki smo že ob procesu pristopa Slovenije v Evropsko
               unijo kot evroskeptiki ali pa kot evrorealisti opozarjali, da se nam ne zdi prav, da
               bo vstopanje v Evropsko unijo uničilo kvalitetno slovensko predelovalno industrijo in
               hrano. Takrat mi nihče ni verjel, ker sem pač iz take stranke, ki ji nihče noče
               verjeti, ampak danes je temu tako. Zelo pozdravljam prizadevanja ministrstva, da
               promovira kmetijske in živilske proizvode. Ampak bistveno vprašanje, ki se ga vedno
               lotevam v enajstih letih proučevanja teh zakonov, je, zakaj. Zakaj zakon o promociji
               kmetijskih in živilskih proizvodov? In sem dobil odgovor, da je cilj zakona sistemska
               ureditev financiranja načrtovanja in izvajanja splošne promocije. Zdaj ne vem, če je
               ravno cilj zakona sistemska ureditev financiranja. To mi je bilo malo čudno. Potem
               sem se vprašal, komu pa je ta promocija namenjena. Nihče od govorcev, ki so
               predstavili stališča poslanskih skupin oziroma vsi govorci so povedali, kako
               spoštujejo, kako poznajo, poznamo kvalitetno slovensko hrano. Verjamem, da tudi vse
               Slovenke in vsi Slovenci to vedo, in da jih sploh ni treba prepričevati. In potem v
               vsebini, ker vedno hočem biti zelo korekten in argumentiran, preberem v uvodu na prvi
               strani v tretjem odstavku, da je pristop k Evropski uniji poslabšal pogoje nastopanja
               slovenskih proizvajalcev na tradicionalnih izvoznih trgih nekdanjih jugoslovanskih
               republik in drugod. Kar je res, kar sem tudi sam povedal, pa mi nihče ni verjel in na
               žalost je temu tako. Celo prepovedali so nam proizvajati tisto dobro, kar mi znamo,
               carjeviče, jabolka, ogromno jablan in nasadov je šlo v nič zaradi subvencij, ki so
               jih kmetje dobili, da ne proizvajajo, ker so Bavarci uvažali jabolka. In ko sem
               prebiral, primerjalno s to trditvijo, Evropa je uničila slovensko predstavitev, na
               sedmi strani načelo zakona, kjer piše, "tretje načelo pa je skladnost promocijskih
               ukrepov z ukrepi evropske skupnosti". Počakajte malo! Najprej govorimo, da je Evropa
               uničila, zdaj pa je načelo zakona, da se strinjamo z Evropo. Cenim vaš napor,
               spoštujem promocijo kmetijskih in živilskih proizvodov, najboljša promocija je bila
               mnoga leta nazaj v reklamah Slovenija moja dežela, naše mleko, spomnite se jih tisti,
               ki ste mojih let, ali pa to, da mi moj kolega iz Prekmurja Györek prinese domačo
               polsuho salamo, ki je sploh nikjer več ne dobiš ali pa sveže stiskano olivno olje.
               Res. To je najboljša reklama. Da pa je cilj, oprostite, da pa je cilj zakona urejanje
               financiranja načrtovanja, tukaj bi pa rekel samo to, če bodo kmetije, bo promocija
               ali pa samopromocija... / izklop mikrofona/</p>
            </sp>
            <sp xml:id="SDZ5-Redna-26-2011-03-24.sp25">

               <speaker>PREDSEDNIK DR. PAVEL GANTAR:</speaker>

               <p>Hvala lepa, gospod Barovič.</p>
               <p>Besedo ima Andrej Magajna, pripravi naj se Jakob Presečnik.</p>
            </sp>
            <sp xml:id="SDZ5-Redna-26-2011-03-24.sp26">

               <speaker>ANDREJ MAGAJNA:</speaker>

               <p>Še enkrat lep pozdrav!</p>
               <p>Bom kar nadaljeval, kjer je končal predgovornik in tudi gospod Miran Györek v svoji
               predstavitvi. Ja, promocija da, če bomo imeli še kaj prodajati naslednja leta.
               Problem je zadržati realni sektor v Sloveniji. Vsi smo se izrekali pravzaprav za ta
               zakon, izrekali tudi pohvale ministrstvu, da je zelo dobro, pripravilo, se
               posvetovalo z vsemi subjekti, vsemi deležniki pri tem, vendar problem bo vedno, kot
               poudarjam že ves ta mandat, svetovna nelojalna konkurenca. Ta nelojalna konkurenca
               uničuje realni sektor malih držav. Pa bom namesto da na tej splošni ravni govorim,
               povedal en primer iz življenja. Bilo je nekaj let nazaj, tudi sam sem se odločil, da
               bom šel kar direktno na kmetijo, pa ne bom povedal kje, da se ne bo kdo prepoznal.
               Nakupil sem dobro robo, sadje, predvsem jabolka, domača jajca, v mraku sem še naložil
               krompir, čebulo, ko drugi dan zlagam iz avtomobila, mi je bilo sumljivo, ko je bilo
               tako lepo embalirano. Pripeljem domov in drugi dan pokličem tega kmetovalca, češ:
               "Kaj si mi pa dal? Španski krompir, avstrijsko čebulo." Pa je rekel: "V teh naših
               koncih nimamo ravnih polj, hotel sem ti ustreči. V naši zadrugi je poceni roba." Jaz
               sem rekel: "Prišel sem 80 kilometrov iz Ljubljane, da bom podprl, vem, da ti nimaš,
               ne prideluješ krompirja, ampak sem mislil, da boš nabavil od sosedov, da bom podprl,
               dobil pa sem španski krompir in avstrijsko čebulo. Čudovito!" K sreči vsaj milanske
               solate ni bilo, to bi bil pa višek. S temi uvozi je tako, seveda je odprti trg,
               moramo se držati predpisov, kaj smemo, kaj ne, ovirati ne smemo uvoza, pa vseeno bo
               nekaj treba. Mogoče bomo rekli, da imajo Norvežani prav, ker niso šli v Evropsko
               unijo, imajo tudi zaščitne carine in varujejo svoje nacionalno gospodarstvo. Ne vem,
               to bo pokazal čas, ampak tukaj sem skeptičen, če ne bomo nekaj ukrenili, bomo v
               poplavi nizkocenovnih produktov statistično opazovali, kako nam jutri propade ta
               firma, danes, kot smo slišali, pa dve ali tri kmetije. To je to.</p>
            </sp>
            <sp xml:id="SDZ5-Redna-26-2011-03-24.sp27">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Jakob Presečnik. Pripravi naj se Ljubo Germič.</p>
               <p>Replika. Pravzaprav niste bili omenjeni. Ne more biti. Ste se sklicevali na njega?
               Ste. Ja, prosim. Ne morete imeti replike, ker nimate časa več v okviru poslanske
               skupine. Gospod Barovič je zašel v rdeče številke, celo mu je bil odvzet mikrofon,
               mašina je to naredila, ne jaz, tako da je konec in ne bo replike.</p>
               <p>Gospod Presečnik, imate besedo. Pripravi naj se Ljubo Germič.</p>
            </sp>
            <sp xml:id="SDZ5-Redna-26-2011-03-24.sp28">

               <speaker>JAKOB PRESEČNIK:</speaker>

               <p>Hvala lepa za besedo, gospod predsednik. Gospod minister s sodelavcema, spoštovane
               kolegice in kolegi!</p>
               <p>Zagotovo je cilj tega zakona izredno dober. Cilj je promocija. Financiranje je pa
               vedno tudi sredstvo za dosego te promocije. Jaz sem vesel, da je končno pred nami po
               dolgih letih usklajevanja ta zakon in je pred zaključnim sprejemanjem. Konec koncev
               imamo primere dobre prakse glede promocije, pa predvsem kot posledica tudi promocije
               zavesti v ljudeh, da je treba ne samo uživati in kupovati dobro hrano, pač pa je že
               mnogo tega doseženega z domačo hrano. Tu ni ne problemov s transportom, ne problemov
               z drugačno sestavo hrane, ki ni prilagojena našemu organizmu in tako dalje. Vsi ti
               transporti in drugačna hrana iz različnih svetov je tisto, za kar se moramo
               zavzemati. Jaz se dobro spomnim že pred več kot dvajsetimi leti, ko smo opazovali
               občasno tudi avstrijske trgovine. Bom samo povedal primer avstrijski med. Mojemu
               takrat še živečemu očetu ni šlo v glavo kot staremu dobremu čebelarju, da je bil
               avstrijski med praktično enkrat dražji v avstrijskih trgovinah kot slovenski med, ki
               je že bil na policah, pa je zagotovo bil takrat slovenski med in še danes je najmanj
               takšne kvalitete, kot je avstrijski. Vendar je bilo v zavesti Avstrijcev, avstrijskih
               državljanov že od mladih nog naprej to, da je treba kupovati in uživati domačo hrano.
               In to je tisto pozitivno, kar moramo ustvariti v zavesti ljudi, seveda včasih tudi
               ustvariti pogoje za to, da bomo lahko kupovali včasih tudi malenkost dražjo hrano, pa
               zato bistveno boljše. Zaradi tega se mi zdi, da je za to področje prehrane in tega
               dela kmetijstva zelo pomemben zakon, ki je pa zasnovan zelo dobro na področju
               financiranja in pogoj je, da bo tudi organiziranost temu sledila, da ne bo postal
               sami sebi namen, da bi financiral neke inštitucije, rezultat pa bi bil ničen. Jaz sem
               prepričan in podlaga je zagotovo dobra, da bo namen tudi dosežen. Konec koncev že to,
               kar je uvodoma minister rekel, da se mora vsaka dežela, vsaka država sama pobrigati
               na nek način tudi zato, da bo samooskrba večja, da bo boljša, vemo, kaj se je v teh
               zadnjih letih dogajalo v Sloveniji in kako je ta samooskrba žal tudi padla. Ko smo
               pri tem financiranju,je treba povedati resnico, da je to financiranje razpršeno, kar
               je zagotovo dobro. Tako direktni kmetijski proizvajalci ne bodo obremenjeni do take
               mere, da bi na ta način prihajalo do kakšnih problemov zaradi tega. Tudi ta dogovor,
               da je država tista, ki mora glavni delež tega financiranja pokriti, tudi to je
               zagotovo dobro in obveza za vse vlade v naprej, za vse državne proračune v naslednjih
               letih, da bo država pokrila najmanj 40 % tega deleža, ki je za to promocijo potreben.
               Ko je padlo vprašanje, zakaj promocija, saj bo kmalu propadel zadnji kmet, jaz
               mislim, da je ravno zaradi tega potrebna promocija, da ne bo propadel ne zadnji,
               ampak da bodo nehali propadati kmetje oziroma da bodo tisti kmetje, ki so
               proizvajalci, dobri proizvajalci hrane tudi obstali in se razvijali naprej. Hvala
               lepa.</p>
            </sp>
            <sp xml:id="SDZ5-Redna-26-2011-03-24.sp29">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Ljubo Germič, pripravi naj se Silva Črnugelj, za njo mag. Majda Potrata.
            </p>
            </sp>
            <sp xml:id="SDZ5-Redna-26-2011-03-24.sp30">

               <speaker>LJUBO GERMIČ:</speaker>

               <p>Hvala za besedo, gospod predsednik. Vsem lep pozdrav!</p>
               <p>Ta zakon o promociji kmetijskih in živilskih proizvodov opredeljuje javni interes
               Republike Slovenije na tem področju. V 2. členu, v drugi in tretji alineji, ki sta za
               mene izredno pomembni, opisuje, da javni interes se uresničuje z označevanjem,
               izboljšanjem informiranosti potrošnikov o pridelavi, predelavi ter kakovosti in
               varnosti hrane. Jaz bi tukaj želel opozoriti, glede na to, da sem zelo omejen v času,
               na en zelo pomemben vidik, to pa je, da promocija tako kmetijskih kot živilskih
               proizvodov mora biti tesno povezana s kvaliteto življenja in vpliv na zdravje ljudi.
               Kajti promocija, ki ne bo promovirala kakovostne, kvalitetne in zdrave hrane, seveda
               ne bo upravičila tistega, kar je tukaj javni interes. In javni interes v tem primeru
               vsekakor mora biti usposobiti potrošnika, da bo lahko te stvari spremljal. Hvala
               lepa.</p>
            </sp>
            <sp xml:id="SDZ5-Redna-26-2011-03-24.sp31">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima mag. Majda Potrata. Pripravi naj se Janko Veber.</p>
            </sp>
            <sp xml:id="SDZ5-Redna-26-2011-03-24.sp32">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. Spoštovani gospod minister s sodelavcema,
               poslanke in poslanci!</p>
               <p>Ko se oglašam ob tretji obravnavi zakona in povem, da bom zakon podprla, želim
               povedati še nekaj drugih stvari. Meni se zdi ta zakon pomemben zaradi tega, ker ima
               dvosmerno učinkovanje. Po eni strani promocija prehrane oziroma proizvodov in tudi
               prehranska industrija pridobiva s tem, če promoviramo ta način proizvodnje, ki ga
               označujemo od krožnika na mizo. Po drugi strani se mi zdi zakon pomemben za nas
               uporabnike izdelkov, ker nas opozarja tudi na to, da moramo biti kot kupci zelo
               natančni in zelo pazljivi, ko se odločamo, kaj bomo kupovali. Zaradi tega se mi zdi
               tudi silno pomembno, da se navadimo zahtevati spremne listine, ki natančno navajajo,
               kaj posamezni prehranski proizvodi vsebujejo.</p>
               <p>Samo mimogrede, danes sem na predavanju Znanje žanje slišala, da v enem od slovenskih
               centrov odličnosti svoje znanstvene raziskave usmerjajo ravno v to, da oslabljene
               viruse uporabijo kot tiste, ki uničujejo bakterije, in je njihovo znanje namenjeno
               ravno temu, da bi jih lahko uporabila prehranska industrija, da ne bi bilo treba
               uporabljati kakšnih drugih sredstev, ki niso tako nenevarna, kot so ta.</p>
               <p>Ampak, rada bi se vrnila k nečemu drugemu, kar se mi zdi tudi silno pomembno, da
               imamo v mislih celoto in ne drobimo stvari in ne zamudimo nobene priložnosti, ko
               lahko kaj storimo za promocijo zdrave hrane. Rada bi vas opozorila na to, da sem se
               že v prejšnjem mandatu oglašala v zvezi z možnostjo odkupa ekološko pridelane hrane
               in integrirane prehrane, ker šole, recimo, pri naročanju hrane v okviru javnih
               naročil niso smele naročati tiste hrane, ki je ekološko ali integrirano pridelana,
               ker so morale izbirati najugodnejšega ponudnika. No, to se je k sreči že uredilo in
               imajo šole tudi omogočeno naročanje takšne hrane, s tem da je s posebnim pravilnikom
               določeno, katera živila spadajo v to kategorijo živil, ki jih lahko naročajo. To je
               recimo že dobra stvar.</p>
               <p>Potem se spomnim akcije, kot je bila Jabolko za zdravje, ki je promovirala slovensko
               sadje. Žal se je tista iztekla, ampak tudi v okviru Evropske unije spodbujajo dobre
               prehranske navede in lahko država, ki zagotavlja takšno prehranjevanje, dobi tudi
               subvencije. In to so slovenske šole dosegle.</p>
               <p>Naj vas spomnim, da smo v zakon o šolski prehrani tudi v 3. člen med cilje zapisali,
               da "ob upoštevanju načel trajnostne potrošnje zagotavlja kakovostna in
               subvencionirana šolska prehrana, s katero se vpliva na optimalni razvoj učencev in
               dijakov, na razvijanje zavesti o zdravi prehrani in kulturi prehranjevanja" in tako
               naprej. Torej je treba tudi v tiste zakone, v katerih mogoče na prvi pogled niti ne
               najdemo te možnosti, vgraditi elemente, ki so povezani s promocijo zdrave hrane.</p>
               <p>Kot zanimivost, na referendumu smo zavrnili zakon o RTV, ampak v 6. členu zakona o
               RTV Slovenija so bile zapisane tudi obveznosti javne službe glede vsebin, programov
               in storitev, v tem 6. členu je bilo v 22. alineji tudi zapisano – je zapisano, pa ne
               bo veljalo, ker je zakon zavrnjen – spodbujati družbeno prisotnost in razvoj športa,
               rekreacije in zdravega življenja ter z informiranjem potrošnikov prispevati k njihovi
               seznanjenosti o zagotavljanju varne in kakovostne prehrane v Republiki Sloveniji.</p>
               <p>Gospod minister, to je ravno tisto, o čemer tudi vi govorite, ko nastopate v javnosti
               v zvezi z našimi prehranskimi navadami in ko se zavzemate za položaj slovenskega
               kmeta in zavedanje o pomembnosti te proizvodnje, da bi se recimo ne zgodilo več kdaj
               to, kot se je zgodilo, da smo opustili tovarno sladkorja v Ormožu, da se je dolgo
               časa razpravljalo o tem, ali bomo imeli še mlekarstvo v takšnem obsegu, kakršnem ga
               imamo, in proizvodnjo mlečnih izdelkov. Spomnim se tudi zagat sadjarjev, ki so zaradi
               ugodnejših cen raje odprodajali na drugo stran meje in se potem spet vrnili na
               slovenski trg. Jaz si ne umišljam, da je mogoče vse, kar bi radi jedli, pridelati na
               Slovenskem. Manj ga zagotovo ne, ampak če grem v market in tam vidim, da mi ponujajo
               hruške, ki so zrasle v južni Afriki, bom razmislila o tem, ali ne bi raje kupila
               hrušk, ki so zrasle v Sloveniji. Pri tem pa ne pozabljam na to, da so tudi slovenske
               hruške lahko zrasle v taki proizvodnji, ki ni sledila načelom zdrave hrane. Mislim na
               znane zgodbe s hruškami, ki nas potem odvračajo od tega ali pa nas delajo bolj
               previdne, da nismo naivni in da v resnici terjamo kot potrošniki od vseh, da kar se
               da natančno in odgovorno označujejo proizvode. Mislim, da je korist tega zakona tudi
               v tem, da je del denarja, ki se bo zbiral v ta sklad, povezan tudi s tem, da se
               uredijo vse te listine, ki morajo biti poleg. Od mene je pa seveda odvisno – in od
               vsakega od nas, ali bomo spet nasedali samo videzu ali pa se bomo vendarle poglobili
               v tisto, ker je pred nami. Seveda se zavedam, da je cena pomemben faktor, zato bi pa
               morebiti kazalo razmišljati, kako stimulirati slovenske proizvajalce in jim olajšati
               konkurenčnost, ker vsi pač niso tako imoviti, da bi lahko ne glede na ceno vedno
               sledili samo tistemu, kar je zdravo in dobro.</p>
               <p>Sklenila bom s tem. Prepričana sem, da je tisto, kar pravijo, da je težava na
               Slovenskem, namreč razdrobljenost in veliko število majhnih kmetij, lahko v primeru
               težnje ali cilja zagotavljati varno in kakovostno hrano prednost, primerjalna
               prednost, ker je mogoče na takih površinah proizvajati v resnici bolj kontrolirano.
               Seveda pa ne verjamem, da je vedno vse mogoče doseči, saj vemo, kako je z gensko
               spremenjeno hrano in s prenosom semen in ne vem s čim še vse, kakšni so sosednji
               vplivi. Sem pa tudi toliko poučena o stvareh, da vsako grdo jabolko s pikami še ni
               nujno tudi ekološko pridelano. Hvala lepa.</p>
            </sp>
            <sp xml:id="SDZ5-Redna-26-2011-03-24.sp33">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Janko Veber.</p>
            </sp>
            <sp xml:id="SDZ5-Redna-26-2011-03-24.sp34">

               <speaker>JANKO VEBER:</speaker>

               <p>Hvala za besedo.</p>
               <p>Mislim, da je danes resnično pomemben dogodek, ko lahko govorimo o tem, da smo
               združili politični interes v parlamentu praktično v vseh političnih strankah, ki so
               zastopane v Državnem zboru. Nekoliko sicer poskuša še vedno razmišljati o tem zakonu
               Slovenska nacionalna stranka, ampak se mu kar precej približuje. Če združimo interes
               v politiki in če združimo interes gospodarstva in kmetijskih proizvajalcev, potem
               lahko govorimo, da je v Sloveniji možno tudi to, da s skupnimi močmi poskušamo
               obvladovati izjemno zahteven segment, to pa je promocija in prodaja slovenskih
               proizvodov. To je tisto, kar mislim, da nas lahko nekako navdahne tudi z optimizmom,
               ko bi potrebovali veliko več soglasja tudi na vseh ostalih področjih v teh zahtevnih
               časih, v katerih se nahajamo, predvsem pa zaradi tega, da se ne bomo srečevali z
               dejstvi, ko ni mogoče več promovirati nečesa, česar ne proizvajamo. In eden od takih
               primerov je zagotovo tudi proizvodnja sladkorja v Sloveniji. Zapravili smo to
               priložnost zelo poceni, izjemno donosna dejavnost za kmetijsko proizvodnjo in ne
               nazadnje za samo predelavo sladkorja v kraju, kjer je pač ta predelava obstajala, v
               Ormožu. Tega pač enostavno ne moremo več promovirati, ker ga nimamo v svoji državi.
               Govoriti o tem, da bo vse manj kmetij in da zaradi tega ne potrebujemo, kot bi
               nekatere razumel, niti te promocije, je pač neumestno in neustrezno. Zagotovo se bodo
               številne kmetije ohranile tudi zaradi tega, ker se bo ohranila prodaja slovenskih
               proizvodov ali pa, kot si vsi želimo, celo tudi povečala. Spomniti se je treba, da
               smo vendar imeli pred časom na slovenskem trgu prisotno svinjino praktično v 70 %.
               Zagotavljali smo lastno proizvodnjo svinjskega mesa skorajda v celoti. Danes pa ta
               pridelek, ta proizvodnja ni več prisotna v 70 %, ampak vsega nekje, mislim, da okrog
               30 %, torej drastičen upad prodaje slovenskega svinjskega mesa. To je tudi eden
               tistih razlogov, zakaj moramo izjemno pospešiti vse postopke, s katerimi lahko
               spodbudimo prodajo slovenskega mesa, slovenskih proizvodov na domačem trgu. Ihan sam
               in proizvodnja svinjine je že pred časom začela eno svojih kampanj, blagovna znamka
               Anton, če se je mogoče spomnite ali pa se nam je vtisnila v spomin, vendar je bil to
               nekako osamljen primer. Zato je treba resnično združiti moči in vse potenciale, ki
               jih imamo na tem področju, in se nekako vsaj približati tistim aktivnostim, ki jih
               izvajajo številne trgovske hiše, ko prodajajo blago porekla iz tujine na slovenskem
               trgu. Torej izjemno agresiven pristop ostalih proizvajalcev tudi na slovenskem trgu,
               čeprav gre za vsega dvomilijonski trg, vendar je tudi ta izjemno pomemben.</p>
               <p>Pozdravljam sprejetje tega zakona in si resnično želim, da bi v čim krajšem možnem
               času zaživel tudi v praksi. Hvala.</p>
            </sp>
            <sp xml:id="SDZ5-Redna-26-2011-03-24.sp35">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Želi besedo še minister?</p>
               <p>Prosim, gospod minister.</p>
            </sp>
            <sp xml:id="SDZ5-Redna-26-2011-03-24.sp36">

               <speaker>MAG. DEJAN ŽIDAN:</speaker>

               <p>Gospod predsednik, spoštovane poslanke in poslanci!</p>
               <p>Dovolite, da se vam v imenu ministrstva zahvalim za splošno podporo, ki ste jo dali
               temu zakonu. Seveda tega ne razumemo kot podporo ministrstvu, ampak podporo slovenski
               proizvodnji hrane. Moram povedati, da je bilo kar nekaj misli izrečenih, ki so za
               ministrstvo lahko uporabne za naprej, tako da se tudi za njih zahvaljujem. Bi pa rad
               še naslednje povedal.</p>
               <p>Tudi na ministrstvu se zavedamo, da ta zakon sam po sebi ni rešitelj slovenskega
               kmetijstva in proizvodnje hrane, je pa eden izmed nujnih ukrepov. Poleg tega je treba
               izvajati tudi vse ostale ukrepe. Dovolite, da omenim vsaj nekatere. Najpomembnejši
               ukrep je še vedno vzdrževanje likvidnosti slovenskega kmeta, za kar, kot vidite,
               izvajamo intervencije. Ne pozabiti, da smo v prvih nekaj tednih letošnjega leta
               izplačali v kmetijskem prostoru 107 milijonov evrov neposrednih plačil in v tem
               trenutku pripravljamo paket, ki bo izplačan v aprilu, to je 35 milijonov evrov za
               ukrepe KOP-a in SKOP-a, vključno z ekološkim kmetijstvom. Poznate našo borbo za
               kmetijska zemljišča, kako se trenutno v praksi borimo za njih. Tudi zakon, ki ga
               boste obravnavali jutri, je zelo pomemben v tem segmentu. Poznate našo borbo za
               povečanje pravičnosti v prehranski verigi. Verjamem, da bomo zelo hitro lahko
               pokazali prve rezultate, čeprav so prvi učinki že vidni. Verjetno ste opazili, da
               posamezni trgovski sistemi, še preden je kodeks podpisan, skrajšujejo plačilne roke.
               Največji slovenski trgovski sistem je plačilne roke za slovenske kmete že postavil na
               30 dni in se zavezal, da bo del svojega denarja investiral v zniževanje marž in da bo
               tudi povečal prostor za slovenske prehranske proizvode na svojih policah. Zato tudi
               razumete, da se je ministrstvo, ki je odgovorno za prehrano, tako zelo jasno odzvalo
               na po našem mnenju sovražni prevzem tega trgovskega sistema s strani konkurenčne
               vertikalne prehranske verige iz sosednje države in da pri tem mnenju tudi vztrajamo.
               Rad bi povedal, da se nam zdi zelo pomembno, da najdemo model znotraj evropskega
               modela za malega kmeta. Tu v bistvu pripravljamo rešitve skupaj z Evropsko komisijo.
               Pomemben ukrep, ki je v tem trenutku zaupan našemu ministrstvu, koordinira ga pa
               sedem ministrstev, je zelo enostaven: v slovenskih javnih zavodih želimo povečati
               delež hrane iz bližine, torej slovenske hrane, ki je na žalost v tem trenutku izjemno
               nizek. Zakonodaja to že omogoča, zato pripravljamo operativne ukrepe, kako ta delež s
               trenutne ocene 10 % povečati vsaj v prvem koraku na 40 %. Ne nazadnje, kot
               ministrstvo ne bežimo pred svojo odgovornostjo, čeprav se zavedamo, da nismo mi
               tisti, ki imamo pristojnosti na poslovnem delu proizvodnje v Sloveniji, pa se
               počutimo čisto zadosti pristojni, da smo pobudniki različnih aktivnosti. Prva
               aktivnost, ki je bila poslovno pomembna, je vzpostavitev žitne pšenične verige, ki je
               prvič v zgodovini Slovenije leto v naprej spodbudila proizvajalce in združila
               proizvajalce, mlinarje in peke, da se v naprej dogovorijo med sabo o pogodbenih
               odnosih in s tem tudi povečajo proizvodnjo. Pričakujemo, da se bo to že poznalo pri
               letošnji žetvi. Sicer smo imeli smolo, ker samo lansko leto končali v takšnih
               vremenskih ujmah, da je bilo oteženo sajenje na njive. Vendar ob vsem tem mislim, da
               bomo letos na tem področju naredili korak naprej. Odločili smo se tudi, da podoben
               model, v katerega pa želimo vključiti tudi trgovino, izpeljemo še pri verigi
               drobnice, svinjskega mesa in vrtnin in mogoče tudi še nekaterih drugih sektorskih
               proizvodenj. Ne nazadnje, s tem pa bom tudi končal, mi se zavedamo, da je treba
               slovenske potrošnike varovati pred nizkocenovnimi zlasti potvorjenimi izdelki,
               poznate našo akcijo na medu, ki jo potem nadaljujemo na drugih področjih. Rad bi vas
               tukaj informiral, da ta akcija, v katero smo lansko leto zelo dosti investirali, ne
               samo denarja, tudi energije in tudi delovni ur naših uslužbencev, je ob tem, da je
               lansko leto vsak četrti oziroma peti med, ki ga je inšpekcijska služba prijela v
               roke, bil potvorjen, da letošnji rezultati kažejo, da smo vsaj ta del trga uredili,
               tako da pri prvi letošnji akciji, kjer smo analizirali 15 vzorcev, je vseh 15 vzorcev
               tudi ustrezalo standardom, ki veljajo v Sloveniji in Evropski uniji. Na ta način pa
               smo tudi stabilizirali cene, kar je pa za slovenske proizvajalce zelo pomembno.
               Hvala, gospod predsednik.</p>
            </sp>
            <sp xml:id="SDZ5-Redna-26-2011-03-24.sp37">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Vsi prijavljeni razpravljavci, ki ste želeli, ste dobili besedo. Ker čas, določen za
               razpravo, še ni potekel, sprašujem ali želi na podlagi prvega odstavka 71. člena
               Poslovnika Državnega zbora še kdo razpravljati. Vidim eno roko. Želi še kdo? Bom dal
               kar prijavo. Prosil bi za prijavo, da ne bo zamer pozneje. Prijavi se lahko tudi
               minister, če želi. Vsak ima pet minut časa za razpravo.</p>
               <p>Besedo ima Ljubo Germič.</p>
            </sp>
            <sp xml:id="SDZ5-Redna-26-2011-03-24.sp38">

               <speaker>LJUBO GERMIČ:</speaker>

               <p>Hvala za besedo, gospod predsednik, še enkrat.</p>
               <p>Ponovno se želim osredotočiti na tisti del, za katerega mi je prej nekoliko zmanjkalo
               časa. Ko govorimo o promociji kmetijskih in živilskih proizvodov, želim to povezati
               predvsem s tem, da govorimo o promociji kakovostnih in za ljudi zdravih kmetijskih in
               živilskih proizvodov. Ko sem prebiral ta zakon, je v njem jasno zapisano, kako se
               uveljavlja javni interes, ker gre predvsem za izboljšanje informiranosti potrošnikov
               in zagotavljanje kompetenc potrošnika, da bo lahko razumel, kako ovrednotiti
               kakovostni kmetijski in živilski proizvod na trgu. Ko sem potem iskal, na kakšen
               način se ta promocija dotika tega, da se z vidika zdravstva potrošnika zelo natančno
               informira, sem bil nekoliko presenečen, da se do področja sodelovanja v okviru
               sektorskih odborov in posvetovalnih odborov znotraj sveta pravzaprav to področje ne
               omenja in da se omenja področje zdravstva v tistem delu, ko govori ta zakon o
               sodelovanju na področju strokovnih nalog promocije. Zakaj o tem govorim? Sam
               kmetijski ali živilski proizvod je zelo pogojen s tem, kakšen je historiat, kakšna je
               zgodovina tega, da je prišlo do nekega kmetijskega proizvoda. Samo kot primer,
               kakovost prsti se prav gotovo odraža v kakovosti žitaric, kakovost pitne vode se prav
               gotovo odraža v kakovosti določenega živilskega proizvoda, kakovost krme, vi se
               spomnite, da smo imeli ne dolgo tega zelo alarmantne informacije o tem, kaj se je
               zgodilo, da so imeli določeni živilski proizvodi povečane vsebnosti določenih
               sestavin. In znotraj tega je področje zdravstva zelo pomemben element in segment, ki
               mora biti jasno upoštevan v tem, da ko govorimo o promociji kakovostne in zdrave
               hrane, govorimo o tem, kakšen bo njihov učinek na končnega potrošnika. In tukaj je
               zdravstveni vidik tisti, ki bi moral imeti tudi zelo pomembne elemente nadzora, to je
               spremljanja kakovosti hrane v odnosu do potrošnika. Tukaj smo si lahko različni,
               gospod minister, ampak gre za to, da bomo tukaj prav gotovo imeli tako kot na
               marsikaterem področju srečanje konflikta interesov. Jaz se zdaj vračam z obiska, ko
               smo na Svetu Evrope na odboru za socialo in zdravstvo govorili o tem, kako težke
               kovine vplivajo na kakovost življenja. Ko smo govorili o tem, na kakšen način
               zagotavljati zmanjšanje obolelosti, recimo diabetes tipa 2, smo to zelo povezali z
               načinom življenja, znotraj katerega je bila kvalitetna, kakovostna hrana eden od
               ključnih elementov. Ko smo govorili o tem, kako zmanjšati obolevnost za diabetesom
               tipa 2, je element zdrave prehrane eden izmed ključnih in v tem segmentu eno od
               priporočil odborov ministrov, da se ustvarijo pogoji za dolgoročno ali pa čim daljše
               dojenje dojenčkov. Ko pa smo prišli do vpliva težkih kovin, smo obravnavali, na
               kakšen način recimo težke kovine, ki prihajajo s hrano v naše telo, vplivajo na
               zarodek in na kakšen način recimo vplivajo na delež teh težkih kovin v materinem
               mleku in na kakšen način se prenese ta vpliv potem tudi na dojenčka. Te korelacije
               morajo biti v vidu ves čas, ko govorimo o promociji kakovostne in varne hrane. Prav
               je, da je to javni interes. Ko govorimo o tem konfliktu interesov, ki se bodo tudi na
               tem področju prav gotovo pojavljali, mora biti jasno definiran cilj, da gre za
               promocijo kakovostne hrane in Slovenija tukaj lahko ponudi evropskemu trgu, ne samo
               slovenskemu trgu, kakovostne proizvode in tukaj je lahko tudi ta niša, ki bo najprej
               seveda morala zagotavljati lastno oskrbo kakovostne hrane in načine ter metode, na
               kakšen način do te kakovostne hrane lahko pride. Opozarjam samo na različne poglede
               tega in seveda si želim in upam ter pričakujem, da bodo v okviru strokovnih priprav
               ukrepov na področju promocije vključeni različni elementi, različni segmenti, da bo
               res dosežen cilj, skozi katerega javni interes ta zakon prinaša. Hvala lepa.</p>
            </sp>
            <sp xml:id="SDZ5-Redna-26-2011-03-24.sp39">

               <speaker>PREDSEDNIK DR. PAVEL GANTAR:</speaker>

               <p>Hvale lepa.</p>
               <p>Besedo ima Marjan Bezjak.</p>
            </sp>
            <sp xml:id="SDZ5-Redna-26-2011-03-24.sp40">

               <speaker>MARJAN BEZJAK:</speaker>

               <p>Hvala za besedo, predsednik. Lepo pozdravljeni minister, ministrica in vsi
               ostali!</p>
               <p>Pred nami je zakon o promociji kmetijskih, živilskih proizvodov in menim, da je zelo
               dobro, da spet pospešujemo dejansko proizvodnjo slovenskih zdravih produktov.
               Zavedati se moramo, da je dejansko slovenska hrana izšla ali pa pošla iz slovenskih
               trgovin ali pa jo imamo v zelo malih odstotkih. Pomembno je, da imamo na slovenski
               polici v trgovini in tudi na kmečkih turizmih domačo pridelano hrano. Pomembno je
               tudi to, da bomo na teh resorjih napravili tudi dosledno kontrolo. Sami moramo
               vedeti, da se v kmečkih turizmih vse drugo sedaj prodaja kot domača slovenska hrana,
               ki je pridelana od domačega kmeta. S tem dejansko sami sebe uničujemo ali pa
               uničujemo slovenski produkt, uničujemo slovenskega kmeta, ki se trudi pridelati
               hrano, da ne naštevam drugih stvari. Prav tako je pomembno, da dejansko promoviramo
               slovensko hrano, slovenski produkt čez razne sejme, ne pa, da imamo v Radgoni
               kmetijsko-živilski sejem, ki ga, zdaj vidim, nekako selijo že v Ljubljano in tam
               prvo, kar vidimo od hrane, je leskovačka pleskavica, namesto slovenske nacionalne
               klobase ali pa repe in tako naprej. To je pomembno, da promovirano tudi na raznih
               prireditvah slovenske produkte, ki bodo dvignili proizvodnjo slovenskega kmeta. Vemo,
               da je delo na kmetijah zelo težko, ampak tudi sedanji način subvencioniranja
               kmetijskih produktov ni pravilen, kajti konec koncev dobi tudi tisti denar, ki morda
               nič ne počne, in dobi skoraj isti denar tisti, ki kaj počne. Zato je pomembno
               narediti močne kontrole in spodbujati pridelovanje kmetijstva, spodbujati zdravo
               pridelano hrano, slovensko hrano in dejansko dvigovati sistem proizvodnje. V
               Sloveniji smo prišli tako daleč, da lastne hrane pridelamo okrog 40 %. Še enkrat
               poudarjam, tista država, ki ne proizvede za svoj narod dovolj hrane, je obsojena na
               smrt. Mislim, da je s tem zakonom, ko bomo spodbujali pridelovalce zdrave hrane, spet
               ena poteza naprej, en korak naprej, da bo proizvodnja slovenskih kmetov naraščala in
               da bo dejansko ta produkt, ki bo proizveden, zdrav produkt in cenjen produkt.
               Hvala.</p>
            </sp>
            <sp xml:id="SDZ5-Redna-26-2011-03-24.sp41">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima minister mag. Dejan Židan.</p>
            </sp>
            <sp xml:id="SDZ5-Redna-26-2011-03-24.sp42">

               <speaker>MAG. DEJAN ŽIDAN:</speaker>

               <p>Hvala, gospod predsednik. Spoštovane poslanke in poslanci!</p>
               <p>Rad bi samo jasno odgovoril, da ne bo kakšnega dvoma o varnosti slovenske hrane.
               Slovenska hrana, kot prvo, smo lahko ponosni, da jo imamo, zlasti pa na področju
               njene varnosti za nas posameznike. Zakaj slovenska hrana spada visoko na področju
               varnosti? Prvič. Ker imamo pogoje kmetovanja takšne, ki niso primerni za zelo
               intenzivno kmetovanje, imamo zato tudi konkurenčnost manjšo, ampak tudi zato je naša
               proizvodnja bolj sonaravna. Bolj sonaravna pomeni, da je bistveno manj možnosti, da
               se zgodijo podobne afere, kot so se zgodile v Nemčiji. Drugič. Mi ne smemo pozabiti,
               da je slovenski kmet in slovenski proizvajalec hrane tradicionalist. To pomeni, da
               naša hrana še vedno spominja na hrano, kakršno so konzumirali naši predniki, seveda
               je potem tudi zaradi tega mogoče konkurenčnost manjša, kot bi drugače bila, čeprav je
               ravno to področje, ki potrošniki od slovenskega proizvajalca hrane in kmeta
               zahtevamo.</p>
               <p>Nadalje bi rad povedal, da ni pravilno dvomiti, ali je dobro, da je kontrola varnosti
               in zdravja hrane pod ministrstvom za prehrano, Naj tudi povem, zakaj. Analiza, ki so
               jo opravili v Nemčiji, zakaj je prišlo do dioksinske afere, je pokazala, da tudi
               zato, ker je pristojna ministrica za kmetijstvo in prehrano imela premalo
               pristojnosti. In reakcija na to zdaj je, da so ji bistveno povečali pristojnosti.
               Zato bi bilo razmišljanje v Sloveniji v drugo smer po našem mnenju napačno.
               Hvala.</p>
            </sp>
            <sp xml:id="SDZ5-Redna-26-2011-03-24.sp43">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>S tem tudi zaključujem razpravo. Ugotavljam, da k predlogu zakona za tretjo obravnavo
               ni bilo vloženih amandmajev. Državni zbor bo o predlogu zakona v skladu s časovnim
               potekom seje odločal danes v okviru glasovanj, pol ure po prekinjeni 16. točki
               dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title>10. TOČKO DNEVNEGA REDA, TO JE NA DRUGO OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O PREPREČEVANJU OMEJEVANJA KONKURENCE V OKVIRU
                  REDNEGA POSTOPKA.</title>
               </p>
               <p>Predlog zakona je v obravnavo Državnemu zboru predložila Vlada. Za dopolnilno
               obrazložitev predloga zakona dajem besedo predstavnici Vlade. Besedo ima mag. Darja
               Radić, ministrica za gospodarstvo.</p>
            </sp>
            <sp xml:id="SDZ5-Redna-26-2011-03-24.sp44">

               <speaker>MAG. DARJA RADIĆ:</speaker>

               <p>Hvala, predsednik. Spoštovane poslanke in poslanci!</p>
               <p>Cilj sprememb in dopolnitev zakona o preprečevanju omejevanja konkurence je izločitev
               Urada za varstvo konkurence, ki je zdaj organ v sestavi Ministrstva za gospodarstvo,
               in njegovo preoblikovanje v samostojno in neodvisno agencijo, Javno agencijo
               Republike Slovenije za varstvo konkurence, pri čemer se v nespremenjenem obsegu na na
               novo ustanovljeno agencijo prenesejo vse naloge in tudi pristojnosti, ki jih po
               veljavnem zakonu o preprečevanju omejevanja konkurence zdaj opravlja urad. Razlog za
               sprejetje tega zakona je v tem, da s preoblikovanjem urada v neodvisno javno agencijo
               želimo čim bolj omejiti neposredni politični nadzor nad opravljanjem nalog na
               najmanjšo, se pravi omejiti nadzor na najmanjšo možno mero, kar je tudi ena od
               ključnih predpostavk za samostojnost in neodvisnost njenega delovanja. Neodvisnost
               delovanja je pomembna predvsem takrat, ko govorimo o odločanju oziroma vodenju
               posameznih postopkov, ki so v pristojnosti sedanjega urada in potem agencije. Seveda
               je pri tem treba tudi poudariti, da smo ob vstopu v OECD in tudi sam OECD je posebej
               zahteval, da se poveča samostojnost in tudi neodvisnost urada do tiste največje možne
               mere predvsem pri določanju prednostnih nalog med obravnavanimi zadevami, pri
               odločanju o konkretnih zadevah in seveda tudi pri financiranju.</p>
               <p>Predlagamo, da se ustanovi javna agencija kot oseba javnega prava, ki bo uresničevala
               naloge in bo imela pristojnosti s področja varstva konkurence. Organi agencije bodo
               direktor agencije, ki bo zastopal in predstavljal agencijo, vodil njeno poslovanje,
               organiziral njeno delo, potem bo svet agencije, drugi organ, sprejemal bo splošne
               akte, letno poročilo agencije, opravljal vse naloge, ki jih opravljajo sveti agencije
               v skladu z zakonom o agencijah. Ta agencija pa bo imela še en posebej organ, to je
               tudi novost predloga sprememb, in sicer je to komisija za varstvo konkurence, to pa
               je strokovni organ, katerega naloge in pristojnosti so pa izrecno določene in omejene
               le na odločanje o konkretnih zadevah. Prihodki za delo agencije so zlasti sredstva
               državnega proračuna, ki jih bo določil Državni zbor na predlog agencije. Mi
               predvidevamo, če bo zakon sedaj sprejet, da bo agencija ustanovljena s 1. 1. 2011.
               Hvala lepa.</p>
            </sp>
            <sp xml:id="SDZ5-Redna-26-2011-03-24.sp45">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Predlog zakona je obravnaval Odbor za gospodarstvo kot matično delovno telo.</p>
               <p>Za predstavitev poročila odbora dajem besedo predsedniku Matjažu Hanu.</p>
            </sp>
            <sp xml:id="SDZ5-Redna-26-2011-03-24.sp46">

               <speaker>MATJAŽ HAN:</speaker>

               <p>Hvala lepa. Spoštovani predsednik, spoštovana ministrica z ekipo, spoštovane poslanke
               in poslanci!</p>
               <p>Odbor za gospodarstvo je na 33. seji 15. marca 2011 kot matično delovno telo
               obravnaval Predlog zakona o spremembah in dopolnitvah Zakona o preprečevanju
               omejevanja konkurence. Na seji odbora so sodelovali predstavniki Ministrstva za
               gospodarstvo, Gospodarske zbornice Slovenije in Zakonodajno-pravne službe. Odbor je
               bil seznanjen z mnenjem Zakonodajno-pravne službe, ki je predlog zakona proučila z
               vidika skladnosti z ustavo in pravnim sistemom ter zakonodajnotehničnega vidika.
               Služba je podala konkretne pripombe k določbam 4., 5., 8., 11. in 14. člena predloga
               zakona. Pretežni del pripomb je bil upoštevan v amandmajih poslanskih skupin Zares,
               DeSUS in Poslanskega kluba LDS. Odbor jih je sprejel. Odbor se je seznanil tudi z
               mnenjem Komisije Državnega sveta za gospodarstvo, obrt, turizem in finance, ki
               predlog zakona tudi podpira. Meni pa, da bi bilo za večjo neodvisnost in samostojnost
               odločanja agencije potrebno izločiti prevelik vpliv izvršne oblasti pri imenovanju
               organov agencije. Predstavnica Zakonodajno-pravne službe je v dodatni obrazložitvi
               menja povedala, da amandmaji k predlogu zakona, ki so jih vložile koalicijske
               poslanske skupine, sledijo pripombam iz njihovega pisnega mnenja. V razpravi o
               posameznih členih k predlogu zakona in k njim priloženimi amandmaji so člani odbora
               predlog zakona tudi podprli, izraženi pa so bili tudi nekateri pomisleki, na primer,
               kaj se zgodi v primeru, če Vlada, ki po zakonu mora dati soglasje k proračunu
               agencije, finančnemu načrtu, programu dela in zaključnemu računu, teh soglasij ne da.
               Izpostavljena pa je bila tudi dilema glede postopka imenovanja članov sveta agencije
               in komisije za varstvo konkurence ter načina odločanja o senatu. Zastavljeno je bilo
               tudi vprašanje, kaj se zgodi v primerih, če organi ne bodo imenovani v zakonsko
               predpisanem roku. Na vsa zastavljena vprašanja in dileme je ministrica za
               gospodarstvo podala ustrezna pojasnila. Odbor se je po končani razpravi opredelil do
               vloženih amandmajev in sprejel amandmaje koalicijskih poslanskih skupin, na predlog
               Ministrstva za gospodarstvo pa je sprejel tudi amandma k 14. členu predloga zakona.
               Odbor je glasoval o vseh členih predloga zakona in jih je tudi sprejel.</p>
               <p>Glede na sprejete amandmaje je na podlagi prvega odstavka 133. člena Poslovnika
               Državnega zbora pripravljeno besedilo dopolnjenega predloga zakona, ki je tudi
               sestavni del poročila. Lepa hvala.</p>
            </sp>
            <sp xml:id="SDZ5-Redna-26-2011-03-24.sp47">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Sledi predstavitev stališč poslanskih skupin.</p>
               <p>Stališče Poslanske skupine nepovezanih poslancev bo prestavil Vili Rezman.</p>
            </sp>
            <sp xml:id="SDZ5-Redna-26-2011-03-24.sp48">

               <speaker>VILI REZMAN:</speaker>

               <p>Hvala lepa, gospod predsednik.</p>
               <p>V naravi tržnega gospodarstva je, da si gospodarski subjekti prizadevajo k
               optimalnemu, če je le mogoče prevladujočemu vplivu, in prav je, da regulator to
               omejuje v skladu z regulativo, kakršna pač velja. Tako si prizadeva s tem zakonom
               tudi naša vlada, da bi ta regulator delal korektno, pod čim manjšim ali pa sploh brez
               kakršnegakoli vpliva politike, zato pač predlaga čim večjo samostojno in neodvisnost.
               Do tod za Poslansko skupino nepovezanih poslancev ni nobenih problemov. Radi bi pa
               kljub temu opozorili na nekatere dileme, na katere smo že opozarjali, in menimo, da
               še ni bilo pravih odgovorov nanje. Ta samostojnost in neodvisnost naj bi se kazala v
               organizacijski, finančni, osebni in v funkcionalni obliki. Poglejmo, kaj se nam v
               resnici dogaja. Na eni strani imamo organe, ki vodijo to agencijo, na drugi strani pa
               primerjajmo vsebino, s katero se agencija ukvarja.</p>
               <p>Kar se tiče organov, imamo na vrhu direktorja, ki ga imenuje Vlada, torej politični
               organ, in ki ga Vlada tudi razrešuje. Potem imamo svet agencije. V svetu agencije
               sedi 5 članov, ki jih imenuje Vlada Republike Slovenije, to je zopet izvršna oblast.
               Potem imamo Komisijo za varstvo konkurence, ki ima tudi 5 članov, od katerih 4
               predlaga Vlada Republike Slovenije in enega Sodni svet in potrdi potem Državni zbor.
               Nadzor nad to agencijo opravlja ministrstvo za gospodarstvo v našem primeru, torej
               pristojno ministrstvo. Kakorkoli se skušamo otresti tega vtisa, bi vendarle smeli
               reči, da se je Vlada tukaj zelo plaho, zelo sramežljivo lotila tega, da ne bi imela
               vpliva na to, kdo bo sedel in upravljal in vodil to agencijo.</p>
               <p>Če vzamemo v razmislek vsebino, pa vidimo naslednje. Tudi agencija mora imeti svoja
               sredstva in zagotavlja se neke neodvisnost na ta način, da ima svojo postavko v
               državnem proračunu. To je v redu, ampak to je odvisno zopet od političnega organa, od
               Državnega zbora, kakšno vsoto bo za to namenil. Drugi del, torej tarifa oziroma
               prihodki iz nadomestil, pa je zopet odvisen od Vlade, kajti k tarifi mora dati
               soglasje Vlada. Če Vlada tega soglasja ne da, se tarifa ne more spremeniti, se ne
               more povečati. V uvodnem delu, ki ga je Vlada pripravila, natančni piše, da naše
               tarife niso primerljive s tarifami v sosednjih primerljivih državah in da so
               prenizke, da torej ne more biti agencija neodvisna po finančnih virih.</p>
               <p>Kar se tiče finančnega načrta, je treba ponovno soglasje Vlade. Naše vprašanje je
               bilo, kaj če soglasja Vlade ni. In odgovor je jasen: v drugem, v tretjem, v petem
               letu se bo financiralo po dvanajstinah prejšnjega leta, sedaj pa, ko se bo agencija
               organizirala prvič, še dvanajstin ne more biti, razen če bodo to dvanajstine
               prejšnjega urada, ki ga sedaj ukinjamo.</p>
               <p>Kar se tiče zaključnega računa, je zopet predvideno, da daje k njemu soglasje Vlada
               Republike Slovenije. In ni odgovora na vprašanje, kakšne so konsekvence, kakšne so
               posledice, če ni soglasja k zaključnemu računu. Še tisto, kar je po vsebini
               najpomembnejše, program dela, h kateremu zopet daje soglasje Vlada. Kaj če tega
               soglasja Vlade ni? Po kakšnem programu potem ta agencija dela? Odgovor, ki smo ga
               dobili na nekatera vprašanja, je bil, da bodo morali biti Vladi predloženi drugačni
               predlogi, h katerim bo Vlada potem pa dala soglasje. Ampak to teoretično pomeni – ne
               rečem, da nujno bo tako – da bodo predlagatelji tako dolgo morali spreminjati svoje
               predloge, dokler ne bodo po volji Vlade. In potem smo z neodvisnostjo in s
               samostojnostjo res čisto na psu.</p>
               <p>Kljub temu mi menimo, da ta predlog zakona le pomeni neko minimalno stopnjo
               neodvisnosti in samostojnosti, ker vsaj prehaja iz okvira ingerence ministrstva v
               okvir Vlade, iz enega zavetja v drugo zavetje, ki bo morebiti nekoliko širše, pa
               vendar je izrazito močno čutiti vpliv izvršne, torej politične oblasti.</p>
            </sp>
            <sp xml:id="SDZ5-Redna-26-2011-03-24.sp49">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Socialnih demokratov bo predstavil gospod Matevž
               Frangež.</p>
            </sp>
            <sp xml:id="SDZ5-Redna-26-2011-03-24.sp50">

               <speaker>MATEVŽ FRANGEŽ:</speaker>

               <p>Spoštovane kolegice in spoštovani kolegi!</p>
               <p>O konkurenčnosti in konkurenci veliko govorimo. Celo toliko, da ju pogosto razumemo
               kot končni cilj, ne pa kot orodje za doseganje nekega drugega, za našo skupnost
               pomembnejšega cilja – blaginje državljank in državljanov ter trajnostnega načina
               življenja in delovanja naše skupnosti.</p>
               <p>Konkurenca je obstoj in delovanje učinkovitih pravil pravičnega tekmovanja. Jer
               ferplej ki ima številne pozitivne učinke. Spodbuja podjetništvo in učinkovitost,
               bogati ponudbo za potrošnike in zagotavlja nižje cene in boljšo kakovost. Hkrati pa
               deležnike na trgu sili k doseganju konkurenčnosti, torej sposobnosti, da postajamo
               vse boljši, da smo fit za tekmovanje in da je naša ponudba zanimiva v globalni tekmi.
               Brez radikalnega preskoka v povečevanje konkurenčnosti Socialni demokrati ne vidimo
               načina, kako naj Slovenija ohrani in okrepi blaginjo svojih ljudi. Zato je
               konkurenčnost naše prednostno orodje za uresničevanje cilja visoke blaginje in
               varnosti za vse naše državljanke in državljane. Temu poskušamo slediti tudi z ukrepi
               za stabilnost javnih financ, z izboljšanjem delovanja pravne države, z vrsto
               neposrednih spodbud gospodarstvu za njegovo prestrukturiranje in ne nazadnje tudi z
               zagotavljanjem konkurence na trgu.</p>
               <p>Socialni demokrati se zavzemamo za socialno tržno gospodarstvo. Sedanja kriza jasno
               dokazuje, da svobodni trg ne sme ostati neomejen, ampak ga je treba regulirati, tako
               da bodo koristi uresničevanja svobodne gospodarske pobude deležni vsi in da bo v
               družbi zagotovljeno načelo enakih možnosti, enakopravnosti in uresničevanja tistih
               ciljev in nalog, za katere trg ne more in ne sme poskrbeti. Konkurenca torej pomeni
               enake možnosti za uspeh in je predpogoj motivacije za podjetništvo in inovacije,
               varstvo konkurence pa mora zagotoviti pravilno delovanje trga.</p>
               <p>Novela Zakona o preprečevanju omejevanja konkurence je namenjena prav temu –
               preoblikovanju sedanjega urada v neodvisno in samostojno agencijo za varstvo
               konkurence, da bo ta s svojimi ukrepi proti koncentraciji, monopolom, kartelnim
               dogovarjanjem in drugim oblikam omejevanja konkurence zagotavljala pravilno delovanje
               trga. Ker gre za pomembno, a tudi v izostrenih gospodarskih razmerah izjemno
               občutljivo funkcijo države, to zakonsko materijo obravnavamo z vso pozornostjo in
               resnostjo.</p>
               <p>Agencija za varstvo konkurence bo po tem zakonu samostojna in neodvisna agencija s
               statusom nevladnega proračunskega uporabnika. Zakon določa tudi okvirna sredstva za
               delovanje agencije ob ustanovitvi in v nadaljnjih letih. Organi agencije bodo svet
               agencije, komisija za varstvo konkurence in direktor. Medtem ko svet imenuje Vlada,
               komisijo za varstvo konkurence imenuje Državni zbor. Komisija je srce in jedro
               organiziranega boja zoper omejevanje konkurence, saj je zadolžena za odločanje v
               posamičnih zadevah iz pristojnosti agencije, v upravnih postopkih in prekrškovnih
               postopkih. Nadzor nad delovanjem agencije bo izvajalo Ministrstvo za gospodarstvo,
               vendar brez vpogleda v odločanje v posamičnih obravnavanih zadevah. Komisija za
               varstvo konkurence enkrat letno poroča Vladi kot tudi Državnemu zboru.</p>
               <p>Ustanovitev samostojne in neodvisne agencije je tudi del priporočil Organizacije za
               ekonomsko sodelovanje in razvoj. Pri tem predlagamo, da OECD ne razumemo kot neke
               oddaljene neoliberalne institucije, ampak kot organizacijo, ki ji plačujemo visoko
               članarino za to, da nam postavlja ogledalo nas samih in nas opominja, kaj je v naši
               realnosti narobe in kaj moramo spremeniti, da dosežemo splošno sprejete nacionalne
               cilje. Pri tem obžalujemo, da smo temeljno od priporočil OECD, da imamo v tej državi
               dober input, iz katerega pridelamo slab output, pospremili le z obrobno razpravo o
               nekaterih vidikih tega vprašanja. Če hočemo okrepiti konkurenčnost naše ekonomije in
               njeno atraktivnost za nova vlaganja, potem moramo to vprašanje nasloviti v celoti,
               kompleksno in iz njega izpeljati jasne cilje in ukrepe, ki morajo biti predmet čim
               bolj širokega nacionalnega soglasja.</p>
               <p>Iz vsega navedenega sledi, da bomo Socialni demokrati predlog novele podprli.</p>
            </sp>
            <sp xml:id="SDZ5-Redna-26-2011-03-24.sp51">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Slovenske demokratske stranke bo predstavil mag. Andrej
               Vizjak.</p>
            </sp>
            <sp xml:id="SDZ5-Redna-26-2011-03-24.sp52">

               <speaker>MAG. ANDREJ VIZJAK:</speaker>

               <p>Spoštovana ministrica s sodelavci, spoštovani podpredsednik, spoštovane kolegice in
               kolegi!</p>
               <p>Načeloma v Slovenski demokratski stranki podpiramo sleherna prizadevanja za večjo
               samostojnost in neodvisnosti regulatornih organov, kamor sodi tudi regulacija varstva
               konkurence v tej državi, vendar smo še svetlobno leto, dve ali deset oddaljeni od teh
               načelnih prizadevanj in od tega, kar se v praksi dogaja; pa ne samo na področju tega
               regulatornega organa, tudi katerih drugih institucij, kjer smo se vedno doslej
               načeloma oziroma se sedanja aktualna vlada načeloma zavzema za samostojnost in
               neodvisnost, v praksi pa smo priča ravno nasprotnemu. Pri tem se Vlada zelo rada
               sklicuje na pravila in usmeritve OECD in na videz poskrbi, de iure, da ni moč
               oporekati neki neodvisnosti in samostojnosti, v praksi pa je povsem in vse
               drugače.</p>
               <p>Če korektno pogledam umestitev sedanjega Urada za varstvo konkurence in nove
               agencije, pravzaprav težko govorim o neki večji samostojnosti sedanje agencije vizavi
               sedanjega urada, ob predpostavki, da se funkcionarji izvršne veje oblasti ne vpletajo
               v delovanje urada oziroma da razumejo in spoštujejo načelo neodvisnosti in
               samostojnosti. Če pa funkcionarji izvršne veje oblasti ne razumejo in ne bodo želeli
               razumeti instituta neodvisnosti in samostojnosti, pa ta regulatorni organ ne more
               delovati samostojno in neodvisno ne kot urad v okviru Ministrstva za gospodarstvo ne
               kot agencija v okviru Vlade. Torej, bistvo delovanja in neodvisnosti in samostojnosti
               agencije za varstvo konkurence oziroma katerekoli druge agencije je v tem, koliko je
               izvršna veja dozorela in želi zagotoviti, dejansko, v naravi tudi neodvisno in
               strokovno delo. Če tega ne želi, potem tega ne bo, če to želi, potem to bo.</p>
               <p>Tipičen primer, da ima ta vlada veliko težav z nekim neodvisnim oziroma samostojnim
               delom tudi agencij, je recimo u, agencija, ki skrbi za trg elektronskih komunikacij.
               Namreč, kriza vodenja Apeka in vse, kar je povezano z menjavami direktorjev, ne
               moremo drugače razumeti kot vpletanje izvršne veje oblasti v samostojno in neodvisno
               delo te agencije. In potem se vsi skupaj nadejamo, da bo zdaj pod to agencijo kaj
               bolje!</p>
               <p>Že predhodnik je tu jasno nakazal, koliko ima aktualna vlada, ki je političen organ,
               možnosti vplivanja tako na kadrovsko sestavo sveta agencije, ki na koncu imenuje
               direktorja – oziroma vlada imenuje na predlog sveta, kar pomeni, da vlada imenuje na
               predlog tistega, ki jih imenuje vlada. To se pravi, vlada ima tu popolnoma odprte
               možnosti. Tudi kar se tiče proračuna, saj je že zdaj imel Urad za varstvo konkurence
               svojo proračunsko postavko, sicer v okviru Ministrstva za gospodarstvo, vendar svojo.
               Jasno se je videlo, koliko denarja gre za Urad za varstvo konkurence in za katere
               naloge in tako naprej. Zdaj pač to ne bo v okviru tistega dela proračuna, kjer je
               umeščen MG, ampak bo nekje drugje. Ampak, kar se tiče samostojnosti proračunske
               postavke se ne bo povsem nič spremenilo.</p>
               <p>Torej, želim poudariti samo to, da se ne smemo slepiti in misliti, da če bo zdaj
               ustanovljena agencija za varstvo konkurence, da pa bo s tem avtomatsko večja
               samostojnost in neodvisnost dela te agencije. Ne bo! Če se tega hkrati ne bo zavedala
               in želela tudi Vlada, in še posebej resorno ministrstvo, ki bo poslej vršilo nadzor
               nad delom te iste agencije. Imamo veliko slabih izkušenj, ko se je pod tako imenovano
               neodvisnostjo vpletala politika: Sklad za razgradnjo nuklearke, Apek, ne nazadnje
               Nova Ljubljanska banka, ko je bil na čelo te banke postavljen, izvoljen poslanec,
               tudi Agencija za upravljanje kapitalskih naložb ima kljub neki načelni samostojnosti
               ogromno vpletanja aktualne politike v njene kadrovske in siceršnje odločitve.</p>
               <p>Torej, so tu dejanja pomembna, zakon je zgolj neka osnova za to.</p>
            </sp>
            <sp xml:id="SDZ5-Redna-26-2011-03-24.sp53">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Zares bo predstavil gospod Alojzij Potočnik.</p>
            </sp>
            <sp xml:id="SDZ5-Redna-26-2011-03-24.sp54">

               <speaker>ALOJZIJ POTOČNIK:</speaker>

               <p>Spoštovani!</p>
               <p>Najprej odločitev. Poslanska skupina Zares bo, tako kot je napovedala že v splošni
               razpravi, spremembe in dopolnitve Zakona o preprečevanju omejevanja konkurence
               podprla. Soglaša torej s temeljnim ciljem, da se Urad Republike Slovenije za varstvo
               konkurence, ki je organ v sestavi Ministrstva za gospodarstvo, preoblikuje v
               samostojno in neodvisno agencijo. Agencija se ustanavlja kot pravna oseba javnega
               prava, ki opravlja tisto vrsto javnih nalog, kjer ni potreben niti primeren stalen in
               neposreden politični nadzor. Pri javnem interesu zagotavljanja varstva konkurence je
               omejitev političnega vpliva, ne samo nadzora, nujna in ključna predpostavka za
               samostojnost in neodvisnost njenega delovanja, kar tudi zahteva, da agencija in člani
               njenih organov pri vodenju postopkov in odločanja niso vezani na usmeritve vlade,
               ministrstev ali drugih organov ali inštitucij. Zakon seveda glede agencije določa vse
               tisto, kar vzpostavlja kot delujoče. Pri tem je predlagatelj sledil tudi priporočilom
               in zahtevam Evropske unije in Organizacije za ekonomsko sodelovanje in razvoj.
               Agencija ponovno postaja samostojen proračunski uporabnik, sredstva mu s proračunom
               določa Državni zbor. Njemu, poleg Vladi, enkrat letno poroča o svojem delu. Relativno
               podrobno, tudi na podlagi mnenja Zakonodajno-pravne službe, so z amandmaji urejeni
               členi o organih agencije, njihovi sestavi in imenovanju, pogojih za člane organov,
               pristojnostih, nezdružljivosti, odgovornosti in ne nazadnje, kar je zelo pomembno,
               nadzora nad delom in poslovanja. Se pa tudi strinjam s predhodniki, da je ključna
               izvedba.</p>
               <p>Pri tem naj že kar pri tej priložnosti povem, da je Poslanska skupina Zares vložila
               amandma k dopolnjenemu predlogu zakona, in sicer k 14. členu. Sedanji predlog zakona
               predvideva, da bo po začetku delovanja agencije za odločanje v upravnih postopkih in
               postopkih o prekrških pristojna Komisija za varstvo konkurence, katere člane imenuje
               Državni zbor.</p>
               <p>Da ne bi nastala pravna praznina glede pristojnosti predlagamo amandma, kjer je jasno
               določeno, da Komisija za varstvo konkurence z dnem imenovanja vseh – poudarjam vseh –
               članov prevzame pristojnost odločanja v vseh nedokončanih postopkih. Do imenovanja
               vseh članov pa o njih odloča senat za odločanje, ki ga sestavljajo direktor agencije
               kot predsednik senata in dve osebi, zaposleni v agenciji. Hvala.</p>
            </sp>
            <sp xml:id="SDZ5-Redna-26-2011-03-24.sp55">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Slovenske ljudske stranke bo predstavil Franc Bogovič.</p>
            </sp>
            <sp xml:id="SDZ5-Redna-26-2011-03-24.sp56">

               <speaker>FRANC BOGOVIČ:</speaker>

               <p>Lep pozdrav, spoštovani podpredsednik. Kolegice in kolegi, spoštovana ministrica s
               sodelavci!</p>
               <p>Veljavni zakon o preprečevanju omejevanja konkurence določa, da je Urad za varstvo
               konkurence pri izvajanju svojih nalog in pristojnosti neodvisen in samostojen, vendar
               ne vsebuje konkretnejših določb, ki bi natančneje urejale odnos med ministrstvom in
               Uradom za varstvo konkurence. Urad Republike Slovenije za varstvo konkurence je
               trenutno organ v sestavi Ministrstva za gospodarstvo, zato težko rečemo, da je le-ta
               dejansko neodvisen in samostojen. Priporočila in zahteve Evropske unije in
               Organizacije za ekonomsko sodelovanje in razvoj po preoblikovanju Urada za varstvo
               konkurence poudarjajo potrebo po povečanju samostojnosti in neodvisnosti Urada za
               varstvo konkurence. Z ustreznimi spremembami naj bi se zagotovila večja samostojnost
               in neodvisnost Urada za varstvo konkurence pri določanju prioritete med obravnavami
               zadevami, odločanju v konkretnih zadevah ter financiranju. OECD priporoča
               organizacijsko spremembo, in sicer ločitev Urada za varstvo konkurence od ministrstva
               in preoblikovanje v neodvisno agencijo z lastnim proračunom. V Slovenski ljudski
               stranki zato, tokrat izjemoma, podpiramo ustanovitev nove agencije,
               in sicer javne Agencije Republike Slovenije za varstvo konkurence, saj je že sedaj
               delovala kot urad, organizacijsko pa, kot smo že dejali, znotraj ministrstva. Stalen
               neposreden politični nadzor nad izvajanjem nalog ni niti potreben niti primeren.
               Strinjamo se s predlagateljem, da je za učinkovito izvajanje nalog in pristojnosti
               Urada za varstvo konkurence nujno potrebna njegova samostojnost in neodvisnost. V
               vseh dogodkih, ki so se odvijali okoli konkurence in tudi okoli našega načina in
               pojmovanja in tudi same politične kulture, ki je v tem prostoru, pa smo zagotovo tudi
               mi mnenja, da se bo ta neodvisnost in samostojnost izrazila takrat, ko bodo v uradu
               zaposleni, v vodstvu visoko profesionalni ljudje, in takrat, ko bo tudi politična
               kultura v slovenskem prostoru resnično dovolj visoka, da bo politika prepustila
               profesionalnim institucijam, ki regulirajo naše trge, samostojnost in suverenost.
               Upamo, da se bo to tudi s to spremembo zakona zgodila in da bo ta funkcija tudi tako
               opravljana, kot smo že dejali.</p>
               <p>S predlaganimi spremembami se bo tako po našem strinjanju zagotovila večja
               organizacijska neodvisnost agencije, saj ne bo več te neposredne podrejenosti
               ministru in ministrstev. Tudi ta lasten proračun je nek način določeno jamstvo. V
               Slovenski ljudski stranki bomo predlagani zakon podprli in želimo, da naši
               regulatorji v bodoče čim bolje delujejo.</p>
            </sp>
            <sp xml:id="SDZ5-Redna-26-2011-03-24.sp57">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče poslanske skupine DeSUS bo predstavil gospod Anton Urh.</p>
               <p>Izvolite.</p>
            </sp>
            <sp xml:id="SDZ5-Redna-26-2011-03-24.sp58">

               <speaker>ANTON URH:</speaker>

               <p>Hvala, spoštovani gospod podpredsednik, za besedo. Spoštovana gospa ministrica s
               sodelavci, kolegice in kolegi!</p>
               <p>S predlogom novele zakona o preprečevanju omejevanja konkurence, se bo Urad za
               varstvo konkurence preoblikoval v samostojno neodvisno agencijo in se tako izločil iz
               sestava Ministrstva za gospodarstvo. S tem naj bi mu bila zagotovljena večja
               operativna, finančna, organizacijska in strokovna samostojnost. Agencija bo pri
               svojem delovanju neodvisna in bo enkrat letno poročala Vladi in Državnemu zboru.
               Predlagatelj s tem sledi dobrim praksam o neodvisnosti organov za varstvo konkurence
               v večini članic Evropske unije. Preoblikovanje v neodvisno agencijo pa je bilo tudi
               eno od priporočil Organizacije za ekonomsko sodelovanje in razvoj pri OECD.</p>
               <p>Na ministrstvu so kar nekaj časa pripravljali spremembe zakona. Sprva so namreč
               načrtovali nov zakon, s katerim bi združili Urad za varstvo konkurence in Urad za
               varstvo potrošnikov, po več kot dveh letih pa so prišli do zaključka, da sta si
               organa preveč različna, da bi ju združili. Zato so se na koncu odločili za novo
               agencijo.</p>
               <p>Agencija, ki bo javna agencija in pravna oseba javnega prava, bo imela tri organe:
               svet, direktorja in posebno strokovno komisijo za varstvo konkurence. Pristojnosti
               teh organov so jasno razmejene. Direktor vodi dela agencije in začenja posamezne
               postopke za ugotavljanje kršitev na področju konkurence, na predlog sveta agencije in
               po izvedenem javnem razpisu ga bo imenovala vlada. Komisija je strokovni organ in bo
               pristojna za odločanje v posameznih zadevah oziroma postopkih, svet pa bo klasičen
               nadzorni organ in bo skrbel za zakonito poslovanje agencije. Ključna sprememba, ki bo
               zagotavljala večjo neodvisnost, je prav ustanovitev Komisije za varstvo konkurence.
               Imela bo pet članov, po predlogu pa jih bo imenoval Državni zbor: štiri na predlog
               Vlade, enega na predlog Sodnega sveta; trije člani bodo iz vrst zaposlenih v
               agenciji, dva pa zunanja strokovnjaka. Sprejemu novele zakona bo v treh mesecih
               sledil akt o ustanovitvi agencije. Člani sveta in komisije pa bodo imenovani
               najpozneje v šestih mesecih po uveljavitvi zakona.</p>
               <p>Agencija bo po načrtih polno delovala s 1. januarjem 2012, v vmesnem obdobju pa bo
               Urad za varstvo konkurence po dosedanjih predpisih dokončal vse postopke, ki so se
               začeli pred tem. Predlog zakona sicer pravi, da urad dokonča postopke, začete pred
               dnevom prevzema nalog in pristojnosti. Odbor za gospodarstvo je sprejel dopolnilo, da
               to velja za posle do imenovanja vseh članov Komisije za varstvo konkurence. A mogoče
               je, da bo pri tem zaradi opozoril o nejasnosti prišlo na seji Državnega zbora še do
               nekaterih sprememb. Za delovanje agencije bo šlo po ocenah predlagatelja iz proračuna
               letno 300 tisoč evrov, proračun agencije pa bo potrjeval Državni zbor. Agencija bo
               zaračunavala tudi nadomestila za stroške postopka.</p>
               <p>V Poslanski skupini DeSUS omenjeni predlog zakona podpiramo. Hvala.</p>
            </sp>
            <sp xml:id="SDZ5-Redna-26-2011-03-24.sp59">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče poslanske skupine Slovenske nacionalne stranke bo predstavil gospod Bogdan
               Barovič.</p>
            </sp>
            <sp xml:id="SDZ5-Redna-26-2011-03-24.sp60">

               <speaker>BOGDAN BAROVIČ:</speaker>

               <p>Hvala lepa za besedo, gospod podpredsednik. Ministrica z ekipo, kolegice, kolegi, lep
               dober dan! Tukaj se vsaj ne moremo lagati, ker je res lep.</p>
               <p>Govorimo o noveli zakona o preprečevanju omejevanja konkurence, katerega cilj je zelo
               jasen, da se Urad za varstvo konkurence osamosvoji in preoblikuje v agencijo. Ali je
               to želja Evropske unije ali OECD, je pravzaprav Slovenski nacionalni stranki vseeno.
               Nam je prav, da so takšne ustanove samostojne in neodvisne v največji mogoči meri,
               zato da najhitreje in najbolje opravijo svoje delo v korist hitrejšega in boljšega
               gospodarskega razvoja. Do sedaj, kot veste, je Urad za varstvo konkurence pristojen
               za presojo dejanj omejevanja konkurence v skladu z določbami zakona, o katerem
               govorimo, to je omejevalnih sporazumov podjetij, zlorabe prevladujočega položaja
               podjetij, to je bistveno, in presoje koncentracij. Od zdaj naprej, če bomo ta zakon
               sprejeli, bo to opravljala agencija, ki bo relativno samostojna. Relativno samostojna
               govorim zato, in ne bom ponavljal besed prejšnjih kolegov, ker vsi vemo, da pa so še
               vedno v tem zakonu neki instrumenti, s katerimi lahko ali Vlada ali celo Državni zbor
               delno posredno vpliva na delo te agencije. Toda dobro, pač prvi korak in
               najpomembnejši korak je ali pa bo storjen, Urad za varstvo konkurence se bo iz
               sestava ministrstva izločil, postal samostojen in neodvisen, določile se mu bodo
               naloge, organi in financiranje.</p>
               <p>Kar se financiranja tiče, je tako, da naj bi Državni zbor samostojno potrjeval v
               proračunu sredstva, ki jih bo nova agencija porabila. Nekaj o teh sredstvih. Kot je z
               ustanovitvijo agencije predvideno, naj bi nastali ustanovitveni stroški v višini 100
               tisoč evrov, potem dodatni stroški zaradi delovanja agencije na letni ravni iz
               državnega proračuna 300 tisoč evrov, stroški dela zaposlenih 200 tisoč evrov, torej
               smo na 600 tisoč in dodatni stroški za stroške članov Sveta agencije 100 tisoč evrov,
               to je ocenjenih 700 tisoč evrov, kar je tudi pošteno, da piše v oceni stroškov, ki
               bodo predvideni. No, pomembno je tudi mnenje samega urada, ki pravi, da je na uradu
               zaposlenih nekaj več kot 20 ljudi, da naj bi to bilo po oceni urada premalo in da je
               tudi proračun urada prenizek v primerjavi z drugimi podobnimi uradi oziroma
               agencijami, še posebej ta obstoječi urad za varstvo konkurence rad v primerjavo daje
               naši dve agenciji, in sicer Apek in Agencijo za trg vrednostnih papirjev. Mislim, da
               so na ministrstvu sposobni in da bodo že našli in sposobni narediti primerjavo med
               kvaliteto, količino dela obstoječih agencija in novoustanovljenih agencij.</p>
               <p>V Slovenski nacionalni stranki noveli zakona ne bomo nasprotovali, izražamo pa eno
               veliko željo, spoštovana gospa ministrica, zdaj je pa že toliko enih agencij, pa
               uradov, pa eni so, pa eni niso, pa eni bodo, pa eni so nehali, da vljudno prosimo, če
               vaše pristojne službe enkrat za eno sejo Odbora za gospodarstvo ali pa za parlament
               naredijo nek spisek, da vemo zdaj, kaj imamo, katere urade, katere agencije, katere
               so samostojne, katere so v okviru ministrstva, ker drugače je že tudi nam malo
               nerodno, pa se že 11 let ukvarjamo z vsemi temi ustanovami.</p>
               <p>Kot rečeno, v Slovenski nacionalni stranki preoblikovanje pozdravljamo, pozdravljamo
               to neodvisnost, dajemo pa v premislek seveda tiste elemente, ki so jih poudarjali
               ostali kolegi o še vedno malce vpletanju države in vlade v to vsebino. Mogoče je pa
               včasih to tudi dobro, kdo ve.</p>
            </sp>
            <sp xml:id="SDZ5-Redna-26-2011-03-24.sp61">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanskega kluba LDS bo predstavil mag. Borut Sajovic.</p>
               <p>Izvolite.</p>
            </sp>
            <sp xml:id="SDZ5-Redna-26-2011-03-24.sp62">

               <speaker>MAG. BORUT SAJOVIC:</speaker>

               <p>Hvala lepa, gospod predsedujoči, za besedo. Prijazen pozdrav tudi gospe
               ministrici.</p>
               <p>Moram reči, da je to vsebinsko formalno prava stvar v pravem času, ki je v času
               dogodkov in zadev, ki se nam dogajajo na trgu, še kako potrebna in aktualna in zato
               ima seveda enotno podporo Poslanskega kluba Liberalne demokracije Slovenije.</p>
               <p>Bistvena novost je, da se Urad za varstvo konkurence izloča iz strukture Ministrstva
               za gospodarstvo in se urad preoblikuje v neodvisno in samostojno javno agencijo, kar
               je po našem mnenju izrednega pomena z vidika pomembnosti neodvisnega odločanja v tako
               pomembnih zadevah, kar v poslanskem klubu ocenjujemo kot precejšen korak v pravo
               smer. Ne nazadnje je tudi pomembno, da se nam take strokovne, neodvisne institucije
               oddaljujejo od instrumentov, zlasti pa vpliva lokalne in dnevne politike.</p>
               <p>Novela zakona vsebuje sicer samo 15. členov, so pa spremembe obsežne, vsebinsko
               pomembne, kajti zaradi ustanovitve nove javne agencije se določajo položaji, naloge
               in pristojnosti same agencije. Seveda taka agencija ima tudi organe, kar je za samo
               neodvisnost pomembno, in določa se tisto, kar je bistveno – neodvisno financiranje
               agencije, kar seveda njeno neodvisno samostojnost še podčrta.</p>
               <p>Novost same ureditve je tudi to, da se uvajajo trije organi agencije, in sicer na eni
               strani svet, potem komisija za varstvo konkurence in pa tudi direktorja. Svet
               agencije je petčlanski organ, ki ga imenuje vlada in ima pristojnost sprejemanja
               letnega poročila o delu letnega programa dela in finančni načrt. Pomembna pristojnost
               sveta je tudi v tem, da vladi v imenovanje predlaga direktorja agencije, kot tudi da
               direktorju daje usmeritve in navodila za delo, kar pa ne posega v konkretne postopke
               in odločitve. Komisija agencije je prav tako petčlanski organ, ki pa ima predvsem
               strokovno vlogo in pristojnost, saj odloča o konkretnih zadevah iz pristojnosti
               agencije v upravnem postopku in postopku o prekršku. Da pa se zagotovi čim bolj
               neodvisno delovanje te komisije, ki ima pravzaprav največje pristojnosti kot tudi
               največje učinke na varstvo konkurence, njene člane imenuje Državni zbor. Enega člana
               izmed strokovnjakov za varstvo konkurence predlaga Vlada, tri člane pa zaposleni v
               agenciji. Enega izmed strokovnjakov predlaga Sodni svet, neodvisnost agencije pa se
               zagotavlja tudi s tajnim glasovanjem v Državnem zboru, kar v Poslanskem klubu
               Liberalne demokracije Slovenije še posebej pozdravljamo.</p>
               <p>V našem klubu smo namreč trdno prepričani, da je prav vzdrževanje in varovanje prave
               konkurence eden bistvenih pogojev oziroma bi lahko rekli, še več, temeljni postulat
               delovanje poštenega in pravičnega tržnega sistema. Kajti v zadnjem obdobju smo bili v
               vsakdanjem življenju priča kar nekaj odmevnim pozitivnim vzorčnim primerom, ki jih je
               obravnaval sedaj še vedno delujoči Urad za varstvo konkurence, kar je vse pohvale
               vredno. Vendar pa smo v Poslanskem klubu Liberalne demokracije še vedno mnenja, da
               nas kar nekaj dela še čaka, predvsem pa bi bilo treba postopke pospešiti. V državi
               imamo namreč še vedno kar precej, po našem mnenju, delujočih monopolov, oligopolov
               oziroma kot se popularno temu reče kartelov, ki v končni fazi zagotovo načenjajo našo
               blaginjo oziroma potencialno blaginjo, kajti vsi namreč vemo, da monopoli in
               oligopoli, razen tistih, ki so dovoljeni, zaradi lastnih posebnosti pomenijo v praksi
               učinek na tistega, ki plača v višji ceni. Višje cene, še posebej kadar gre za
               trošenje našega skupnega javnega denarja, pa pomenijo nižjo blaginjo in manj
               sredstev, manj virov za razvoj.</p>
               <p>Zato bomo v Poslanskem klubu Liberalne demokracije rešitev podprli, z jasnim ciljem,
               da bo nova agencija še bolj učinkovita, še bolj pravična, predvsem pa da bo pravi
               varuh konkurence javnega interesa in tudi javnih sredstev. Hvala lepa.</p>
            </sp>
            <sp xml:id="SDZ5-Redna-26-2011-03-24.sp63">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin.</p>
               <p>Prehajamo na razpravo o členu in vloženih amandmajih. Gre za 14. člen, h kateremu je
               amandma vložila Poslanska skupina Zares.</p>
               <p>Sprašujem, kdo želi razpravljati o amandmaju in 14. členu. Ne želi nihče.</p>
               <p>Zaključujem razpravo.</p>
               <p>O amandmaju bomo v skladu s časovnim potekom seje Državnega zbora odločali danes v
               okviru glasovanj, pol ure po prekinjeni 16. točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title>11. TOČKO DNEVNEGA REDA, TO JE NA DRUGO OBRAVNAVO PREDLOGA ZAKONA O
                  DOPOLNITVAH ZAKONA O BANČNIŠTVU.</title>
               </p>
               <p>Predlog zakona je v obravnavo Državnemu zboru predložila skupina 27 poslank in
               poslancev s prvopodpisanim Jožetom Tankom.</p>
               <p>Za dopolnilno obrazložitev predloga zakona dajem besedo predstavniku predlagateljev
               gospodu Zvonku Černaču.</p>
               <p>Izvolite.</p>
            </sp>
            <sp xml:id="SDZ5-Redna-26-2011-03-24.sp64">

               <speaker>ZVONKO ČERNAČ:</speaker>

               <p>Spoštovane kolegice, spoštovani kolegi, vsi ostali prisotni!</p>
               <p>Kljub slabim obetom glede na negativna stališča poslanskih skupin vladajoče koalicije
               in negativno stališče Vlade ob prvi obravnavi zakona 17. decembra lani je ta zakon
               prestal to prvo sito in prešel v drugo fazo, bil z amandmaji Vlade sicer nekoliko
               noveliran, vendar vseeno sledi temeljni usmeritvi, ki smo jo predlagatelji s to
               novelo zakona želeli doseči.</p>
               <p>Pri tem zakonu smo predlagatelji izhajali predvsem iz dveh poglavitnih ciljev. Prvič
               – preprečitev konflikta interesov članov organov upravljanja in nadzora poslovnih
               bank, predvsem pa bank v večinski državni lasti. In drugič – zmanjšanje možnosti
               konflikta interesa članov organov upravljanja in nadzora finančnih družb, ki delujejo
               v tujini in v kateri imajo prevladujoč delež banke s sedežem v Republiki Sloveniji.
               Pri tej noveli smo izhajali predvsem iz preprečitve konflikta interesov, do katerega
               prihaja pri upravljanju in nadzoru bank in ki se najbolj izrazito kaže pri bankah, ki
               so v neposredni ali posredni lasti države. Zaradi tega konflikta interesov mnogokrat
               prihaja do odločitev, ki so za poslovanje konkretnih bank škodljive. V primeru
               državnih bank so torej škodljive tudi za davkoplačevalce. Če ta konflikt interesov ni
               preprečen oziroma ni preprečen z učinkovitimi mehanizmi, lahko poslabša položaj
               posamezne banke in njeno izpostavljenost škodljivim odločitvam in tudi posledično
               ogrozi stabilnost bančnega oziroma finančnega sistema v državi v celoti.</p>
               <p>Pri pripravi tega zakona smo predlagatelji izhajali iz številnih dokumentov in tudi
               analize stanja na področju, ki ga zakon ureja. Izhajali smo tudi iz delovnega
               gradiva, ki ga je pripravila delovna skupina iz baselskega odbora za nadzor bank z
               naslovom Načela poudarjenega korporativnega upravljanja. V njih se določa med drugim
               tudi, da nasprotje interesov lahko nastane med banko in njenimi klienti in člani
               odbora direktorjev oziroma člani nadzornega sveta in vodilnimi uslužbenci banke,
               kadar banka vstopa v poslovni odnos s pravno osebo, ki je v lasti člana odbora
               direktorjev. Glede nasprotja interesov, ko je pa banka v lasti države in jo ta
               nadzoruje, mora biti opravljena popolna administrativna ločitev funkcij lastništva in
               bančnega nadzora, da se zmanjša politično vmešavanje v nadzor banke.</p>
               <p>Kot že rečeno, predlagatelji smo veseli, da je ta zakon doživel podporo v Državnem
               zboru, sicer malo modificirano, predvsem na podlagi stališča Evropske centralne
               banke, kjer je zapisano, da Evropska centralna banka zakon, ki ureja konflikte
               interesov v finančnih institucijah, pozdravlja in istočasno opozarja na zakonodajo
               Unije s področja korporativnega upravljanja, kjer se izpostavlja kot predlog, da se
               zakon naj ne sklicuje konkretno na kodeks upravljanja javnih delniških družb. Iz tega
               razloga so bili tudi vloženi amandmaji, ki so bili sprejeti in ki govorijo splošno o
               najvišjih etičnih standardih upravljanja. Ni pomembno, kako se temu reče, pomembno pa
               se nam zdi, da bi v nadaljnjem zakonodajnem postopku danes le sprejeli nekatere
               amandmaje, ki smo jih v Poslanski skupini Slovenske demokratske stranke neuspešno
               vložili in na odboru niso bili sprejeti. Predvsem se nam zdi pomemben amandma k 1.
               členu. Mislimo, da je za popolno uveljavitev tistega, čemur smo sledili
               predlagatelji, sprejetje tega amandmaja nujno. Zaradi tega predlagamo, da ga tudi v
               poslanskih skupinah koalicije podprete, ker bo s tem zakon dobil še večjo oziroma
               dodatno težo.</p>
               <p>Ta novela je mogoče prvi korak na poti k večji transparentnosti delovanja uprav in
               nadzornih svetov bank. Sama po sebi seveda ne bo odpravila vseh slabosti, sama po
               sebi ne bo preprečila vseh morebitnih zlorab in netransparentnosti, je pa konkreten
               prispevek k temu, da bo vzpostavljena pot k transparentnejšemu in bolj odgovornemu
               delu uprav in nadzornih svetov bank, k temu, da se bodo razmerja, ki so pomembna,
               razkrila, in k temu, da nam neustreznih razmerij, ki se dogajajo v posameznih bankah,
               tudi v privatni lasti, ki jih upravljajo slovenski državljani, ne bodo pomagali
               urejati tujci, ampak da bomo ta razmerja skozi to novelo in normativno ureditev
               sposobni urejati sami, preko domačih institucij in na tak način, da bo ohranjeno
               zaupanje v neodvisnost bančnega sistema, v zdrave javne finance, v prave banke,
               predvsem pa v načela, ki naj bi uprave in nadzorne svete vodila pri upravljanju s
               temi institucijami.</p>
               <p>Mislimo, da je ta novela korak na tej poti, še toliko bolj, če bodo sprejeti tudi
               amandmaji k njej. Hvala lepa.</p>
            </sp>
            <sp xml:id="SDZ5-Redna-26-2011-03-24.sp65">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Predlog zakona je obravnaval Odbor za finance in monetarno politiko kot matično
               delovno telo. Besedo dajem članici odbora gospe Renati Brunskole, da predstavi
               stališče.</p>
            </sp>
            <sp xml:id="SDZ5-Redna-26-2011-03-24.sp66">

               <speaker>RENATA BRUNSKOLE:</speaker>

               <p>Hvala lepa. Spoštovani gospod predsedujoči, spoštovane kolegice in kolegi, lepo
               pozdravljeni!</p>
               <p>Odbor za finance je predlog zakona obravnaval na 25. seji 9. marca 2011. Posredovano
               mu je bilo mnenje Zakonodajno-pravne službe, ki je podala pripombe k 1., 2., 3. in 4.
               členu. K predloženemu zakonu je v poslovniškem roku Vlada vložila amandmaje k
               navedenim členom ter amandma za novi 4.a člen in k naslovu predloga zakona. Odboru so
               bili posredovani tudi vloženi amandmaji Poslanske skupine Slovenske demokratske
               stranke k 1., 2., 3. in 4. členu, za novi 4.a člen in k 5. členu, ki pa jih je odbor
               lahko obravnaval le kot predloge za amandmaje odbora, ker so vsi člani te poslanske
               skupine hkrati tudi predlagatelji zakona.</p>
               <p>Predlog zakona in vloženi amandmaji Vlade so bili posredovani v mnenje Evropski
               centralni banki. Ta v splošnem pozdravlja, da predlog zakona ureja konflikte
               interesov v finančnih institucijah, kar je bil eden od dejavnikov, ki so prispevali k
               svetovni finančni krizi. Opozorila pa je na zakonodajo Unije na področju
               korporativnega upravljanja, pri čemer bi se nasprotjem z njo lahko izognili, če se
               predlog zakona ne bi konkretno skliceval na kodeks upravljanja javnih delniških
               družb. S tem v zvezi je Evropska centralna banka podprla vladne amandmaje, ki se
               splošno sklicujejo na etične standarde upravljanja.</p>
               <p>V okviru razprave je predstavnica Zakonodajno-pravne službe v zvezi s predlaganim
               razkritjem informacij o vseh pomembnih poslovnih stikih članov uprave in nadzornega
               sveta, kot to predvideva 4. člen predloženega zakona, in tudi njihovih družinskih
               članov, kot z amandmajem k navedenemu členu predlaga Vlada, izrecno izpostavila
               opozorilu o poseganju v pravico do varstva osebnih podatkov, določeno v 38. členu
               Ustave. Takšen poseg je dopusten samo v primeru, da je v skladu z načelom
               sorazmernosti.</p>
               <p>Odbor je v razpravi pozornost namenil določbi 1. člena in predlogu Poslanske skupine
               Slovenske demokratske stranke za amandma odbora, da se doda nova točka, na podlagi
               katere naj bi Banka Slovenije predpisala tudi ukrepe za preprečevanje nasprotja
               interesov po tem zakonu. Vlada se s takšnim amandmajskim predlogom ni strinjala, ker
               bi takšna rešitev posegla v strukturo in v vsebino sedanjih podzakonskih predpisov
               ter zakonskih določb ter povzročila prikrivanje ali celo podvajanje obstoječih
               podzakonskih vsebin. Nasprotje interesov je namreč že obravnavano v 173. členu
               veljavnega Zakona o bančništvu. Odbor ob zaključku razprave o 1. členu ni odločal o
               tem amandmajskem predlogu.</p>
               <p>Odbor je na podlagi opozoril Zakonodajno-pravne službe o potrebnih popravkih
               amandmajev Vlade in na podlagi predloga Poslanske skupine Slovenske demokratske
               stranke za amandma odbora k 5. členu v skladu s 131. členom Poslovnika Državnega
               zbora sprejel svoje amandmaje k amandmajem Vlade k 1., 3., 4. členu, za novi 4.a člen
               in amandma k 5. členu. Odbor se je opredelil do vloženih amandmajev Vlade in jih tudi
               sprejel. Zaradi sprejetih odločitev odbora glede vloženih amandmajev Vlade in
               njegovih sprejetih amandmajev k tem amandmajem se odbor ni izrecno opredelil tudi do
               predlogov Poslanske skupine Slovenske demokratske stranke za amandmaje odbora k 1.,
               2., 3. in 4. členu in za novi 4.a člen.</p>
               <p>Sprejeti amandmaji so vključeni v predlagani in dopolnjeni predlog zakona, ki je
               sestavni del poročila odbora. Hvala.</p>
            </sp>
            <sp xml:id="SDZ5-Redna-26-2011-03-24.sp67">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Gospa Mateja Vraničar želite predstaviti dopolnilno stališče Vlade?</p>
               <p>Izvolite.</p>
            </sp>
            <sp xml:id="SDZ5-Redna-26-2011-03-24.sp68">

               <speaker>MATEJA VRANIČAR:</speaker>

               <p>Hvala lepa za besedo. Gospe in gospodje poslanci!</p>
               <p>Pred nami je predlog zakona, ki ga je v proceduro predložila skupina poslancev. V
               prvotnem oziroma ob prvi obravnavi predloga zakona je Vlada predlaganemu zakonu
               nasprotovala in opredelila svoje nestrinjanje s predlogom zakona predvsem s pravno
               naravo kodeksa. Kodeks je splošno uveljavljena oblika pravnega akta kot avtonomnega
               vira prava na različnih področjih delovanja povezanih deležnikov in značilnost
               kodeksa je pravno nezavezujoča narava v obliki priporočil. Zaradi tega in predvsem
               zaradi tega je Vlada menila, da izrecna uzakonitev kodeksa ne bi bila primerna
               rešitev. Ne glede na navedeno pa je treba povedati, da je Vlada v svojem mnenju
               potrdila, da spoštuje oziroma da soglaša z načeli oziroma s cilji, ki jih želijo
               predlagatelji zakona doseči, in sporočila tudi, da bo proučila možnost zaostritve
               pogojev za članstvo v nadzornih svetih poslovnih bank z namenom preprečitve konflikta
               interesov.</p>
               <p>Glede na to, da je Državni zbor v prvi obravnavi sprejel sklep in ocenil predlog
               zakona kot primeren za nadaljnjo obravnavo, je Vlada sprejela in vložila določene
               amandmaje, ki naslavljajo tiste elemente predloga zakona, ki jim je Vlada v prvi
               obravnavi nasprotovala. Želeli smo se s temi amandmaji približati cilju, katerega so
               zasledovali predlagatelji zakona, hkrati pa doseči konsistentnost z ureditvijo v
               obstoječem zakonu o bančništvu, skladnost s pravnim redom EU ter primernejšo vsebino
               členov za njihovo učinkovitejše izvajanje v praksi.</p>
               <p>Matični odbor je mnenje Vlade oziroma je predloge amandmajev Vlade podprl v
               vsebinskem smislu. Formalno so bili nekoliko dopolnjeni oziroma popravljeni.</p>
               <p>V skladu z navedenim predlagamo, da se predlagani zakon v besedilu, kot je bilo
               oblikovano na Odboru za finance in monetarno politiko, sprejme. Hvala lepa.</p>
            </sp>
            <sp xml:id="SDZ5-Redna-26-2011-03-24.sp69">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Ker je zbor na 23. seji opravil prvo obravnavo predloga zakona, predstavitev stališč
               poslanskih skupin danes ni mogoča. Zato prehajamo na razpravo o členih in vloženih
               amandmaji, ki jo bomo opravili na podlagi pregleda vloženih amandmajev z dne 23.
               marca 2011.</p>
               <p>Najprej dajem v razpravo člene 1., 2., 3. in 4.a, ki so medsebojno povezani, in
               amandmaje k tem členom, ki jih je vložila Poslanska skupina Slovenske demokratske
               stranke.</p>
               <p>Želi kdo besedo?</p>
               <p>Gospod mag. Vizjak, izvolite.</p>
            </sp>
            <sp xml:id="SDZ5-Redna-26-2011-03-24.sp70">

               <speaker>MAG. ANDREJ VIZJAK:</speaker>

               <p>Spoštovani!</p>
               <p>Predlagatelji tega zakona o bančništvu oziroma novele zakona o bančništvu smo želeli
               doseči enega zelo pomembnih ciljev. Cilj je preprečevanje nasprotje interesov članov
               organov upravljanja in nadzora bank, in sicer pogosto zasledimo ene in iste osebe v
               številnih vlogah, ko govorimo o tako malem prostoru, kot je slovenski finančni bančni
               sistem in finančni trg in hkrati povpraševanje po tem istem.</p>
               <p>Zopet bom izpostavil primer, zelo zanimiv primer gospoda Danila Topleka. Gospod
               Danilo Toplek je predsednik uprave Taluma, pomembne, močne družbe, iz Kidričevega,
               hkrati pa je predsednik nadzornega sveta Nove kreditne banke Maribor. In seveda kar
               sili se v ospredje možnost, da je družba ali pa celo kakšna tiha družba tega gospoda
               v drugačnem položaju, kot se govori za servisiranje s strani Nove kreditne banke
               Maribor ali finančne institucije zaradi te njegove vloge. In predlagateljem zakona je
               v interesu, da se učinkovito preprečijo ta navzkrižja interesov in tudi zlorabe teh
               dvojnih vlog. Zato smo predlagali zakon, ki bi bolj dosledno zavezoval k razkrivanju
               teh povezav vse člane uprav in nadzora v posameznih bankah, vendar nam je bolj ali
               manj to vse razvodenelo pod pritiskom stališč večine na odboru za finance in tudi
               Vlade, sklicujoč se na stališče iz evropskih institucij. Zato predlagamo v prvem
               členu eno pomembno dopolnilo.</p>
               <p>Predlagamo, da se določijo v zakon tudi ukrepi za preprečevanje nasprotja interesov
               po tem zakonu, in sicer da se šteje, da je nasprotje interesov, kadar je
               nepristransko in objektivno izvajanje nalog tudi ogroženo zaradi vključevanja
               njegovega osebnega ekonomskega interesa, interesa družine, politične ali nacionalne
               naklonjenosti ali nenaklonjenosti ter kakorkoli drugače povezanih interesov z drugo
               fizično ali pravno osebo. Taka dikcija nam je seveda bistveno bolj definirala te
               ukrepe oziroma to navzkrižje interesov in zato predlagamo, da jo zaradi predloženega
               amandmaja tudi sprejmemo. Namreč, mi imamo v številnih zakonih preregulirane neke
               mehke dikcije in tudi obveze, ko pa pride do izvajanja le-teh, se vsi sklicujejo, da
               ni nekaj jasno, da potrebujejo neko tolmačenje, ki ga nihče ne da, in na koncu se
               dogaja prav tisto, kar je zakonodajalec želel preprečiti, vendar zaradi neke mehke
               ali pa nedosledne dikcije v zakonu ni nedvoumno nekaj zapisano. In prav tako imam
               občutek, da se bo ta zakon in ta namera predlagateljev razvodenela ob nejasnih
               oziroma tudi ne dovolj preciznih dikcijah, kaj je nasprotje interesov in kaj je
               tisto, kar je treba razkriti, da se prepreči takšno nasprotje interesov.</p>
               <p>Menim, da so ti amandmaji usmerjeni prav v ta cilj, zato so tudi podpore vredni.</p>
            </sp>
            <sp xml:id="SDZ5-Redna-26-2011-03-24.sp71">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Besedo ima gospod Vili Rezman.</p>
            </sp>
            <sp xml:id="SDZ5-Redna-26-2011-03-24.sp72">

               <speaker>VILI REZMAN:</speaker>

               <p>Hvala lepa, gospod podpredsednik.</p>
               <p>No, ko smo pred časom odločali o tem, ali je zakon primeren za nadaljnjo obravnavo
               ali ne, smo naleteli na odločno zavrnitev Vlade, ni šlo za to, da bi kakšne
               marginalne pripombe k temu imela Vlada, ampak je nasprotovala, da bi se sploh
               razprava nadaljevala. Še dobro, da takrat večina poslancev ni verjela in ni
               prisluhnila temu, ker sicer danes sploh ne bi mogli o tem razpravljati in ne bi imeli
               možnosti dodatno zagotoviti preprečitev konflikta interesov, kakor se zdaj v tem
               predlogu zakona predvideva.</p>
               <p>Tisto, o čemer pa danes teče tudi beseda, je beseda o teh amandmajih, ki so
               predlagani, kjer bi bilo tudi dobro slišati, kakšno je vladno stališče. Jaz ne vem
               natančno, ali je ta uvodna dopolnilna obrazložitev gospe državne sekretarke pomenila
               zgolj to, da se podpira predlog, kakršen je bil sprejet na Odboru za finance, ali se
               predlagane amandmaje zavrača ali ne. Torej, če se podpre samo tisto, kar je na odboru
               bilo sprejeto, potem domnevam, da ima Vlada odklonilno stališče do teh amandmajev, ki
               so bili dodatno predlagani. Sam nimam, in tudi naša poslanska skupina ne,
               odklonilnega stališča do tega in ne vidimo nekih tehtnih razlogov, zakaj se ne bi
               zapisalo v zakon, da Banka Slovenije določa merila za opredelitev pomembnega
               poslovnega stika, zato ker bi na ta način prišli do tega, da ne bomo imeli opravka
               ponovno z nekimi nedoločnimi pojmi, s katerimi si ne znamo kaj dosti pomagati. Je le
               dobro, da so kakšne zakonske določbe podrobneje pojasnjene, če že ne v samem zakonu,
               pa da se napoti vsaj na podzakonske akte, ki bi to opredelili.</p>
               <p>Ravno tako ne vidim razloga, zakaj bi se upirali temu, da bi Banka Slovenije določila
               ukrepe za preprečevanje nasprotovanja interesov po zakonu, o katerem govorimo. Tako
               sodim, da je tudi v tem smislu – in tudi to je bolj natančno zapisano kot pa v
               tistem, kar je bilo sprejeto na Odboru za finance, da je torej ta predlog amandmaja
               sprejemljiv.</p>
               <p>Sam ga nameravam podpreti, če bo pa kakšna temeljita zavrnitev s strani predstavnikov
               Vlade danes slišana, bomo pa temu prisluhnili in ponovno premislili.</p>
            </sp>
            <sp xml:id="SDZ5-Redna-26-2011-03-24.sp73">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Želi še kdo razpravljati o amandmaju in členih 1, 2, 3, 4a? Ne želi nihče. Vlada? Ne.
               Potem zaključujem razpravo k tem členom in amandmajem k njim.</p>
               <p>V razpravo dajem 4. člen in amandma k 4. členu, ki ga je prav tako vložila Poslanska
               skupina Slovenske demokratske stranke. Želi kdo besedo k temu členu in amandmaju? Ne.
               Zaključujem razpravo o vloženih amandmajih.</p>
               <p>O teh amandmajih bomo v skladu s časovnim potekom seje zbora odločali danes v okviru
               glasovanj, pol ure po prekinjeni 16. točki dnevnega reda.</p>
               <p>Gospod Černač, izvolite.</p>
            </sp>
            <sp xml:id="SDZ5-Redna-26-2011-03-24.sp74">

               <speaker>ZVONKO ČERNAČ:</speaker>

               <p>Se opravičujem, predsedujoči, prej sem dvignil roko kot predlagatelj, pa me verjetno
               niste opazili.</p>
            </sp>
            <sp xml:id="SDZ5-Redna-26-2011-03-24.sp75">

               <speaker>PODPREDSEDNIK MIRAN POTRČ:</speaker>

               <p>Ali ste želeli govoriti?</p>
            </sp>
            <sp xml:id="SDZ5-Redna-26-2011-03-24.sp76">

               <speaker>ZVONKO ČERNAČ:</speaker>

               <p>Kot predlagatelj. Na koncu bi rad govoril.</p>
            </sp>
            <sp xml:id="SDZ5-Redna-26-2011-03-24.sp77">

               <speaker>PODPREDSEDNIK MIRAN POTRČ:</speaker>

               <p>Pri katerem amandmaju? Pri četrtem? Se opravičujem, gledal sem..., hvaležen bi bil
               vsakemu, če dvigne roko, ne takrat, ko je že konec.</p>
               <p>Izvolite, gospod Černač, imate besedo.</p>
            </sp>
            <sp xml:id="SDZ5-Redna-26-2011-03-24.sp78">

               <speaker>ZVONKO ČERNAČ:</speaker>

               <p>Hvala lepa.</p>
               <p>Mislim, da ni bilo nekega argumentiranega razloga, da bi se ta amandma k 1. členu pa
               tudi k ostalim ne zavračal. Utemeljitev s strani Vlade na seji odbora je bila v tem,
               da to že določa veljavni zakon v 173. členu. Po našem mnenju to ne drži. Zakon sicer
               določa, da je to obveza uprav bank, ne določa pa obveze Banki Slovenije, da to
               predpiše na ta način, da velja za vse banke v tej državi. In to je ta bistvena
               kvalitativna spremembe, ki jo želimo s tem amandmajem doseči.</p>
               <p>Mi ocenjujemo, da je pomembno, da se ta zakon s temi amandmaji dopolni, predvsem s
               tem amandmajem k 1. členu. Že tako, po tej spremembi, je to neke vrste kamilični čaj
               za blaženje najhujšega obolenja, v katerem so se znašle posamezne banke in njene
               uprave in nadzorni sveti v tej državi. Zaupanje je najpomembnejši atribut v bančnem
               sistemu, v finančnem sistemu in če je to zaupanje omajano, potem je omajano zaupanje
               v sistem v celoti. Od tu pa do tega, da pride preko zaupanja v te finančne
               institucije do posledičnega kolapsa tega sistema, ni več tako daleč. Ti primeri, ki
               smo jim bili priča v preteklih mesecih, dneh, tudi letih, kažejo na to, da je to, kar
               predlagatelji predlagamo s to novelo, nek minimum tega, kar bi bilo treba v Sloveniji
               dokaj rigidno in strogo uveljavljati, zaradi tega, ker je primerov, ki se dogajajo
               med povezanimi osebami toliko, da jih je nemogoče preprečiti brez tega, da obstojijo
               v zakonodaji ustrezne sankcije za ta tako imenovana kolobarjenja. V Sloveniji smo
               temu še toliko bolj podvrženi zaradi tega, ker smo prešli iz enega sistema v drug
               sistem. In ta sistem kolobarjenja iz preteklosti se je prenesel tudi v sedanjost. In
               kolobarjenje iz naslova vodstev, direktorjev podjetij, lastnikov podjetij, v
               nadzornih svetih bank, v upravah bank, zavarovalnic in tako naprej se dogaja tudi v
               tem zadnjem 20-letnem obdobju in tudi v zadnjih mesecih, letih.</p>
               <p>Ko gre za posle med temi povezanimi osebami in se posamezni posli potem zgodijo na ta
               način, da javnost zanje izve preko medijev iz te ali one sfere, je že to trenutek, ko
               se okrepi nezaupanje v banke in v te finančne institucije. Še posebej se to
               nezaupanje poveča takrat, ko se ugotovi, da so posli med temi osebami sklenjeni pod
               drugačnimi pogoji, kot to velja za vse ostale navadne smrtnike in podjetja. In temu
               se je treba izogniti. Jaz ne govorim o tem, da niso mogoči taki posli pod ugodnejšimi
               pogoji, vendar je treba obelodaniti razloge, zakaj so bili sklenjeni. Povsod, v celem
               svetu obstajajo merila in pogoji. In gotovo so razlogi, zakaj so določeni posli
               sklenjeni pod ugodnejšimi pogoji kot drugi. Vendar, ko pride do takih razmerij med
               temi tako imenovanimi povezanimi osebami, je toliko bolj pomembno, da javnost to ve,
               ne da se o tem špekulira, ne da se o tem izve občasno iz medijev zaradi takih ali
               drugačnih interesov, kar vse krepi nezaupanje v bančni in finančni sistem, in s tem
               tudi v enega od temeljev državnosti. Ta prevetritev na področju bančništva bi se
               morala zgoditi že davno. Žal se še ne dogaja in verjetno se tudi s to novelo začenja
               komaj neka pot, po kateri bi morali iti, da bi do te prevetritve prišlo.</p>
               <p>Kakorkoli že, predlagatelji menimo, da je kljub temu dobro, da je ta novela prestala
               to zakonodajno sito, da se ta načela začenjajo uveljavljati tudi skozi zakonodajo.
               Mnenja smo, da bi lahko uveljavili še strožje kriterije, ne glede na mnenje OECD-ja.
               Predvsem pa smo mnenja, da bi morala izvršna oblast, vlada, preko mehanizmov, ki jih
               ima na voljo, poskrbeti, da pride do uveljavljanja strožjih kriterijev, predvsem v
               tistih bankah, v katerih ima največ vpliva, to je v obeh državnih bankah in v
               finančnih institucijah, kjer ima država pomemben delež, kot nek znak, kot signal vsem
               ostalim, da se nam ne bi še kdaj zgodili primeri, kot je, recimo, Hypo. Takrat so
               morali tuji lastniki mimo naših regulatornih organov, ki bi morali prvi zaznati te
               nepravilnosti, poseči in urediti razmerja iz tuje države v naši državi. To vse meče
               neko slabo luč na našo državo, luč o tem, da je celoten sistem izkrivljen, da nimamo
               ustreznih institucij nadzora in da tudi tiste institucije, ki naj bi izvrševale ta
               nadzor in skrbele za preprečevanje takih izkrivljenih ravnanj, ne delujejo, ker so
               same oziroma vodstva teh institucij klientelistično vpete v ta razmerja.</p>
               <p>In če je ta novela prvi kamen, prvi korak na tej poti, potem mislim, da je prav, da
               podprete tudi amandmaje, ki jih predlagatelji predlagamo. Hvala lepa.</p>
            </sp>
            <sp xml:id="SDZ5-Redna-26-2011-03-24.sp79">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Zaključujem razpravo k vloženim amandmajem in članom, ki so bili vloženi. O
               amandmajih bomo v skladu s časovnim potekom seje zbora odločali danes v okviru
               glasovanj, pol ure po prekinjeni 16. točki dnevnega reda. S tem prekinjam to točko
               dnevnega reda.</p>
               <p>Prehajamo na <title>16. TOČKO – PRVA OBRAVNAVA PREDLOGA ZAKONA O SPREMEMBAH ZAKONA O
                  POLICIJI</title>
               </p>
               <p>Predlog je v obravnavo Državnemu zboru predložila skupina 27 poslank in poslancev s
               prvopodpisanim gospodom Jožetom Tankom.</p>
               <p>V zvezi s tem predlogom zakona bo predstavitev predlagateljev podal gospod Jožef
               Jerovšek.</p>
               <p>Izvolite.</p>
            </sp>
            <sp xml:id="SDZ5-Redna-26-2011-03-24.sp80">

               <speaker>JOŽEF JEROVŠEK:</speaker>

               <p>Hvala lepa, gospod predsedujoči. Spoštovane kolegice in kolegi!</p>
               <p>Današnjo predstavitev je sicer nameraval podati predlagatelj originalnega zakona,
               gospod Miro Petek, ki prihaja iz koroške regije, vendar je danes službeno odsoten in
               bom zato to opravil sam.</p>
               <p>Pred seboj imamo Predlog zakona o spremembah Zakona o policiji, ki je nujen odziv na
               poglede Vlade o reorganizaciji policije in sploh reorganizaciji Ministrstva za
               notranje zadeve, kar je po vsej verjetnosti povod v zamisli Vlade glede
               regionalizacije države in še drugih mnogih takšnih projektov in se je Vlada tudi tega
               projekta lotila s spremembami v negativno smer, z določeno centralizacijo, s katero
               se bo poslabšala varnost ljudi na določenem območju.</p>
               <p>Pred nekaj meseci je namreč prišla v javnost novica, da se nameravajo ukiniti tri
               policijske uprave. To so Slovenj Gradec, Postojna in Krško. Gre za tako imenovani
               projekt Libra, ki je potekal v tajnosti, brez vedenja sindikatov in vseh drugih
               merodajnih organov in ljudi. Pri tem, po poročanju medijev, javnosti niso bili
               predstavljeni strokovni razlogi, na podlagi katerih naj bi Ministrstvo za notranje
               zadeve v okviru predvidene reorganizacije slovenske policije v letošnjem letu ukinilo
               gornje tri policijske uprave. Predlagatelji novele zakona o policiji ocenjujemo, da
               so predlagane spremembe in dopolnitve zakona potrebne iz razloga večje varnosti,
               enakega varstva pravic ter z vidika učinkovitosti ter ekonomičnosti obravnavanja v
               okviru pristojnosti policije.</p>
               <p>Pri tem je treba poudariti, da želi Ministrstvo za notranje zadeve ukiniti Policijsko
               upravo Slovenj Gradec, to se pravi z območja Koroške, ki je obmejno območje, in ima
               takšna ukinitev izjemen simbolen pomen, in to negativni pomen. Prav tako je zadeva
               enaka pri Policijski upravi Postojna. Gre ravno tako za poseganje na obmejno območje,
               na območje schengenske meje, z vsemi možnimi posledicami takšnega akta, in na območju
               Krškega, kjer je, kot vemo, edini jedrski objekt v tej državi, nuklearka Krško, z
               vsemi možnimi, takšnimi in drugačnimi, tveganji, katere je nujno treba vedno držati
               pod nadzorom, imeti na pravem mestu tudi policijo, da ne bi bili kadar koli soočeni s
               kakršnim koli dogodkom, ki ga policija ali pa država ne bi mogla obvladati.</p>
               <p>Zdaj, če bi se ozirali na razloge Vlade in bi se vprašali, koliko takšna organizacija
               sledi zmanjševanju stroškov in krepitve operativne sposobnosti policije, potem bi
               bilo treba pred kakršno koli odločitvijo proučiti celotno organiziranje policijskih
               uprav na območju Republike Slovenije in ne le posameznih policijskih uprav. V okviru
               te presoje bi bilo treba pridobiti natančne vsebinske, kadrovske in finančne učinke
               takšne reorganizacije. Šele na osnovi teh analiz bi bila mogoča odločitev glede
               reorganizacije policijskih uprav na območju Republike Slovenije. Pri tem velja
               izpostaviti odmevne odzive oziroma ostre proteste tako v Slovenj Gradcu kot v Krškem
               in Postojni. Glede nameravane ukinitve policijske uprave v Slovenj Gradcu je pri
               ministrici za notranje zadeve postavil poslansko vprašanje poslanec Miro Petek.</p>
               <p>Ministrico, pristojno za notranje zadeve, je v svojem poslanskem vprašanju vprašal,
               ali je ukinjanje posameznih policijskih uprav in nameravana nova členitev teh uprav
               hkrati že zametek nove regionalne organiziranosti države, v kateri ta vlada Koroški
               ne namerava priznati statusa regija oziroma pokrajine. Ali je organiziranost
               policije, kot jo poznamo v Sloveniji, primerljiva z evropskimi državami, po katerih
               se radi zgledujemo – Avstrijo, Italijo, Švico, Nemčijo? Kakšni so kazalci... / znak
               za konec razprave/ na posameznih območjih?</p>
               <p>No, ker vidim, da imamo malo časa, bi rekel, da sta podobni vprašanji za svoji
               območji postavila tudi poslanec Bogovič in poslanec Černač za območje Policijske
               uprave Postojna. Seveda ni bilo primernih odgovorov in je zato potrebno, da Državni
               zbor razmisli in se pametno odloči. Seveda mi predlagatelji nasprotujemo nameri
               Vlade. Hvala.</p>
            </sp>
            <sp xml:id="SDZ5-Redna-26-2011-03-24.sp81">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Za uvodno obrazložitev mnenja Vlade dajem besedo mag. Damjanu Lahu, državnemu
               sekretarju na ministrstvu.</p>
               <p>Izvolite.</p>
            </sp>
            <sp xml:id="SDZ5-Redna-26-2011-03-24.sp82">

               <speaker>MAG. DAMJAN LAH:</speaker>

               <p>Spoštovani gospod podpredsednik, spoštovane poslanke, poslanci!</p>
               <p>Dovolite mi, da vam v kratkem predstavim mnenje Vlade Republike Slovenije k Predlogu
               zakona o spremembi Zakona o policiji, ki ga je v obravnavo Državnemu zboru predložila
               skupina poslancev s prvopodpisanim gospodom Jožetom Tankom.</p>
               <p>Vlada Republike Slovenije je v skladu z 21. in 76. členom Zakona o državni upravi in
               z Uredbo o organih v sestavni ministrstev določila policijo kot organ v sestavi
               Ministrstva za notranje zadeve. Določanje notranje organizacije organa, ki je določen
               z vladno uredbo, z zakonom je nesprejemljivo, saj bi s predlagano spremembo
               zakonodajna veja oblasti posegala v organizacijo izvršilne veje oblasti, torej tudi
               policije kot organa v sestavi Ministrstva za notranje zadeve. S tem pa bi bili znatno
               oteženi procesi organizacijskih sprememb, s katerimi se namerava zagotoviti
               učinkovitejše in uspešnejše delo policije. Primerjava organiziranosti policije z
               organiziranostjo državnega tožilstva in sodišč, kot je prikazano v gradivu predloga
               zakona, ni mogoča. Državno tožilstvo, ki da določa Zakon o državnemu tožilstvu, je
               kot del pravosodja samostojni državni organ, policija pa je organ v sestavi
               Ministrstva za notranje zadeve. Sodišča so del pravosodne oblasti, katerih
               organizacijo določa Zakon o sodiščih, in prav tako niso organ v sestavi.</p>
               <p>Slovenska policija je organ sui generis in je največji organ državne uprave v
               Republiki Sloveniji. Prav specifičen, organizacijsko-funkcionalni status policije je
               tista okoliščina, ki narekuje iskanje optimalnih oblik notranje organiziranosti, ki
               jo morajo zagotavljati potrebne sistemske lastnosti za učinkovito izvajanje
               temeljnega poslanstva. Policijo vodi generalni direktor policije, poleg subjektivne
               odgovornosti za lastno delo nosi tudi vso objektivno odgovornost za delovanje
               policije kot celote. Kot nosilec vodenja in upravljanja je odgovoren tudi za
               organizacijo policije in je predlagatelj sistemskih organizacijskih sprememb
               policije.</p>
               <p>Skladno s sprejetim principom organizacijskih sprememb od zgoraj navzdol in glede na
               ostale uspešno izpeljane projekte Ministrstva za notranje zadeve v letu 2009 in 2010
               je bila konec preteklega leta v ministrstvu imenovana delovna skupina z nalogo, da
               pripravi in izvede projekt reorganizacije policije na regijski ravni. Glavni cilji
               tega projekta so: prerazporeditev sil, ki bo prilagojena varnostni problematiki;
               uravnoteženje organiziranosti na regijskih ravneh; povečanje operativnih zmogljivosti
               policije z zmanjševanjem števila delovnih mest menedžmenta in logistike ter
               povečanjem števila operativnih delovnih mest; racionalizacija izrabe delovnih virov
               in ublažitev učinkov postschengenskega obdobja. Projekt se uspešno bliža zaključku
               oziroma realizaciji.</p>
               <p>Določitev organizacijske strukture policije v predlogu zakona, ki je pred nami, je
               neprimerna in v nasprotju z razumevanjem načela delitve oblasti. Ustava Republike
               Slovenije sicer določa, da zakon ureja organizacijo uprave ter pristojnosti in
               organizacijo ministrstev, vendar pa je tudi Zakon o državni upravi pristojnost za
               oblikovanje notranje organizacije organov državne uprave, s tem pa tudi odgovornost
               za oblikovanje strukture vladnega sektorja, prenesel na Vlado Republike Slovenije.
               Vladi je s tem zagotovljena potrebna fleksibilnost pri prilagajanju svoje
               organizacije položaju in potrebam družbenih sprememb, Državni zbor Republike
               Slovenije pa je razbremenjen odločanja o organizacijskih vprašanjih izvršilne
               oblasti. Glede na to, da je Vlada odgovorna za delo državne uprave, mora biti tudi
               pristojna za urejanje in odločanje o organiziranosti organov državne uprave.</p>
               <p>Zaradi vsega navedenega Vlada Republike Slovenije nasprotuje Predlogu zakona o
               spremembah Zakona o policiji. Hvala lepa.</p>
            </sp>
            <sp xml:id="SDZ5-Redna-26-2011-03-24.sp83">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Prehajamo na predstavitev stališč poslanskih skupin. Gospod Miran Potrč bo predstavil
               stališče Poslanske skupine Socialnih demokratov.</p>
            </sp>
            <sp xml:id="SDZ5-Redna-26-2011-03-24.sp84">

               <speaker>MIRAN POTRČ:</speaker>

               <p>Hvala lepa, gospod podpredsednik. Predstavniki Vlade, gospe in gospodje!</p>
               <p>7. člen Zakona o policiji, ki se želi spreminjati s predlogom za spremembe zakona,
               določa, da je policijska uprava območna organizacijska enota policije, ustanovljena
               na določenem območju države, in da policijske uprave, njihovo območje in sedeže
               določa vlada. Ta člen se želi spremeniti tako, da bi se v Zakonu o policiji določilo,
               katere so policijske uprave, ki delujejo v okviru naše države, in kakšni so njihovi
               teritoriji. Do tega predloga so predlagatelji dopolnitev oziroma sprememb zakona
               prišli, ker ni tajno, ampak javno, da se v okviru reorganizacije policije
               pripravljajo tudi predlogi sprememb policijskih uprav iz razloga, tako trdijo v
               policiji, da bi se zagotovila večja učinkovitost dela v policiji, z zatrditvijo, da
               se s tem ne bi zmanjšal operativni del policistov, da se s tem ne bi zmanjšala
               varnost na določenih območjih, saj bi šlo predvsem za spremembe na področju
               administrativnega dela policije. Uniformirani del policije, operativno delo policije
               bi ostalo v enaki meri oziroma glede na različne potrebe še bolj prilagojeno
               konkretnim razmeram.</p>
               <p>Mislim, da je gotovo mogoče in prav, da se v okviru reorganizacije razpravlja o tem,
               ali je predlog, ki je nesporen, da se ukinejo policijske uprave v Postojni, Slovenj
               Gradcu in Krškem, šteje za ustreznega ali ne. Vendar mislim oziroma sem trdno
               prepričan in tudi naša poslanska skupina, da se tega ne da reševati na ta način, da
               se policijske uprave togo zapišejo v zakonu in da bi vsako organizacijsko spremembo,
               ki bi bila kdaj potrebna, morali spreminjati s spremembami zakona.</p>
               <p>Pri tem je prav opozoriti tudi na dejstvo, da so vsa bistvena vprašanja organizacije
               uprave urejena v državi na enak način, najmanj že od leta 1998 je v Zakonu o policiji
               določba, da vlada določa sedeže policijskih uprav, enake določbe so za upravne enote
               – Vlada jih določa, ne Državni zbor -, enake določbe so za Carinsko upravo in za
               Davčno upravo, določa jih Vlada, ne Državni zbor. Skratka, kjer gre za organizacijo
               upravnih organov, je vlada tista, ki določa njihovo organizacijo, kjer gre pa za
               pravosodne organe, se pa res s posebnimi predpisi s področja pravosodja to ureja.</p>
               <p>Menim, da predlog lahko odraža različne poglede o predlagani reorganizaciji, vendar
               je nesprejemljiva pot, po kateri bi se strogo določilo v zakonu, kako se organizirajo
               policijske uprave, kar je nesprejemljivo. Hvala lepa.</p>
            </sp>
            <sp xml:id="SDZ5-Redna-26-2011-03-24.sp85">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospod Zvonko Černač bo predstavil stališče Poslanske skupine Slovenske demokratskega
               stranke.</p>
               <p>Prosim.</p>
            </sp>
            <sp xml:id="SDZ5-Redna-26-2011-03-24.sp86">

               <speaker>ZVONKO ČERNAČ:</speaker>

               <p>Še enkrat lep pozdrav, spoštovane kolegice, spoštovani kolegi, vsi ostali
               prisotni!</p>
               <p>V Poslanski skupini Slovenske demokratske stranke podpiramo vse aktivnosti in ukrepe,
               ki vodijo k učinkovitejšemu delu javne uprave, in to na vseh področjih, seveda tudi
               na področju policije. Zaradi tega je ta predlog zakona na nek način anahronizem, ker
               ohranja oziroma poskuša ohraniti obstoječe stanje organiziranosti, za katerega tudi v
               Poslanski skupini Slovenske demokratske stranke menimo, da ni najbolj optimalno,
               vendar pa predlog, s katerim je prišla nedavno tega policija oziroma vodstvo
               Ministrstva za notranje zadeve o ukinitvi treh od 11 policijskih uprav, ne odgovarja
               na vprašanje večje učinkovitosti in večje operativne usposobljenosti delovanja
               policije na območju Republike Slovenije. Predlog je slab, nedodelan, je škodljiv in
               siromaši tako področje javne varnosti kot dostopnosti do ustreznih storitev javne
               uprave, med katere sodijo tudi storitve varnosti oziroma policije na posameznih
               območjih, območjih v tej državi.</p>
               <p>Predstavlja tudi nevaren poskus vedno večje centralizacije, ki se uvaja v tem
               mandatu, izrazito, postopno, vendar dosledno, kajti istočasno, ko se ukinjajo
               posamezna področja organiziranosti v posameznih pokrajinah te države, tako na
               področju javne uprave, državne uprave kot na področju zdravstva – slišimo o ukinitvi
               posameznih porodnišnic in tako naprej –, se na drugi strani izrazito krepi javna
               uprava v centrali, v Ljubljani. V tem mandatu je bilo ustanovljenih preko 10
               različnih novih javnih agencij, ki imajo vse sedež v Ljubljani in ki vse ne
               zagotavljajo cilja večje učinkovitosti in večje gospodarnosti pri upravljanju javnih
               zadev. Tak tipičen je, recimo, Agencija za upravljanje kapitalskih naložb, kjer se je
               nedavno tega pokazalo, da bi zdaj rabili, po tistem ko je bila ustanovljena, še eno
               agencijo, da bi usklajevala interese med Kadom, Sodom in to novo agencijo.</p>
               <p>Skratka, namen tega zakona je predvsem preprečitev slabih rešitev, ki jih namerava v
               kratkem sprejeti Vlada, ki bodo na eni strani zmanjšale nivo zagotavljanja varnosti v
               posameznih okoljih v Republiki Sloveniji, na drugi strani pa trdimo, in to
               argumentirano, podražile delovanje policije v teh okoljih. Ne pocenile, kot se želi
               prikazati pri tem modelu neustrezne reorganizacije, ki pomeni ukinitev 3 od 11
               uprav.</p>
               <p>Skratka, predlagamo, da se ta nesrečni poskus zaustavi, da se v zakonu določi
               organiziranost tako, kot jo poznamo danes v 11 policijskih upravah, kar ni nič
               neobičajnega. Takšne rešitve so v preteklosti v zakonu že bile uveljavljene. Konec
               koncev imamo model organiziranosti, ki ga določa zakon, utemeljen na področju
               sodstva, na področju tožilstva in še marsikje. Predlagamo, da se Vlada resno spopade
               s tem, kar je problem v tej državi, problem premajhne učinkovitosti javnega sektorja
               v celoti, katerega del je tudi policija. In doseganje večje učinkovitosti tega dela,
               ko govorimo o policiji, ni mogoče na tak način, kot se predlaga sedaj, pač pa na
               način, da se tudi tam učinki kažejo skozi posamezne aktivnosti, ki so izvedene. Nam
               nič ne pomaga statistični pregled, koliko več je kaznivih dejanj bilo odkritih v
               posameznem obdobju, ampak dejanski izplen na tem področju. V policiji bi morali
               vedeti za vsakega konkretnega kriminalista, kakšen je njegov dejanski prispevek k
               preiskanosti, kaj se z zadevami, ki jih ima v obdelavi, katere operativno vodi, tudi
               na koncu zgodi, koliko odstotkov od tistega, kar je procesirano, se dejansko v
               učinkovitem smislu tudi zaključi v celotnem sistemu. Samo na tak način je mogoče
               pridobiti najboljše kadre, jih na ustrezen način stimulirati, po lestvici rangirati
               višje in dobiti postopno tudi učinkovit sistem, ki bo tudi skozi to
               profesionalizacijo neodvisen od vsakodnevne politike.</p>
               <p>Temu, čemur smo priča zdaj v zadnjih dveh letih, tudi zaradi te nesrečne okoliščine,
               ki ni najbolj posrečena in bi se je veljalo v prihodnje z ustrezno novelo zakona
               izogniti, da je ena politična stranka tako močno vpeta v operativno delovanje
               represivnega aparata, ki se mu reče policija, tožilstvo in sodišča, tudi zaradi te
               nesrečne okoliščine smo daleč od tega, da bi lahko govorili o tem, da sistem deluje
               najbolje, najoptimalneje, najbolj učinkovito. Ta sprememba, ki se napoveduje in ki jo
               želimo z novelo preprečiti, o ukinitvi treh policijskih uprav tudi ne rešuje
               bistvenega problema. Od 9 tisoč 220 zaposlenih v policiji jih je okrog 2 tisoč na
               terenu. Okrog 2 tisoč ljudi iz celega sistema oziroma manj kot 20 % je tistih, ki
               dejansko delujejo operativno, vse ostalo je tak ali drugačen administrativni kader.
               In strinjamo se: v tem delu so potrebne spremembe, treba jih je urediti na območju
               celotne države, vendar pa jih ni mogoče uresničiti na način 11 minus 3. Zakaj ne 11
               minus 5 ali pa 11 minus 8 ali 11 minus enajst, konec koncev? Zakaj je sploh potrebnih
               enajst policijskih uprav? Potrebni so ljudje v posameznih okoljih, ki bodo opravljali
               svoje naloge. Niso potrebni šefi, s tem se strinjamo, vendar pa so potrebni ljudje,
               ki lahko delujejo samostojno, ki se merijo po tem, kako učinkovito je njihovo delo
               skozi primere, ki jih obravnavajo, in ne skozi take ali politične akcije, kot smo jim
               bili priča v zadnjem mandatu neštetokrat; ne dolgo tega pri enem od poslancev,
               gospodu Magajni, kjer se je ta sistem zlorabil, odkrito zlorabil zaradi tega, da se
               ga je poskušalo diskreditirati z neko fotografijo v računalniku. Ko se je proces
               sprožil s preiskavo po enem letu in pol, ko naj bi se ta nedolžna fotografija tam
               pojavila.</p>
               <p>Skratka, delovanje in spremembe zakonodaje in organiziranosti morajo iti v smeri, ko
               bodo omogočile učinkovitejšo izrabo potenciala, ki ga policija nedvomno ima. Policija
               ima izredno visoko usposobljen kader in po našem mnenju se ga da bistveno bolje
               izkoristiti, vendar pa način, ki je bil ubran, ni najbolj primeren.</p>
               <p>Govora je o tem, da bo ta model, ko se ukinjajo tri policijske uprave, Krško, Slovenj
               Gradec in Postojna, prinesel prihranke. Za eno od teh lahko povem, da temu ne bo
               tako. Postojna deluje v državnih prostorih, ima na razpolago še dodatne prostore, ki
               so bili namenjeni že pred časom, tudi v dolgoročnih razvojnih programih te države, za
               namen policije, to je en velik kompleks bivše vojašnice, kjer bi lahko uredili vse,
               kar je potrebno za delovanje na tem področju in tudi širše. Na drugi strani pa Koper,
               kamor se seli večji del te dejavnosti in tudi kadrovskega potenciala, ker se objekt
               izpraznjuje in je predviden, mislim, da celo za prodajo; kjer ta policija zdaj
               deluje, deluje v neprimernih prostorih. Stavba je najeta, mislim da, od Stavbenika,
               se poseda, treba jo je sanirati ... In zanimivo, ravno v obdobju, ko se je ta
               informacija o temu preoblikovanju začela pojavljati v medijih, po tistem ko so tudi
               sindikati v policiji govorili o tem, da s tem projektom niso bili seznanjeni in da je
               bil pripravljen v nekem ozkem krogu in šele potem ko je bil že pripeljan do neke
               točke, ko naj bi se začel uvajati, so bili sindikati s tem seznanjeni, po tistem, ko
               so se te informacije začele plasirati v medije, smo brali v enem lokalnem dnevniku na
               tistem območju kar nekaj člankov o tem, kako je ta stavba nevarna za življenje in
               delo ljudi, ki delajo v njej, ker se posega, ker visi. Prej ni bilo informacij o tem,
               zdaj jih pa ponovno ni bilo v tistem obdobju, ko so bile najbolj intenzivne razprave
               o tem, ali je to primerno ali ne, da se tri policijske uprave ukinjajo. Cela serija
               člankov je govorila o tem, da bo pa vendar treba zagotoviti nekaj drugega, pojavile
               so se spet špekulacije o nekih lizinških, najemih poslih in tako naprej, še posebej
               zaradi tega, ker bo kar nekaj kadra prišlo iz policijske uprave Postojna v Koper.
               Zdaj mi pa povejte, kakšna je tukaj racionalnost – če že o njej govorimo? Približno
               5- do 10-krat dražje so nepremičnine v Kopru kot v Postojni, ob tem da so v Postojni
               državne, so v lasti te države, v Kopru pa so v najemu, so neprimerne, stavbo je treba
               sanirati, verjetno celo porušiti, zgraditi drugo ali pa drugo najeti za potrebe
               delovanje te institucije. Ne vem, kako je na drugih dveh območjih.</p>
               <p>Skratka, tu je samo eden od primerov, ki govori o tem, da ne drži podatek o tem, da
               bo sprememba organiziranosti pomenila racionalnejše delovanje policije. V tem delu
               gotovo ta podatek ne drži. V enem delu bo pomenila večjo operativnost posameznih
               izvajalcev, verjetno, da se bo nekaj tistih, ki zdaj opravljajo tudi takšne ali
               drugačne šefovske naloge, moralo bolj posvetiti delu na terenu, in to je dobro.
               Vendar zato ni treba ukinjati posameznih institucij, zaradi tega ni treba siromašiti
               posameznih okolij z odlivom visoko usposobljenega kadra iz teh okolij, kajti s tem se
               siromaši cela Slovenija, ne bogati se pa Ljubljana. S tem se nič ne bogati centrala,
               ampak se siromašijo vsi. Strokovnjaki napovedujejo, da se bo ob vseh teh negativnih
               okoliščinah tudi poslabšala varnostna slika, kar verjetno drži, odzivni časi bodo
               gotovo drugačni, predvsem pa se bo poslabšala percepcija te varnostne situacije v tem
               okolju, ker bo ta psihološki občutek, da je ta varnost oddaljena, povzročil pri
               ljudeh neugoden občutek.</p>
               <p>Torej, v Poslanski skupini Slovenske demokratske stranke menimo, da bi morali tako na
               področju organiziranosti in delovanja policije kot na vseh področjih v javni upravi
               pripraviti ustrezne celovite spremembe, ki bi omogočile na eni strani neodvisno in
               strokovno delo vseh teh institucij, odpravlja vse tisto, kar je nepotrebno pri tem
               delu, in v največji meri, kot je mogoče, tudi skozi normativno ureditev odmaknile
               delovanje teh služb od vsakodnevne politike. Žal ta ukinitev ni pravi korak na tej
               poti. Tudi spremembe, ki so se zgodile v tem mandatu, ko so generalnega direktorja
               policije vezale strogo na politično osebo, so se izkazale kot slabe.,Tudi spremembe,
               ki so se zgodile, so bile verjetno v prvi fazi dobronamerne glede specializirane
               institucije, so s preveliko vezavo na en politični subjekt bile neustrezne. In
               menimo, da je treba to področje urediti premišljeno na tak način, da bo zagotovljena
               čim večja operativna usposobljenost policije, da se ohrani operativno delovanje v
               posameznih okoljih in da bo na drugi strani omogočeno učinkovito delo na območju
               celotne države. Do takrat pa predlagamo, da se ta projekt ustavi in edini način, da
               se ga ustavi, je sprejem novele zakona, ki uzakonja sedanjo ureditev. Hvala lepa.</p>
            </sp>
            <sp xml:id="SDZ5-Redna-26-2011-03-24.sp87">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Zares bo prestavil gospod Alojzij Potočnik.</p>
            </sp>
            <sp xml:id="SDZ5-Redna-26-2011-03-24.sp88">

               <speaker>ALOJZIJ POTOČNIK:</speaker>

               <p>Spoštovani!</p>
               <p>Naj na začetku le spomnim na primerjavo organiziranosti policije z organiziranostjo
               državnega tožilstva in sodišč v Republiki Sloveniji, ki jo kot eden od poglavitnih
               razlogov za spremembe zakona navajajo predlagatelji. V Poslanski skupini Zares-nova
               politika ne vidimo tehtnega razloga, da se tudi organizacijske strukture policije na
               ravni policijskih uprav določi v zakonu in ne v podzakonskem aktu. In sicer
               predlagatelji predlagajo določitev 11 policijskih uprav, njihovih sedežev in območij,
               ki sledijo obstoječi organizacijski strukturi, kar po njihovem mnenju ne bo
               povzročalo ovir pri izvajanju del in nalog policije. Dejstvo pa je, da se ravno s
               tako ureditvijo onemogoča proces reorganizacije policije, kajti le-ta bi moral biti
               usmerjen v učinkovitejše in uspešnejše delo.</p>
               <p>Naj se vrnem nazaj, primerjava organiziranosti policije z organiziranostjo državnega
               tožilstva in sodišč nikakor ni mogoča. Državno tožilstvo, ki ga določa zakon o
               državnem tožilstvu, je namreč kot del pravosodja samostojni državni organ, vemo pa,
               da je policija organ v sestavi Ministrstva za notranje zadeve.</p>
               <p>Nadalje. Sodišča so del pravosodne oblasti, kateri organizacijo določa zakon o
               sodiščih. Torej je določitev organizacijske strukture v predlogu zakona neprimerna,
               prav tako pa je v nasprotju z razumevanjem načela delitve oblasti. Drži sicer, da
               Ustava Republike Slovenije določa, da zakon ureja organizacijo uprave ter
               pristojnosti in organizacijo v ministrstvu. Poudariti pa je treba, da zakon o državni
               upravi pristojnost za oblikovanje notranje organizacije organov državne uprave, s tem
               pa tudi odgovorno za oblikovanje strukture vladnega sektorja, prenesel na Vlado
               Republike Slovenije. Ponavljam torej: na Vlado Republike Slovenije. S tem je Vladi
               zagotovljena potrebna fleksibilnost pri prilagajanju svoje organizacije, položaju in
               potrebam družbenih sprememb, Državni zbor Republike Slovenije pa je razbremenjen
               odločanja o organizacijskih vprašanjih izvršilne oblasti. Glede na povedano, da je
               Vlada tudi odgovorna za delo državne uprave, mora biti posledično pristojna tudi za
               urejanje in določanje organiziranosti organov državne uprave.</p>
               <p>Če povzamem na koncu. Zakon o državni upravi določa, da je za organizacijo organov
               državne uprave pristojna Vlada in pa organi državne uprave sami. V Poslanski skupini
               Zares predloga zakona ne bomo podprli, saj menimo, da je predlog usmerjen v
               zaustavitev konkretnega procesa reorganizacije policije, nikakor pa splošno ne ureja
               tistih razmerij, ki bi jih seveda kot zakon moral slediti. Hvala.</p>
            </sp>
            <sp xml:id="SDZ5-Redna-26-2011-03-24.sp89">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Slovenske ljudske stranke bo predstavil gospod Franc
               Bogovič.</p>
            </sp>
            <sp xml:id="SDZ5-Redna-26-2011-03-24.sp90">

               <speaker>FRANC BOGOVIČ:</speaker>

               <p>Lep dober dan. Spoštovani podpredsednik, kolegice in kolegi, spoštovani državni
               sekretar in vsi ostali!</p>
               <p>Vesel sem, da je zakon o spremembah zakona o policiji prišel na dnevni red Državnega
               zbora in namen te novele zakona o policiji, ki ga obravnavamo, je enostaven in povsem
               jasen: zapisati v zakon, da imamo v Republiki Sloveniji 11 policijskih uprav in tudi
               povsem jasno definirati njihova območja.</p>
               <p>V Poslanski skupini Slovenske ljudske stranke podpiramo takšno ureditev, kajti na ta
               način bo pri prihodnjih spremembah svoje mnenje lahko podal tudi Državni zbor. Kajti
               ne moremo preprosto reči, da pri takšnih spremembah v taki organizaciji, da so tudi
               politične narave in da v taki odločitvi odloča samo Ministrstvo za notranje zadeve,
               poslanci pa pri teh odločitvah ne smemo sodelovati. Drži, da gre mogoče za neko
               zadevo, ki bi lahko bila operativno v pristojnosti Ministrstva za notranje zadeve,
               drži pa tudi to, da smo po izkušnji, ki se je zgodila v zadnjem letu, bili deležni po
               našem prepričanju enega povsem napačnega pristopa, da v tej organizaciji niso
               sodelovali niti tisti, ki se jih najbolj tangira znotraj same policije, in tudi
               lokalna okolja, v katerih se dogajajo precejšnje spremembe. Vlada Republike Slovenije
               ostro nasprotuje predlogu zakona. Njen glavni argument pa je, da je v nasprotju z
               razumevanjem načela delitve oblasti, da rabi fleksibilnost pri prilagajanju svoje
               organizacije položaja in potrebam družbenih sprememb. Še več, Državnega zbora ne želi
               obremenjevati s svojimi zamislimi o organizaciji slovenske policije. Hkrati pa v
               mnenju tudi toži, da je izključen namen obravnave novele zakona onemogočenje procesa
               reorganizacije policije, ki si jo je zadala.</p>
               <p>Spoštovani, nekaj ste pozabili v tem celotnem procesu. Namreč, na ljudi, ki živijo na
               območjih, ki bodo deležni te tako imenovane reorganizacije, ki ste si jo zamislili.
               Govorim o zloglasnem projektu Libra, ki, poenostavljeno rečeno, Policijsko upravo
               Krško priključuje novomeški, Policijsko upravo Slovenj Gradec celjski policijski
               upravi in postojnsko upravo h koprski policijski upravi. Gre za projekt, za katerega
               smo poslanci in župani teh območij ter vsi, ki jih to dejansko zadeva, pravzaprav
               izvedeli iz medijev. Projekt, ki je bil že več kot v teku, ki je na koncu predvideval
               samo seznanitev s svojimi zaključki. Nikakor ne držijo trditve, da je projekt
               usklajen. Zanj do zadnjega niso vedeli niti sindikati, niti uslužbenci, niti o tem
               niso bili obveščeni občinski sveti v občinah na teh območjih.</p>
               <p>Navaja se, da bo združevanje manjših policijskih uprav približalo modelu večjih
               uprav, ki so učinkovitejše in bolj ekonomične. Ne vemo, katera učinkovitost je tukaj
               mišljena, verjetno organizacijska. Vendar glede na dejstvo, da je policija javna
               služba, tako rekoč servis občanov, je edino merilo merjenje njene učinkovitosti
               stopnja zadovoljstva uporabnikov z opravljenimi storitvami. Že samo podatke o stopnji
               preiskanosti kaznivih dejanj jasno pove, kje je ta učinkovitost večja: prav v teh
               manjših upravah! Primerjavo obsega dela v Ljubljani in Krškem, Postojni, Slovenj
               Gradcu podajati kot vzrok za reorganizacijo, je popolnoma nesprejemljivo, kajti nekdo
               opravlja to delo na površini, ne vem, tisoč kvadratnih kilometrov, nekdo pa zgolj
               znotraj enega mesta. V veliki meri so bile te primerjave precej ponesrečene. To ni
               prilagajanje varnostnim potrebam na območju cele države, to je smer centralizacije
               upravljanja policije. Po takšni logiki, kot jo zagovarja Vlada, sploh ne potrebujemo
               policijskih uprav in lahko vse policijske postaje vodimo iz generalnega direktorata
               iz Ljubljane.</p>
               <p>Govori se o nekakšnih prihrankih, nihče pa ne govori o konkretnih številkah. Ko smo
               želeli preveriti, kaj bi to pomenilo v prihrankih, v evrih, nismo prišli daleč. Če
               govorimo o konkretnih številkah in stroških ter organizaciji sploh delovanja
               policijske uprave ali kakršnekoli že nove organizacije, jih nove organizacije samo
               povečujejo, nikjer se ne bo zmanjševalo. Mogoče se bo zmanjšalo nekaj vodstvenega
               dodatka, ki ga imajo v teh samostojnih enotah trije oziroma štirje zaposleni. Na
               Policijski upravi Krško pa so izračunali, da bodo vsi ostali stroški samo večji. Od
               93 delovnih mest, ki bi se jih na tak način preoblikovalo oziroma spremenilo, tako da
               se delavci pričnejo voziti v Novo mesto na nova delovna mesta, se sedanj stroški
               prevoza z 8 tisoč 500 evrov dvignejo na 33 tisoč evrov. Da o stroških najema in
               vzdrževanja prostorov niti ne govorimo. Verjetno podobni izračuni obstajajo tudi za
               Koroško in Postojno.</p>
               <p>V gradivu smo tudi zasledili navedbe, da obstaja možnost odprodaje teh poslovnih
               prostorov v Krškem, najbrž bi bilo na katerem drugem koncu pa treba graditi ali
               najeti nove prostore.</p>
               <p>Če pogledamo malo podrobneje samo dogajanje v Posavju, ki je tudi deležno te
               spremembe, in bi se naj združevalo s Policijsko upravo Novo mest. Eden od osnovnih
               razlogov za ustanovitev Policijske uprave Krško v 80. letih prejšnjega stoletja je
               bil tudi takrat utemeljevan in tudi pogojevan s strani Agencije za jedrsko varnost v
               luči zagotovitve primerne varnostne slike v okolju, v katerem se umešča jedrski
               objekt, to je Nuklearna elektrarne Krško. In tudi sedaj se še redno pregledujejo tudi
               ta stanja na področju varnosti, kjer so ravno pri zadnjem pregledu odgovornih iz
               Agencije za jedrsko varnost z Dunaja ugotovili primerno situacijo, kar se tiče
               varnostne slike. Na drugi strani je sicer Posavje okolje, ki ima 80 kilometrov
               državne meje z Republiko Hrvaško; meje, za katero je milijonsko mesto Zagreb. Danes
               je tukaj veliko schengenskih policistov, kajti tukaj sta tako mejni prehod Obrežje
               kakor tudi železniški prehod Dobova kot dva največja tranzitna prehoda s schengensko
               mejo. Ko bo v prihodnje z vstopom Hrvaške v Evropsko unijo odpravljen v bodočnosti
               tudi schengenski režim na tem območju, bo Zagreb kot urbano koncentrirano središč
               velika možnost in grožnja za varnostno sliko v posavskem prostoru, kakor je bilo to
               tudi že v preteklosti.</p>
               <p>Na očitke se s strani Vlade Republike Slovenije večina odgovorov glasi, da se ne bo
               nič spremenilo. Če je res tako, potem se resnično pojavlja vprašanje, zakaj se
               lotevamo tega projekta, ali ni mogoče administrativne reorganizacije izvesti na ravni
               sedanje ureditve. Kje je tu upoštevanje človeškega faktorja? Kje je tu krepitev
               partnerskih odnosov policije z lokalno skupnostjo, vpetost v okolje ter sodelovanje z
               ljudmi? Povsem človeško je, da so pri vsakem združevanju oddaljena področja v drugem
               planu. Tako se vedno poskrbi za centre, potem pa šele za vse ostale. To je širši
               problem Republike Slovenije. Podobno usodo deli tudi Koroška, kjer – mislim, da
               upravičeno – pravijo, da se onstran meja za Korošce bolje skrbi kot pa na tej strani.
               Podobno lahko rečemo tudi za posavski prostor.</p>
               <p>Govorimo o tem, da gre za poenostavljanje, brez proučitve učinkov na lokalno okolje.
               V gradivu za reorganizacijo policijskih uprav je tudi točka, zakaj je model
               organiziranosti osmih policijskih uprav prilagojen bodočim pokrajinam: po ustanovitvi
               pokrajin ne bo treba ponovno organizirati policijskih uprav. V primeru ustanovitve
               šestih pokrajin je mogoča relativno enostavna prilagoditev z združitvijo policijskih
               uprav Koper in Nova Gorica s sedežem v Kopru, policijskih uprav Maribor in Murska
               Sobota s sedežem v Mariboru v roku dveh let po ustanovitvi pokrajin. Oprostite, to so
               navedbe iz te gradiva. Resnično poslanci in župani morda s čim nismo seznanjeni, kaj
               se bo zgodilo v Sloveniji, medtem ko je policija očitno že predhodnica
               reorganizacije, ki jo nekdo želi v Sloveniji izpeljati.</p>
               <p>Spoštovani, ukinitev nekaterih policijskih uprav – mislim, da se je pokazalo v
               zadnjem času, da to ni racionalizacija, da gre predvsem za centralizacijo
               upravljanja, tako kot so težnje trenutne vlade že cel mandat tudi na drugih
               področjih. Na vsak način bi radi Posavje in Koroško ukinili kot samostojni regiji in
               ju tako kot Postojno priključili nekam drugam. Kaj ima Krško z Novim mestom, kaj
               Slovenj Gradec s Celjem in kaj ima Postojna s Slovenskim primorjem? Določena okolja
               preprosto potiskate na obrobje. Največji problem Evrope danes je koncentracija
               prebivalstva v velikih mestih in depopulizacija podeželja. Temu, kar počne trenutna
               vlada – s tem ukrepom pa še s katerim drugim – v našem posavskem prostoru vsi štirje
               sveti posavskih občin ostro nasprotujejo. Pa tudi drugi ukrepi, kot je ukinjanje
               porodniških oddelkov in podobno, koncentracija energetike in podobno, govori v prid
               tem našim trditvam in enostavno se v tem prostoru s tem ne moremo strinjati in
               želimo, da se ti procesi zaustavijo. Kakorkoli se bo spreminjala organiziranost na
               regionalni ravni, vedno bo nekdo manjši, vedno bo nekdo manj obremenjen in bo treba
               nekoga ukiniti. Projekt Libra je projekt enega ministrstva oziroma projekt organa v
               sestavi, to je Generalne policijske uprave. Torej gre ponovno, kot že tolikokrat v
               naši zgodovini, za parcialen pristop. Vsaka parcialna rešitev pa ima tudi parcialne
               rezultate.</p>
               <p>Ocenjujemo, da gre dejansko za projekt, ki nadaljuje pot, ki se v zadnjih dveh, treh
               letih izrazito kaže, pot odtujenosti države od ljudi. Tipičen primer je tudi že
               generalno vodenje policije danes, kjer dejansko nihče več ne ve, kdo je njegov
               rajonski policist, kar se je v preteklosti zelo dobro vedelo. Sam imam določene
               izkušnje tudi iz Združenih držav Amerike, kjer so zelo jasno povedali, da so po letu
               1968, ko so se zgodile velike demonstracije, naredili zelo jasno analizo, zakaj se je
               to zgodilo. In eden ključnih razlogov je bilo to, da se je država, predvsem pa
               policija v celoti oddaljila od ljudi. In takrat je šlo pri njih za ravno obraten
               proces, kot se v ljubi Sloveniji odvija v zadnjih letih. Se pravi, da sta se želeli
               država in policija približati ljudem, delovati med njimi in na tak način učinkoviteje
               opravljati svoje delo.</p>
               <p>V Slovenski ljudski stranki smo tudi sicer ostri nasprotniki teh trendov, ki se
               odvijajo v zadnjih letih, zato v Poslanski skupini Slovenske ljudske stranke
               nasprotujemo takšnim pristopom, ki bi jim lahko mirno rekli pisarniške
               reorganizacije, zato podpiramo predlog zakona, ki bo zakonsko določil ureditev
               slovenske policije, ki se je s tega gledišča v preteklosti pokazala tudi kot ustrezna
               in deluje v redu. Mislim, da je treba kaj postoriti znotraj te organizacije, ne zopet
               voditi to veliko centralizacijo, ki se sedaj predvideva.</p>
               <p>V Slovenski ljudski stranki bomo predlagani zakon, ki bo te policijske uprave tudi
               zapisal v zakonu, kakor so danes, podprli.</p>
            </sp>
            <sp xml:id="SDZ5-Redna-26-2011-03-24.sp91">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine DeSUS bo predstavil gospod Matjaž Zanoškar.</p>
            </sp>
            <sp xml:id="SDZ5-Redna-26-2011-03-24.sp92">

               <speaker>MATJAŽ ZANOŠKAR:</speaker>

               <p>Hvala, spoštovani predsedujoči. Spoštovani državni sekretar, kolegice in kolegi!</p>
               <p>Dovolite, da predstavim stališče Poslanske skupine DeSUS glede Predloga zakona o
               spremembah zakona o policiji. Seveda sem v zelo nerodnem položaju, ker sem hkrati
               tudi župan ene od občin, kjer se policijska uprava ukinja. Vendar bom vseeno
               predstavil stališče, ki je večinsko za našo poslansko skupino. Moji kolegi iz
               poslanske skupine namreč menijo, da sem se od takrat ko je iz medijev bila razbrana
               informacija o ukinitvah treh policijskih uprav, zelo angažiral, da sem prepoznal pro
               in kontra vse razloge za ukinitev in tudi za neukinitev teh policijskih uprav, zato
               so menili, da je prav, da tudi predstavim to naše mnenje.</p>
               <p>Dejstvo je, da predlog zakona ne prinaša nekaj novega. Sedanji zakonsko stanje: Zakon
               o policiji v 9. členu določa, da je policijska uprava območna organizacijska enota
               policije, ustanovljena na določenem območju. Policijske uprave in njihova območja in
               sedeže določa Vlada. Sedanje dejansko stanje govori o tem, da je na območju Republike
               Slovenije organiziranih 11 policijskih uprav. Predlagano zakonsko stanje je jasno
               določena zakonska opredelitev s poimenovanjem policijskih uprav in s preciznejšo
               opredelitvijo območij policijskih uprav. Torej, predlagano stanje je, da bo v
               Republiki Sloveniji organiziranih 11 policijskih uprav. Če bi se kdo vprašal, čemu
               torej je potrebna sprememba zakona, je odgovor zelo jasen. Na zakonsko raven torej
               nedvoumno povzdigujemo določitev policijskih uprav in njihovih območij. V javnosti je
               namreč aktualna novica, informacija, da bo ministrstvo ukinilo 3 policijske uprave.
               Torej Policijsko upravo Slovenj Gradec, Policijsko upravo Krško in Postojno. Za ta
               projekt je bila menda oblikovana delovna skupina že v letu 2009, vendar smo tisti, ki
               se nas morebitna ukinitev najbolj dotika in tiče, bili s tem seznanjeni šele konec
               lanskega leta.</p>
               <p>Skratka, v Poslanski skupini DeSUS je večinsko stališče, da predlog tega zakona s
               čisto formalnega vidika ni potreben. Smo pa tudi presojali učinke morebitnih ukinitev
               z vidika varnosti ljudi, ki je seveda na prvem mestu, z vidika organizacijske,
               finančne učinkovitosti, socialne slike zaposlenih in tudi lokalnega vidika.
               Nezanemarljivo je tudi dejstvo in vprašanje politične konotacije ukrepa ministrstva
               sploh z vidika oblikovanja novih pokrajin.</p>
               <p>Naša poslanska skupina je torej večinsko zavzela stališče, da sedaj veljavni zakon
               primerno ureja ureditev in vprašanja, zato noveliranje ni potrebno. Seveda to je
               večinsko stališče naše poslanske skupine, čeprav imam osebno svoje stališče, ki ga
               bom pojasnil v nadaljnji obrazložitvi. Hvala.</p>
            </sp>
            <sp xml:id="SDZ5-Redna-26-2011-03-24.sp93">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Slovenske nacionalne stranke bo predstavil gospod Silven
               Majhenič.</p>
               <p>Prosim.</p>
            </sp>
            <sp xml:id="SDZ5-Redna-26-2011-03-24.sp94">

               <speaker>SILVEN MAJHENIČ:</speaker>

               <p>Spoštovani gospod podpredsednik, spoštovani državni sekretar!</p>
               <p>Racionalizacija in reorganizacija v policiji je bila pričakovana, saj kot vidimo, se
               na vseh področjih proračunskih uporabnikov število zaposlenih povečuje, tako da je na
               nek način treba pozdraviti, da se začnejo krčiti delovna mesta, ki so neproduktivna
               ter namenjena le samemu sebi. Na povečanje števila delovnih mest niso imuni nikjer in
               prav bi bilo, da se zadeve lotijo po vseh ministrstvih. Kot vidimo, je projektna
               skupina pripravila sistemske projekte, ki bodo imeli učinek na reorganizacijo
               policije na državni in regionalni ravni. Že ob sprejemu novele zakona iz leta 2009 je
               bilo ugotovljeno, da so spremembe potrebne, saj se je ugotavljalo, da je premalo
               operativnih delovnih mest in preveč zaposlenih v spremljajočih službah. Že takrat se
               je pojasnjevalo, da bo približno tisoč delovnih mest preneseno neposredno v
               policijsko operativo, kar se je v manjši meri tudi zgodilo. Zavedati se moramo, da je
               temeljno poslanstvo policije zagotavljanje čim višje stopnje varnosti državljanov in
               države. Pojasnjuje se, da se s koncentracijo specializiranih služb odpravlja
               podvajanje področij dela, povečuje se učinkovitost vodenja ter krepi operativa na
               terenu. Kar se jim zdi še posebej pomembno, je, da daje večjo samostojnost
               direktorjem policijskih uprav in komandirjem policijskih postaj ter zmanjšanja
               administracije in okrepitev operativne službe. Namen reorganizacije je, da se
               povečuje učinkovitost dela na terenu, s tem pa se bo zagotovila tudi večja varnost v
               lokalnem okolju, kajti ukinitev treh policijskih uprav ne pomeni manjše varnosti na
               terenu, ampak nasprotno, saj se bodo policijske uprave okrepile z več policisti, ki
               bodo opravljali delo na terenu. Zmotno je misliti, da več policijskih uprav nudi
               večji servis v policiji in da je zaradi tega delo na terenu učinkovitejše. Da delo na
               terenu poteka učinkovito, je odvisno od sposobnosti policistov in komandirjev na
               policijskih postajah ter od OKC-jev, ki vse dele operative dnevno spremljajo in
               usmerjajo, nikakor pa ne od števila policijskih uprav.</p>
               <p>Glede na majhnost Slovenije bi lahko imeli največ tri policijske uprave, vse ostale
               bi lahko ukinili, razpoložljivi kader pa premostili na policijske postaje, ki so
               podhranjene s kadri, še posebej na obrobjih države, kjer je potreba nujna in
               policisti preobremenjeni. Ne razumem, kako lahko nekateri pripisujejo velik pomen
               policijskim upravam, istočasno pa bi po manjših policijskih postaja ukinili
               dežurstva, ki so še kako pomembna za lokalno prebivalstvo, turiste pa tudi za same
               operativne službe, ki so na terenu. Verjamem, da se je delovna skupina lotila priprav
               reorganizacije strokovno in da bodo cilj doseženi kot so zastavljeni. Še posebej v
               tistem delu, ko govori o uravnoteženju organiziranosti policije na regijskem področju
               ter povečanje operativnih zmogljivosti policije z manj delovnimi mesti, menedžmenta
               in logistike ter več operativnimi delovnimi mesti.</p>
               <p>Stališče Slovenke nacionalne stranke je tukaj popolnoma jasno.</p>
            </sp>
            <sp xml:id="SDZ5-Redna-26-2011-03-24.sp95">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče poslanske skupine LDS bo predstavil gospod Milan Gumzar</p>
            </sp>
            <sp xml:id="SDZ5-Redna-26-2011-03-24.sp96">

               <speaker>MILAN GUMZAR:</speaker>

               <p>Hvala za besedo. Lepo pozdravljeni vsi zbrani v Državnemu zboru!</p>
               <p>Naj uvodoma povem, da Predloga zakona o spremembi zakona o policiji v Poslanskem
               klubu Liberalne demokracije Slovenije ne bomo podprli.</p>
               <p>Predlog zakona o policiji je zakon, s katerim se želi ohraniti status quo. Sprašujem
               se, ali si slovenska socialna demokracija ne želi učinkovitejše, uspešnejše policije.
               Iz novele zakona o policiji, ki so jo vložili, je namreč razbrati prav to. Če pustimo
               ob strani, da želijo predlagatelji v zakonsko materijo vnesti določila, ki tja ne
               spadajo, kar sicer ni posledica odločitve Ministrstva za notranje zadeve, ampak
               koncepta organiziranja slovenske državne uprave, in se osredotočimo na predlog zakona
               kot takega, ugotovimo, da je cilj predlagatelja ohranitev sedanjega organizacijskega
               sistema slovenske policije za vsako ceno. To pomeni na račun učinkovitejše in
               uspešnejše policije.</p>
               <p>Za osvežitev spomina: v okviru Ministrstva za notranje zadeve je bila ustanovljena
               delovna skupina z nalogo, da pripravi in izvede projekt reorganizacije policije na
               regijski ravni, cilji projekta, poimenovani Libra, so: prerazporeditev sil,
               prilagojenih varnostni problematiki, uravnoteženje organiziranosti na regijski ravni,
               povečanje operativnih zmogljivosti policije z zmanjšanjem števila delovnih mest
               upravljanja in logistike ter povečanjem števila operativnih delovnih mest,
               racionalizacija izrabe delovnih virov in ublažitev učinka postschengenskega obdobja.
               Delovna skupina je analizirala delovanje vseh policijskih uprav in s tem v začetku
               leta zaključila s pripravljalno fazo projekta. Ugotovljeno je bilo, da ima slovenska
               policija izrazito slabo razmerje, med operativnim in administrativnim delom. Vemo, da
               je bilo v zadnjih 10 letih kar nekaj poskusov povečanja števila policistov na terenu,
               ki pa so bili neuspešni.</p>
               <p>Delovna skupina projekta Libra je v prvi fazi implementacije sprememb na podlagi
               analize stanja in v skladu s cilji projekta predlagala združitev policijske uprave
               Krško in Novo mesto, Slovenj Gradec in Celje ter Postojna in Koper. Po tej
               reorganizaciji se bo število operativnih delavcev v enotah povečalo za 80. Treba je
               tudi poudariti, da bodo policisti in kriminalisti, ki so do zdaj opravljali
               operativno delo v policijskih upravah, ki se združujejo, to delo še naprej opravljali
               na istem območju kot pred reorganizacijo policijskih uprav. Nespremenjen ostaja tudi
               sedež njihovega delovnega mesta. Pomembno se je zavedati, da zaradi racionalizacije
               upravno-administrativnih funkcij policije nobenemu delavcu ne bo prenehalo delovno
               razmerje, znižali pa se bodo stroški poslovanja. Združevanje policijskih uprav je del
               procesa preoblikovanja dosedanjih 11 uprav na podlagi objektivnih in merljivih
               kriterijev.</p>
               <p>Projekt Libra je v začetni fazi implementacije, odvija se v najmanjših in varnostno
               najmanj problematičnih policijskih upravah, tekom izvajanja pa bo zajel celotno
               Slovenijo.</p>
               <p>Dolžnost in odgovornost slovenske policije je, da vsem Slovencem nudi enako
               kvalitetne usluge na področju zagotavljanja varnosti. Ključ do tega pa je učinkovita
               organizacija in povečanje kadra na terenu, kar sta ključna cilja projekta Libra.</p>
               <p>Vizija opozicije, Slovenske demokratske stranke, pri razvoju slovenske policije pa
               gre v popolnoma drugo smer, kakor lahko razumemo iz predloga novele zakona o
               policiji, ki so ga vložili njeni poslanci. Predlagatelji skušajo pod krinko
               zastopanja načel hitrosti postopkov, enakosti pred zakonom, enakosti varstva pravic
               in pravice do varstva preprečiti reorganizacijo slovenske policije in posledično
               ohraniti sistem, ki sicer funkcionira, ampak ima, kot je pokazala analiza delovne
               skupine projekta Libra, mnogo priložnosti za izboljšanje tako učinkovitosti in
               racionalizacije delovanja kot tudi splošnega povečanja standarda dela policije in
               posledično višje kvalitete zagotavljanja varnosti za vse nas.</p>
               <p>Vlada Republike Slovenije je odgovorna za delo državne uprave in je na podlagi zakona
               o državni upravi tudi pristojna za oblikovanje notranje organizacije organov državne
               uprave. V skladu z 21. in 76. členom Zakona o državni upravi je Vlada z Uredbo o
               organih v sestavi ministrstev določila policijo kot organ v sestavi Ministrstva za
               notranje zadeve. To pomeni, da je določanje notranje organiziranosti organa z zakonom
               nesprejemljivo, saj bi s tem zakonodajna veja oblasti posegala v organizacijo izvršne
               veje oblasti, kar pa je v nasprotju z osnovnim načelom delitve oblasti med
               zakonodajno, izvršno in sodno vejo. Dodatno pa takšen način urejanja notranje
               organizacije policije bistveno otežil procese organizacijskih sprememb, katerih namen
               je zagotavljanje učinkovitejšega in uspešnejšega dela policije.</p>
               <p>Na podlagi tega menim, da je namen predlagateljev novele zakona o policiji
               zaustavitev procesa reorganizacije, ne pa splošno urejanje družbenih razmer, kar je
               osnovni namen zakonov. Takšni izrabi zakonodajnega postopka pa v Poslanskem klubu
               Liberalne demokracije Slovenije ostro nasprotujemo.</p>
               <p>Slovenska policija je v svoji zgodovini doživela že marsikatero organizacijsko
               spremembo. Leta 1992 se je kot posledica združevanja uprave javne varnosti
               Trbovlje–Ljubljana z okolico in Ljubljana mesto število regionalnih enot zmanjšalo na
               11. V vsem tem času notranja organiziranosti regionalnih enot nikoli ni bila določena
               z zakonom. Predlagatelj utemeljuje ohranjanje trenutnega stanja na področju
               organizacije regionalnih enot policije tudi s primerjavo organiziranosti policije z
               organiziranostjo okrožnih sodišč in okrožnih državnih tožilcev. Pri tem je treba
               najprej razjasniti, da je državno tožilstvo kot del pravosodja na podlagi zakona o
               državnih tožilcih samostojni državni organ, sodišča pa so kot del pravosodne oblasti
               določene na podlagi zakona o sodiščih. Ne državno tožilstvo ne sodišča niso organi v
               sestavi ministrstva, tako kot to velja za policijo, zato tudi primerjave, kot jih v
               utemeljitvi podajajo predlagatelji zakona, niso mogoče. Nadalje takšno utemeljevanje
               ni tehtno, tudi če bi spregledali razlike v temeljih organizacijskih značilnostih
               omenjenih organov, saj so okrožna državna tožilstva in okrožna sodišča že sedaj
               teritorialno organizirana drugače kot na podlagi odloka o ustanovitvi območja in
               sedeža policijskih uprav v Republiki Sloveniji oziroma kot predlaga SDS organizirana
               policija. Konkreten primer, okrožno državno tožilstvo in okrožno sodišče sta
               organizirana na Ptuju, medtem ko je po sedanji teritorialni organiziranosti policije
               to območje del Policijske uprave Maribor. Tudi navajanje predlagatelja, da se bodo
               zaradi sprememb regionalne organiziranosti policije pojavile ovire pri sodelovanju
               policije in pravosodja, nimajo realne podlage, se bodo operativne enote policije še
               naprej delovale na tistih območjih kot pred organizacijo in se neposredno sodelovanje
               s tožilci ne bo spremenilo.</p>
               <p>Predvidene spremembe regionalne organiziranosti slovenske policije so bile v okviru
               socialnega partnerstva predstavljene tako reprezentativnim sindikatom kot tudi
               predstavnikom lokalnih skupnosti na območjih policijskih uprav Slovenj Gradec, Krško,
               Postojna. Sodelovanje z lokalnimi skupnostmi se zaradi organizacijskih sprememb
               policije ne bo spremenilo, prav tako pa je treba povedati, da bo sodelovanje
               policijskih uprav z lokalnimi skupnostmi pravo vlogo dobilo šele po ustanovitvi
               pokrajin v Republiki Sloveniji. Pri tem reorganizacija slovenske policije sledi
               ciljem povečanju učinkovitosti in racionalizaciji delovanja obstoječih kadrovskih
               virov. Policijske uprave se ne ukinjajo, temveč se preoblikujejo. Odpuščanj ne bo,
               bodo pa prerazporeditve kadrov. Spremembe delovanja slovenske policije so v funkciji
               kvalitetnejšega zagotavljanja varnosti za državljanke in državljane Republike
               Slovenije. Če bi sprejeli koncept, ki ga z novelo zakona predlaga SDS, bi se vsemu
               temu odrekli.</p>
               <p>V Poslanskem klubu Liberalne demokracije Slovenije se zavzemamo za boljšo in
               učinkovitejšo slovensko policijo, zato predloga novele zakona policiji, ki so ga
               vložili poslanci SDS, ne bomo podprli. Hvala.</p>
            </sp>
            <sp xml:id="SDZ5-Redna-26-2011-03-24.sp97">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospod mag. Franc Žnidaršič v imenu Poslanske skupine nepovezanih
               poslancev.</p>
            </sp>
            <sp xml:id="SDZ5-Redna-26-2011-03-24.sp98">

               <speaker>MAG. FRANC ŽNIDARŠIČ:</speaker>

               <p>Spoštovani gospod podpredsednik, spoštovani predstavniki Vlade, kolegice in
               kolegi!</p>
               <p>Pri tem zakonu je zanimivo, da je pravzaprav pripravljen na podlagi neke novice na
               internetni strani slovenske policije, ki govori o nameravanem krčenju policijskih
               uprav. Namesto treznega razmisleka o razlogih je bilo treba organizirati proteste po
               občinah in seveda pripraviti ta predlog zakona. Navidezni cilj tega zakona je
               zakonsko urejanje organiziranosti policije, kar sedaj ureja podzakonski akt, hkrati
               pa naj bi zakon določil tudi toliko policijskih uprav za vedno, kot jih imamo danes,
               s tem seveda, da bi to pomenilo zacementiranje obstoječega stanja. Utemeljeni razlogi
               za drugačno organiziranost pa bi morali vedno znova v parlament v dolgotrajni
               postopek spremembe zakona. Resničen namen je pravzaprav pridobiti nekaj sto glasov za
               prihodnje ali lokalne volitve in nič drugega. Skrivanje za skrb za ljudi, ki naj bi
               se nekaj dlje vozili v službo, zadeva pravzaprav zelo malo tistih, ki bi se morali
               dlje voziti, v resnici pa gre samo za to, da bi te policijske uprave zagotovile ob
               ukinitvi veliko več policistov na terenu, manj v pisarnah in v tem smislu povečanje
               varnosti in seveda uspešnejše in lažje in temeljitejše delovanje policije na
               posameznem območju za vse vsebine, ki jih mora pokrivati.</p>
               <p>V tem smislu seveda se s predlagatelji ni mogoče strinjati, prav tako pa mi verjamemo
               Vladi, ki rešitvi nasprotuje, kajti organiziranost organov v sestavi posameznih
               resorjev je sedaj v njeni pristojnosti in prav je, da tako tudi ostane, kajti ni
               mogoče vsakega posebej spraševati, ali mu je všeč, kadar pride do nujnih sprememb na
               sistemski ravni, ne v tej naši slovenski policiji ne v kakšni drugi službi, zato je
               tudi tisto vnaprejšnje nasprotovanje sleherni reorganiziranosti, denimo na področju
               zdravstva, pravzaprav samo zahteva po tem, da se nič ne spremeni. Povedati moram, da
               je v moji rojstni vasi, še več, v moji rojstni hiši delovala hranilnica Marije
               Terezije, pa so jo ukinili zagotovo daleč pred letom 1918, ko smo mi tisto hišo
               kupili, pravzaprav moja mama. In ne moremo zdaj reči, ker je bila takrat tam
               hranilnica in posojilnica, mora tako ostati za vedno, nič se ne sme spremeniti, ker
               bo nekdo tam moral nekam drugam v službo ali kaj podobnega – se ne da. Ne moremo
               nazaj v srednji vek z organizacijo, ne moremo ostati na tej, ki jo imamo danes, kajti
               stvari se spreminjajo, pogoji tako ekonomski kakor človeški, da ne rečem faktor in
               potrebe po vsebini delovanja, denimo slovenske policije, se gotovo spreminjajo,
               spreminjajo se na bolje in prav je, da omogočimo, da to teče tudi v prihodnje.</p>
               <p>Jasno je, da razumem posameznike, ki bi ob eventualni ukinitvi določenih policijskih
               uprav morali nekaj dlje v službo, ampak gospod Jakob Presečnik se vozi iz Savinjske
               doline, kolikor vem, vsak dan, pa zato se ni nič posebnega zgodilo in če bi se nekdo
               drug vozil nekaj dlje, se tudi ne. In ne vem, po tej logiki bi morali takoj sprejeti
               zakon za neko podjetje ali za nek, denimo SCT ali kaj takšnega, da se ne sme nobena
               njihova enota nikjer ukiniti, ker bodo tisti ljudje ne samo morali kam drugam, ampak
               bodo ostali na cesti. To tako ne gre in tako ne more iti.</p>
               <p>Zakon, ki naj bi uveljavil obstoječe stanje na kakršnemkoli področju, pač ni način
               urejanja zadev v tej državi in zaradi tega mi tega podpreti ne moremo. Hvala.</p>
            </sp>
            <sp xml:id="SDZ5-Redna-26-2011-03-24.sp99">

               <speaker>PODPREDSEDNIK MAG. VASJA KLAVORA:</speaker>

               <p>Končali smo s predstavitvijo stališč poslanskih skupin. Sledi splošna razprava
               poslank in poslancev.</p>
               <p>Kot predlagatelj, gospod Jerovšek, imate besedo.</p>
            </sp>
            <sp xml:id="SDZ5-Redna-26-2011-03-24.sp100">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Zanimiv spekter stališč ob ukinjanju policijskih postaj v Slovenj Gradcu, Krškem in
               Postojni. Predvsem se vidi v stališčih vladnih strank in samostojne poslanke skupine,
               ki to vlado podpirajo, da je znotraj vlade uveljavljen duh ukaza. Drugače si ne
               moremo razlagati, da je zadnji razpravljavec rekel: "Stvari se spreminjajo na bolje,"
               mislil pa je na splošno stanje stvari v Sloveniji. Vsak teden se delajo ankete in
               pomenilo bi, da so slovenski državljani neumni, da teh sprememb na bolje ne opazijo
               oziroma da jih ne podpirajo. Kadarkoli katerikoli teden vprašajo ljudi, kaj se dogaja
               v Sloveniji, je odgovor, da se stvari spreminjajo na slabše. Torej, ta teza, da se
               stvari spreminjajo na bolje in da je to eden od prispevkov spreminjanja stvari na
               bolje, je že ovržena in je ovržena in žal ne drži.</p>
               <p>Želeli pa si bi tudi v opoziciji, da bi Vlada storila kakšen korak in kakšen ukrep,
               da bi se stvari začele spreminjati na bolje ali da bi se vsaj ustavili negativni
               trendi. Seveda pa je treba tu potem reči, da smo bili deležni s strani Vlade,
               vladnega stališča avtoritarni razlagi dosedanjih zakonov. Tu so zapisali, da
               določanje notranje organizacije ali organa, ki je določen z vladno uredbo, je z
               zakonom nemogoče, nesprejemljivo. Od kdaj? Od kdaj se stvari z zakonom ne smejo
               urejati? To še ne pomeni, da je to poseg v načelo delitve oblasti.</p>
               <p>Če zakonodajni organ ugotovi, da se s tem zagotavljajo neke nove vrednote ali pa
               ohranjajo stare vrednote, je seveda upravičeno tudi z zakonsko materijo poseči v neko
               stanje. Policija, notranja ministrica gospa Kresalova ne more in ne sme tako
               napisati, da so oni, ministrstvo, represija in da bodo s to represijo tudi
               zastraševali Državni zbor. Od kdaj lahko se ta represivni odnos notranje ministrice
               ali pa Vlade kaže do Državnega zbora? Če Državni zbor ugotavlja, da je treba
               zagotoviti ali pa zaščititi neke pravice ljudi, je v ta namen dolžan sprejeti
               ustrezen zakon. še sploh, če ugotovi, da izvršilni oblasti ni moč zaupati, da bo
               stopila na stran ljudstva. Seveda je ravno zaradi tega bilo treba poseči po takšnem
               ukrepu oziroma takšnem predlogu, ki skozi zakon določa to, da se nekatere policijske
               uprave ne ukinjajo, zato ker pomenijo močan poseg v smeri centralizacije države,
               povzročanje neenakosti med državljani, jemanje možnosti ljudem, da se tudi iz bolj
               odročnih regij in krajev lahko zavrtijo na nekatera pomembna delovna mesta skozi,
               seveda, hierarhično napredovanje. Ali gospodje in koalicija smatra, da so vsi
               policisti, ki so združeni v policijskih sindikatih, milo rečeno, neumni ali
               nerazsodni, ko ugotavljajo, da bo ukinjenih precejšnje število delovnih mest z visoko
               izobrazbo in da se bo s tem prevesilo možnost zaposlovanja dobro izobraženih kadrov,
               kvalitetnih kadrov v smer proti centrali, proti Ljubljani ali pa drugim centrom.</p>
               <p>Gospe in gospodje, poglejte si argumente tudi teh, tudi Državnega sveta in drugih, ki
               ugotavljajo enako. Policijski sindikati so na koncu koncev zapisali: "S tem ko se bo
               to dogajalo, bo za primer Koroške odprt koroški rezervat." Natančno to! Nekatere dele
               države ta vlada misli spremeniti v rezervate, kot so nekoč območja, kjer so živeli
               Indijanci v Ameriki, razglasili za rezervate za bivanje Indijancev. Se pravi,
               drugorazrednih ljudi. Določenim delom prebivalstva se ukinjajo servisi, dan za dnem.
               Servis varnosti, dostopa, zdravstva, bolnišnice in vladne koalicije ni sram te
               odtujenosti države, te centralizacije.</p>
               <p>Mene ne čudi, da je takšno stališče zastopal v imenu največje stranke, ki očitno tu
               vrši diktat na ostale satelite in manjše satelite te oblasti, da je stališče
               predstavil gospod Potrč, Ljubljančan. Seveda, on si lahko privošči dikcijo, da bo to
               s tem bolj prilagojeno konkretnim potrebam državi. Ja, seveda, z ljubljanskega
               vidika! Poglejte, kako močno je ta država centralizirana, nam kaže tudi na simbolni
               ravni dogodek ob obisku ruskega predsednika. Normalno bi bilo, da bi v program obiska
               vnesli tudi sprejem oziroma srečanje z ljubljanskim županom, z županom prestolnice.
               Ampak ljubljanskemu županu se to ni zdelo potrebno, ker je to uveljavil izven
               protokola, seveda z dodatnim obiskom potem verjetno v polzasebni gostilni – mislim,
               zasebni itak, ampak verjetno z njim povezani. To ni uspeh prestolnice, to je skrb
               vzbujajoče dejstvo. In tako kot ukinjate policijske uprave za ljudi, na katere več ne
               računate, ker jih boste potisnili v rezervate, tako je tudi to, kar sem omenil,
               simbolni znak, prikaz stanja in avtoritativnosti te oblasti. Veste, to ni prvič, da
               so Korošci, recimo, potisnjeni v rezervat, da jim je določen status prebivalcev
               rezervata. Leta 1949, če ste gledali dokumentarni film Vas na meji, to se je izvedelo
               šele pred nekaj leti, je tedanja oblast izselila 5-kilometrski pas prebivalstva ob
               meji z avstrijsko Koroško. Prišli so kot nekoč okupatorji v drugi svetovni vojni s
               tovornjaki, pol ure časa, na kamion, kovček... Vsi vemo, kakšne so to metode. To so
               nečloveške metode. Upam, da mi bodo kolegi s Koroške to potrdili, ker je bil ta film
               na slovenski televiziji nekajkrat prikazan. In so jih izselili v Kočevski rog. Kdor
               se je malo obotavljal, so ga ustrelili. In zakaj se je to zgodilo? To se je zgodilo
               zato, da se je neposreden kontakt koroškega prebivalstva s Slovenci na drugi strani
               meje prekinil. Da so Avstrijcem poslali sporočilo, delajte z manjšino, kar hočete, mi
               bomo ta stik prekinili. In žal se notranje ministrstvo pod sedanjim vodstvom, kot
               kaže, zgleduje po nekaterih avtoritarnih modelih iz preteklosti.</p>
               <p>To, da na splošno ugotavljajo, da bo odprt koroški rezervat, pomeni, da se znotraj
               policije tega tudi zavedajo, da so na pohodu nesprejemljive avtoritarne metode. Hvala
               lepa.</p>
            </sp>
            <sp xml:id="SDZ5-Redna-26-2011-03-24.sp101">

               <speaker>PODPREDSEDNIK MAG. VASJA KLAVORA:</speaker>

               <p>Gospod Samo Bevk, proceduralno.</p>
            </sp>
            <sp xml:id="SDZ5-Redna-26-2011-03-24.sp102">

               <speaker>SAMO BEVK:</speaker>

               <p>Hvala lepa, gospod podpredsednik.</p>
               <p>Imam proceduralni predlog, da v nadaljevanju ne dopustite zlorabe poslovnika s strani
               predlagatelja tega zakona, kajti obisk premierja Ruske federacije, gospoda Putina,
               prav gotovo nima ničesar s tem zakonom, ki ga danes obravnavamo. Hvala lepa.</p>
            </sp>
            <sp xml:id="SDZ5-Redna-26-2011-03-24.sp103">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Izvolite, gospod Jerovšek. Proceduralno ali kot predlagatelj?</p>
            </sp>
            <sp xml:id="SDZ5-Redna-26-2011-03-24.sp104">

               <speaker>JOŽEF JEROVŠEK:</speaker>

               <p>Kot predlagatelj.</p>
            </sp>
            <sp xml:id="SDZ5-Redna-26-2011-03-24.sp105">

               <speaker>PODPREDSEDNIK MAG. VASJA KLAVORA:</speaker>

               <p>Samo, gospod Jerovšek, se kar strinjam z gospodom Bevkom. Zdaj obravnavamo točko s
               točno definiranim naslovom: spremembe zakona o policiji. Ne obravnavamo točke, ki bi
               obravnavala našo preteklost in vse mogoče stvari, ki ste jih zdaj navajali. Tudi
               državniški obiski, ki so se odvijali v zadnjih dneh. Lepo vas prosim, držimo se te
               točke in razpravljajmo, vi posebno kot predlagatelj, o spremembah Zakona o
               policiji.</p>
            </sp>
            <sp xml:id="SDZ5-Redna-26-2011-03-24.sp106">

               <speaker>JOŽEF JEROVŠEK:</speaker>

               <p>Hvala lepa, gospod predsedujoči.</p>
               <p>Ker tudi vi ne razumete stvari, bo treba dati odgovor tudi vam, ne samo gospodu
               Bevku.</p>
            </sp>
            <sp xml:id="SDZ5-Redna-26-2011-03-24.sp107">

               <speaker>PODPREDSEDNIK MAG. VASJA KLAVORA:</speaker>

               <p>Gospod Jerovšek, dovolite...</p>
            </sp>
            <sp xml:id="SDZ5-Redna-26-2011-03-24.sp108">

               <speaker>JOŽEF JEROVŠEK:</speaker>

               <p>Je pa zelo povezano...</p>
            </sp>
            <sp xml:id="SDZ5-Redna-26-2011-03-24.sp109">

               <speaker>PODPREDSEDNIK MAG. VASJA KLAVORA:</speaker>

               <p>Ali lahko dobim besedo, gospod Jerovšek?</p>
            </sp>
            <sp xml:id="SDZ5-Redna-26-2011-03-24.sp110">

               <speaker>JOŽEF JEROVŠEK:</speaker>

               <p>Je pa zelo povezano z vsebino tega zakona...</p>
            </sp>
            <sp xml:id="SDZ5-Redna-26-2011-03-24.sp111">

               <speaker>PODPREDSEDNIK MAG. VASJA KLAVORA:</speaker>

               <p>Gospod Jerovšek, lahko dobim besedo?</p>
            </sp>
            <sp xml:id="SDZ5-Redna-26-2011-03-24.sp112">

               <speaker>JOŽEF JEROVŠEK:</speaker>

               <p>Ja, ne vem... / izklop mikrofona/</p>
            </sp>
            <sp xml:id="SDZ5-Redna-26-2011-03-24.sp113">

               <speaker>PODPREDSEDNIK MAG. VASJA KLAVORA:</speaker>

               <p>Ne. Dovolil si bom, da dobim besedo. Razumem vse, kar govorite, zato naslednjič ne
               ponavljajte takih besed.</p>
               <p>Izvolite.</p>
            </sp>
            <sp xml:id="SDZ5-Redna-26-2011-03-24.sp114">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Jaz sem presenečen nad kolegom Bevkom – vpletal sem tudi te zgodovinske primerjave,
               ki so upravičene, ker so jih ti policaji –, da teh zadev, ki sem jih razlagal, ne
               razume. Hkrati pa pravi, da ne spada zadeva ob obisku ruskega predsednika. Še kako.
               Seveda, da lahko nek župan izven protokola poseže po taki stvari v nočnih urah ali
               kot polnočni kavboj, seveda, so zaradi tega bili nekateri varnostniki, policija
               odtegnjeni tudi z določenih regij. Seveda, za takšno stvar je potrebna tu večja
               koncentracija policistov, kot če bi se to planiralo po protokolu, kot se planira v
               normalni državi. Tokrat se ni po protokolu. Se je sedanja oblast obnašala kot
               nenormalna oblast. Hotelo se je navzven pokazati, da je vrhovni vodja te oblasti
               ljubljanski župan. In zaradi tega je potrebno več policijskih sil tukaj v Ljubljani,
               tudi sredi noči. Hvala lepa.</p>
            </sp>
            <sp xml:id="SDZ5-Redna-26-2011-03-24.sp115">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospa mag. Potrata.</p>
            </sp>
            <sp xml:id="SDZ5-Redna-26-2011-03-24.sp116">

               <speaker>MAG. MAJDA POTRATA:</speaker>

               <p>Hvala lepa za besedo, gospod podpredsednik. Spoštovani gospod državni sekretar s
               sodelavcem, poslanke in poslanci!</p>
               <p>Naj uvodoma najprej rečem, gospod podpredsednik, da sem pričakovala, da boste gospoda
               Jerovška ustavili ali vsaj opomnili, da je govora o Predlogu zakona o spremembah
               Zakona o policiji in da ni v njegovi pristojnosti odločati o tem, kdo bo v imenu
               Poslanske skupine Socialnih demokratov predstavljal stališča. In tako izkrivljena,
               kot je interpretacija, zakaj kdo v imenu poslanske skupine predstavlja stališče, je
               izkrivljena tudi marsikakšna druga trditev, ki jo je gospod Jerovšek postavil. Je pa
               daleč od tega, kar imamo na dnevnem redu.</p>
               <p>Zavedam se, da sem v nekoliko deprivilegiranem položaju zaradi tega, ker nisem
               policistka, ker nimam izkušenj, tako bogatih izkušenj z reorganizacijo policije, kot
               jih ima kdo iz poslanske skupine predlagateljev tega zakona. In druga slabost je, da
               nisem županja. Samo s tega vidika je mogoče spremljati nekatere razprave, ki so
               hotele Predlog zakona o spremembah Zakona o policiji, ki se v bistvu loteva samo
               enega člena zakona, razumeti kot utemeljevanje, da je reorganizacija policije, ki je
               usmerjena v učinkovitejše, kakovostnejše, boljše delovanje policije, ki bi sledilo
               temu, da so policisti in policistke tisti, ki skrbijo za varnost ljudi, premoženja,
               da raziskujejo tudi po storjenih dejanjih, vse tisto zato, da se ujame tiste, ki
               kršijo in posegajo v varnost ljudi in premoženja, da preprosto ta predlog zakona ne
               sledi tej želji. Ne morem razumeti, da nekdo, ki je bil tudi 4 leta v vladi in je
               imel ta zakon pred seboj, ni čutil potrebe za časa vladanja, bom tako rekla, da bi
               spremenil 7. člen zakona, v katerem je definirano tisto, kar je definirano, in je
               zapisano samo to, da je policijska uprava območna organizacijska enota policije,
               ustanovljena na določenem območju države. Policijska uprava. Uprave, njihova območja
               in sedež določa Vlada. Torej, vlade Janeza Janše štiri leta ni motilo, da je to
               urejeno s podzakonskim aktom, sedaj je treba pa kar naenkrat to zadevo urejati v
               zakonu. Motivacija za to je, kot je rečeno, nezaupanje. Oprostite, to je politični
               kriterij. Kdaj pa je še opozicija zaupala koaliciji? No, tokratna pa sploh ni
               prepričana, da zna koalicija sploh kaj delati, da ne rečem dobro delati. Ampak to so
               zdaj zunanje okoliščine.</p>
               <p>Če se sprehodim še naprej po Predlogu zakona o policiji, ima s stališča poslovnika
               potrebne elemente, med cilji je pravzaprav utemeljeno samo tisto, kar je tudi v
               mnenju Vlade zapisano, da je edini namen oziroma edina sprememba usmerjena predvsem v
               zaustavitev konkretnega procesa reorganizacije, ki poteka v policiji, ne pa v splošno
               urejanje družbenih razmerij, kar je osnovni namen zakona. Nikjer niso predlagatelji
               povedali, s čim bo zagotovljeno boljše delo policije. Z ničemer niso tega dokazali.
               Kolikor časa sedim v parlamentu, je bilo govora o policiji, je bila temeljna zahteva
               vedno večja prisotnost policije, uniformirane policije, na terenu. Ker prisotnost
               uniformirane policije na terenu daje ljudem občutek varnosti in vedo, da imajo koga,
               na kogar se lahko obrnejo. Dejstvo je tudi, da se v lokalnih okoljih čuti delo
               policijskih postaj, ne pa policijskih uprav. Zato se mi zdi, da je naloga policije,
               da o svoji organiziranosti, o svojem delu odloča po temeljitem strokovnem premisleku,
               ki ga vidim, da je bil opravljen tisti hip, ko je bila imenovana delovna skupina, ki
               naj bi jim pripravila elemente za reorganizacijo policije. Oprostite, sedela sem tudi
               na nujni seji 19. januarja Odbora za notranjo politiko, javno upravo in pravosodje,
               kjer smo razpravljati natanko o tem. Mislim, da se je takrat točka imenovala, govora
               je bilo ravno o reorganizaciji in tam so se soočila različna mnenja, je bilo povedano
               – na tisti seji, kolikor se jaz spomnim – kako sploh ni res, da sindikati ne bi čisto
               ničesar vedeli. Ali so s tem soglašali ali ne, je pa odvisno od marsičesa, tudi od
               tega, koliko sindikatov je v policiji.</p>
               <p>Ko grem po predlogu zakona še naprej, so dodatni trije primeri treh držav: Avstrije,
               Italije in Nemčije. Jaz ne vem, kaj naj s tistimi primerjavami delam, ker zlasti
               primerjava iz Italije in Nemčije mi čisto nič ne pove. Se mi pa zdi zanimiva ta
               primerjava z Avstrijo. Republika Avstrija ima enotno, zvezno policijo, potem ima
               devet deželnih poveljstev in ima na lokalnem nivoju tisoč policijskih enot. Domnevam,
               da je teh tisoč policijskih enot ustreznica našim policijskim postajam, domnevam in
               se opravičujem, če sem prehitro sklepala. Hočem povedati, da tisto, kar pa združuje,
               je pa bistveno manjše število. Če ste nam hoteli predlagatelji to povedati, potem
               mene nikakor ne morete prepričati, da bi reorganizacija policijskih uprav prispevala
               k centralizaciji Slovenije, to, oprostite, je nesprejemljiva, neargumentirana in
               nedokazljiva trditev, da ne govorim o takih rečeh, ki so bile tukaj tako
               apokaliptično prikazane in čisto mimo civilizacijskih norm. Govora je bilo o
               posamičnih rezervatih. Lepo vas prosim, kako je mogoče o čem takem govoriti. Človek
               pač težko sprejema in podpre takšno rešitev, ki je na tako trhlih nogah zgrajena. Ta
               predlog zakona vidim samo kot željo po restavraciji obstoječega in pred zavarovanjem
               ali pa varovanjem in zidom, vidim postavljen zid, ki preprečuje kakršnokoli
               spremembo. Jaz ne vem, zakaj se tako bojimo sprememb. Po eni strani terjamo, da
               moramo zmanjšati administrativni aparat, da moramo prihraniti stroške, ne vem pri čem
               vse. Ko se pa na podlagi strokovnih ugotovitev pripravlja nek predlog spremembe, ki
               niti ne bo nikomur službe odvzel, ampak bo drugače organizacijsko potekal, je pa tak
               vik in krik. Da ne govorim o tistem, kar me pa pri vseh zadevi moti in sama vidim v
               tem nek sistematičen vzorec, v največji opozicijski poslanski skupini, ki se nas
               sistematično trudi spravljati ali zapletati v razprave ali pa zakonske predloge,
               kakor že, za stvari, za katere Državni zbor ni pristojen. Mi smo recimo že
               razpravljali o uredbah, ki jih sprejema Vlada, smo že razpravljali o marsičem, za kar
               Državni zbor ni pristojen, ampak je to v pristojnosti izvršne veje oblasti.</p>
               <p>In sklenem z opozorilom. Še enkrat, če je zakon tako slabo, da območja policijskih
               uprav niso določena v zakonu, bi to lahko storili, pa je veljalo do zdaj. Mislim si,
               da je del odgovora tudi v tem, da je treba pač povečati število predlogov zakona, ki
               jih je koalicija zavrnila. Sama seveda tega predloga zakona ne nameravam podpreti.
               Hvala lepa.</p>
            </sp>
            <sp xml:id="SDZ5-Redna-26-2011-03-24.sp117">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Franc Bogovič, pripravi naj se gospod Matjaž Zanoškar.</p>
               <p>Gospod Jerovšek, izvolite kot predlagatelj.</p>
            </sp>
            <sp xml:id="SDZ5-Redna-26-2011-03-24.sp118">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Pravzaprav mene preseneča, da ima gospa Potrata tako slabo mnenje o slovenskih
               policistih. Namreč, jaz imam pred seboj dokument, ki so ga sestavili Policijski
               sindikat Slovenije, Društvo za Koroško, veterani itn., Društvo upokojenih delavcev
               organov za notranje zadeve in še ene par. In ti so zapisali v eno dikcijo, za katero
               je gospa Potrata dejala, da gre za kršenje civilizacijskih norm in apokaliptičnost.
               Namreč tukaj so zapisali, "policija se po navedbah visokih uradnikov pripravlja na
               prihajajočo organizacijo in očitno Koroške ni v načrtu za regijo. Če je danes na
               vrsti policija, bo jutri mogoče bolnišnica, za tem sodišče pa davčni urad in druge
               javne službe. Vse se bo koncentriralo v centrih, edino, kar se bo koncentriralo na
               Koroškem, pa bo nadpovprečna nezaposlenost, izredno nizka izobrazbena struktura
               zaposlenih ter odhod mladih za zaposlitvami v centre. Ostali bodo starejši, delavci,
               kmetije in nezaposleni s slabimi javnimi storitvami brez možnosti za razvoj. Odprt bo
               koroški rezervat". In norčevanje iz tako široke populacije policistov, kot se norčuje
               gospa Potrata, se mi zdi neprimerno. Dejstvo pa je, kot sem navedel, enkrat v
               zgodovini je oblast, jo gospa Potrata izredno ceni, je bila predhodnica njene
               stranke, je že naredila iz Koroščev, iz Koroške rezervat, s tisto selitvijo
               petkilometrskega pasu ob meji, z ubijanjem ljudi tam na meji in s sporočili, ki so s
               tem šla, in nikaršno popravo krivic tistim ljudem, nikdar se ni zgodila. Take razmere
               pričajo o rezervatu, podobnem kot je bil predviden ali pa so ga doživljali Indijanci
               v Ameriki. In jaz se strinjam, da so takšne metode sedanje oblasti nesprejemljive.
               Hvala lepa.</p>
            </sp>
            <sp xml:id="SDZ5-Redna-26-2011-03-24.sp119">

               <speaker>PODPREDSEDNIK MAG. VASJA KLAVORA:</speaker>

               <p>Gospa mag. Potrata, replika.</p>
            </sp>
            <sp xml:id="SDZ5-Redna-26-2011-03-24.sp120">

               <speaker>MAG. MAJDA POTRATA:</speaker>

               <p>Hvala za besedo.</p>
               <p>Gospod Jerovšek, vam bom prevedla svojo razpravo, ki je očitno ne razumete. Jaz cenim
               delo policistov. Posebej sem v svoji razpravi poudarila pomen delovanja policistov na
               terenu, ki skrbijo za našo varnost. Govorila sem tudi o tem, da se občutek varnosti v
               ljudeh utrjuje, če vidijo prisotnost uniformirane policije. Če vi tega po slovensko
               ne razumete, ni pomoči. Z nesramnostmi, ki mi jih potikate, se pa ne bom ukvarjal,
               ker je škoda besed in časa. Hvala.</p>
            </sp>
            <sp xml:id="SDZ5-Redna-26-2011-03-24.sp121">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Franc Bogovič. Naslednji bo gospod Matjaž Zanoškar.</p>
            </sp>
            <sp xml:id="SDZ5-Redna-26-2011-03-24.sp122">

               <speaker>FRANC BOGOVIČ:</speaker>

               <p>Lep pozdrav vsem še enkrat!</p>
               <p>Kar precej nekih hudih besed ali pa obtožb o tem kako so tisti, ki so doslej že
               razpravljali, v skrbi za nekaj sto glasov, je bilo slišati z ene strani, po drugi
               strani s precej cinizma, da niso župani, da niso policisti, in da letijo očitki
               tistim, ki o tem zakonu govorimo, nekega šarlatanstva in tudi poskusov neke
               demagogije. Resnično gre za nek zakon, v katerem se s kratkim tekstom odgovarja na en
               splošen pristop, ki se ga loteva Vlada Republike Slovenije v zadnjih dveh letih, in v
               nemoči, ko se v normalnem civilizacijskem postopku s primernim, pravočasno
               zastavljenim dialogom ne da nič dogovoriti, pride do tega, da se o takšnih stvareh
               pogovarjamo tudi na odborih v Državnem zboru in nenazadnje tudi danes na seji v
               Državnem zboru. Kaj se dogaja v teh zadnjih dveh letih? Hoče kdo priznati ali noče,
               iz vseh ukrepov, ki jih vidim, ki se na nek način lotevajo tega, na kateri ravni bi
               se naj odvijale dejavnosti v družbi, v Sloveniji, veje duh centralizacije na
               številnih področjih. Teh zadev se včasih lotevamo v zakonski materiji. Sam ocenjujem,
               da je Zakon o skladnem regionalnem razvoju, kjer so regije zdaj odvisne od neke
               pogodbe z državo, za regionalni razvoj, tudi o zakonu o pokrajinah, ne vem, v kakšni
               fazi je, je nam bil pa že na nek način javno predstavljen. Pri pokrajinizaciji
               govorimo o podobni zadevi. Konec koncev smo v lanskem letu, spoštovane kolegice in
               kolegi, v tem zboru sprejeli, da bo ceno za vrtce odslej računala država preko
               centrov za socialno delo, plačuje pa jih lahko občina. Vse stvari gredo v to smer,
               nekatere gredo preko zakonskih poti, druge ostrejše, konkretnejše, zelo izrazite, pa
               preko vladnih oziroma ministrskih ukrepov s podzakonskimi akti. In ta akt, ki se mu
               nasprotuje, se pravi reorganizaciji slovenske policije, je eden izmed takšnih, ki se
               loteva tistih okolij, ki smo jih že danes izpostavili, ki so na robu Slovenije, to so
               bodisi Koroška, Notranjska ali Posavje, iz katerega tudi sam prihajam, in po zelo
               enostavni matematiki, kar ni 11 je lahko 8 in s tem je že vse ceneje in vse bolje.
               Oprostite, s tem smo se tudi župani zelo temeljito ukvarjali, pa ne v kabinetih,
               ampak smo se pogovorili z vsemi policisti, bili skupaj na sestankih s kolegi iz
               notranjega ministrstva, kjer so bili na kupu prav vsi policisti s celotnega Posavja
               in sindikati iz cele Slovenije. V en glas so povedali, kako je ta postopek potekal.
               Potekal je tako, da so koroški novinarji izvedeli zanj in tako je prišel v javnost.
               Potekali so tako, da niso sodelovali sindikati, niti tisti, ki se jih ta zadeva
               najbolj tiče. In kar je najbolj grozno iz vsega tega – gre za prestavitev, preselitev
               nekaj delovnih mest v neka okolja, v resnici pa za nobene kvalitetne in kvalitativne
               premike. Tudi sami smo poudarili pri teh zadevah, da se strinjamo s tem, da je najbrž
               treba s temi reorganizacijami nekaj narediti. To, da pa nekaj kriminalistov ali ne
               vem katerih delavcev prestaviš iz Krškega v Novo mesto, pa ni rešitev. Na sestanku,
               na katerem so bili vsi delavci, vsi policisti v Brežicah v prostorih policije, sem
               jasno vprašal predstavnike Generalne policijske uprave: "Oprostite, meni ste
               razlagali, koga boste zdaj preoblekli v uniformo. Tu so ljudje, ali so tiste
               kuharice, ali so tiste strojepiske ali pa so kriminalisti. Povejte, kje so tisti
               policisti več na vasi, med ljudmi." Oprostite, žal ni bilo odgovora. In po vseh teh
               peripetijah, enostavno ne moremo pristati na lepo zapisane zadeve, po nekih pristopih
               iz vsake racionalizacije vsega, vseh dokumentov, kot neka šablona, vse lepo veje,
               dokler te dokumente bereš, ko pa greš na teren, pa je povsem drugače. In v tej državi
               se bomo bolje obnašali, bolje organizirali, ko bomo enkrat začeli razumeti, da je
               treba dejavnosti, pristojnosti iz Ljubljane seliti na področja, kjer se živi. Takrat
               bo država učinkovitejša, bolje organizirana in konec koncev tudi neke tri, štiri
               generacije, jaz temu rečem zadnje čase že nekih političnih usedlin na ministrstvih,
               ki eden drugega čuvajo, kaj bo kdo naredil, da ne bo kaj narobe, na nek način
               premakniti tam, kjer je realno življenje in tam delati.</p>
               <p>Jaz moram reči, da prihajam iz posavskega okolja, kjer smo se na seji sestali 11.
               novembra lansko leto. Prva seja, ki so jo občinski sveti v novi sestavi imeli so bili
               štirje občinski sveti iz celotne regije, 100 % prisotnost in 100 % odločenost. Zato
               zastonj govoriti, da danes tu jaz nabiram kakšen glas več, kajti ta enotna odločenost
               v okoljih, podobno poznam za Koroško, je že kar nekaj časa. Govorimo o glasu terena,
               o tem, o čemer se enostavno v nekih pristopih z vladnimi strukturami, ki jih po svoji
               izvršilni funkciji tudi to izvršuje, ne da dogovoriti. Sam mislim, da v Sloveniji
               delamo napake, da ne gremo po pristopu, ki je tudi v Evropi pokazan, da je treba
               decentralizirati državo. Na Danskem se na občinskem nivoju 50 % javnega denarja
               porabi, pri nas 20 %. In vse, kar je treba narediti, je seliti na državo, spustite
               pristojnost na nižji nivo in bo bolje. Sam mislim, da je to dobra popotnica tako, kot
               je v dokumentu, ki je imel prilogo o nekih osmih mogoče šestih pokrajinah, da želi
               nekdo na nek stranski način pripeljati enkrat eno ureditev, drugič drugo. In to, da
               je imela Slovenija v 70. letih odlično organizirano lokalno samoupravo, ki je
               temeljila na 60 občinah in tam na 10 do 15 uprav glede na pristojnosti po državi,
               počasi, korak za korakom drobimo in meljemo. In mislim, da je enkrat prav, da temu
               naredimo konec tudi v Državnem zboru. Naj se politika na državnem nivoju odloči,
               kakšno državo želi imeti, ne pa da se vsak dan eno ministrstvo odloči za eno
               drobitev, drugo za drugo. Tako se iz nekaterih okolij sistematično umika enkrat
               policija, enkrat del zdravstva, drugič del sodstva, tretjič del tožilstva. In
               oprostite, tisti, ki v teh okoljih živimo, to čutimo dnevno. Za nas nekaj delovnih
               mest v javni upravi, kjer jih je najlažje očitno ustvariti, bistveno več pomeni kot
               pa v kakšnem drugem okolju. Ogromno naporov izvajajo, izvajamo tudi župani, da se
               ustvari kakšno delovno mesto v gospodarstvu, zastonj, kaj ti pomaga 20, 30, 50 novih
               delovnih mest, ko lahko ustvariš mogoče vsako tretje, četrto delovno mesto za visoko
               izobrazbo, ko ti pa na drugi strani preko noči enkrat eno ministrstvo, drugič drugo
               ministrstvo vzame 10, 20 delovnih mest. In nikoli se še in zgodilo, tudi v tem
               primeru ne, da bi pa mogoče bil sedež upravne enote v katerem manjšem kraju. Ne.
               Vedno v neka središča. Mislim, da ima Vlada napačen pristop in zato ta zakon
               podpiram, ker je na nek način opozorilo, kaj se v tej državi dela, kaj ni prav in kar
               bomo kot posledico plačevali v naslednjih desetletjih.</p>
            </sp>
            <sp xml:id="SDZ5-Redna-26-2011-03-24.sp123">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Matjaž Zanoškar. Pripravi naj se gospod Zmago Jelinčič
               Plemeniti.</p>
            </sp>
            <sp xml:id="SDZ5-Redna-26-2011-03-24.sp124">

               <speaker>MATJAŽ ZANOŠKAR:</speaker>

               <p>Hvala, spoštovani predsedujoči. Pozdravljeni državni sekretar, kolegice in
               kolegi!</p>
               <p>Takoj na začetku moje razprave naj povem, da vso spoštovanje do slovenske policije,
               jo spoštujem, ker vem, da je kvalitetna, da je dobra. In tiste stvari, ki so dobre,
               je treba menjati za slabše? Mogoče. Ali kaj podobnega. Naj ta moj nastop ne bo preveč
               usmerjen v to, da bom spodbujal zopet pripombe na to, da sta županska in poslanska
               funkcija nezdružljivi, ker bom na nek način poskušal obelodaniti in iz svojega
               zornega kota kot župan spregovoriti o tem predlogu zakona, ki ga je vložila
               opozicijska stranka.</p>
               <p>Jaz bi rekel, da bo 4-urna razprava, ki je predvideno za obravnavo te novele Zakona o
               policiji, povzročila neke stroške. Za te stroške ste krivi vi. Vi, ministrica za
               notranje zadeve. Obstaja sum, da ste krivi, zato ne bom obsojal, ker se lahko grem
               kam zagovarjati, vendar obstaja sum, da ste vi krivi teh stroškov. Če vi ne bi začeli
               s to reorganizacijo, ki je po mojem mnenju nepremišljena, lahkotna poteza, potem tudi
               danes ne bi govorili o vloženem zakonu oziroma o noveli za spreminjanje Zakona o
               policiji. To je posledično dejanje, ki ga je neka opozicijska stranka, in v tem
               primeru jo podpiram, ker sem nenazadnje tudi udeležen v tem, jo podpiram in seveda
               bom tudi zakon, ki je predlagan, podprl. Da je to lahkotna in nepremišljena poteza
               govori tudi to, da smo bili vsi tisti župani, kolega za mano in kolega iz Postojne in
               jaz, seznanjeni s tem konec lanskega leta o projektu, ki se je baje že nekaj časa
               pripravljal. Torej nismo pomembni. Na terenu ni pomembno niti prebivalstvo na
               Koroškem ali na Krškem ali v Postojni. Pomembno je to, da vi sprejmete neko potezo
               reorganizacije slovenske policije, da obkljukate neko točko in rečete, "zdaj smo pa
               to racionalizirali". Jaz bi se lotil vseh tistih stvari, ki so slabe v naši državi,
               in bi jih poskušal racionalizirati, reorganizirati, poredvsem pa bi ob vsakem takem
               projektu razpolagal s kvalitativnimi in kvantitativnimi kazalci, kaj taka
               reorganizacija prinaša.</p>
               <p>Nekdo je danes rekel, da smo izzvali proteste. Ne, ne. A veste, ti protesti so bili
               zelo zelo spontani. Tukaj so bili vaši delavci, delavci Ministrstva za notranje
               zadeve, tukaj so bili nenazadnje tudi prebivalci. Za Koroško lahko trdim, da se
               Korošice in Korošci s tem nikoli ne bodo strinjali, da se bo sprejela neka
               reorganizacija, ki ne bo zagotavljala njihovega varnostnega standarda tako, kot do
               zdaj. Pa še mnoge druge stvari so, kot so izguba delovnih mest, racionalizacija, da
               se bodo nekateri policisti oziroma delavci, uslužbenci Ministrstva za notranje zadeve
               vozili v Celje na svoje delo. To nas nikakor ne prepriča, z vašimi argumenti nas ne
               boste prepričali v to, da je ta poteza dobra. Vendar to je vse v tem sklopu, da je
               posledična poteza vlaganje tega zakona o spremembi Zakona o policiji. Ne bom govori o
               historiatu koroške policije. Ne bom govoril o letu 1991, ne bom govoril o žrtvah, ki
               so jih polnopravno dali pripadniki policije za osvobajanje oziroma ubranitev te meje.
               Ne bom govoril niti o tem, da gre za ukinjanje policijskih uprav ravno na teh mejnih
               območjih – Krško, ki meji, ki je še vedno schengenska meja, ki meji na Hrvaško, da je
               nenazadnje tudi Koroška meja med slovansko in germansko populacijo. Ne glede na to,
               da smo v Evropski uniji, nobena stvar ni večna, vse stvari se menjajo. Nenazadnje bi
               lahko rekel, da bi moral obveljati nek nacionalni interes in neka nacionalna
               treznost, tudi treznost zaščite slovenske države in slovenskega naroda v tem oziru,
               da vsaj ta obmejna območja zaščitite in obdržite konfiguracije in organiziranost
               sestave policije tako, kot je, da bo še naprej opravljala te dolžnosti in nam
               zagotavljala neko varnost in nam dajala ta varnostni standard. Da je poteza z vaše
               strani nepremišljena, da je lahkotna, tako kot sem rekel, je dejstvo tudi v tem, saj
               ste vi na samem začetku prezentacije tega projekta oziroma programa govorili o tem,
               da je že to oblika, ki jo bo potem kasnejša reorganizacija pokrajin tako ali tako
               prinesla. Zopet ste prejudicirali eno stvar, ki ne spada v vašo pristojnost. In kako
               boste na tak način prepričali ljudstvo. Kako nas boste na tak način prepričali na
               Koroškem, v Krškem in Postojni, da imate res neke namene reorganizacije in
               racionalizacije te policije, če razpolagate z nekimi parametri, ki absolutno ne
               spadajo v vašo pristojnost. Oblikovanje pokrajin pa res ne. In v vaši predstavitvi,
               na osmi strani, si poglejte to, kar ste predstavljali. Potem ste šli zelo zelo
               nepremišljeno v celotno zadevo. Mogoče bi nastal drugačen epilog na koncu vaše
               razprave. Mogoče bi vam celo verjeli. Vendar vam v tem primeru vsekakor ne moremo
               verjeti, ker ste se lotili na napačni strani. Če gre zgolj zato, da bo ministrica ali
               bodoči minister, ne vem kdo bo, ob obkljukal to stvar in rekel, "zdaj smo pa naredili
               neko potezo racionalizacije", potem je to silno silno premalo. Škoda se mi zdi
               dobrega sodelovanja Korošic in Korošcev s policijo. Poglejte, policijska uprava na
               Koroškem je ena najuspešnejših uprav po raziskanosti primerov, po vseh teh stvareh. A
               tukaj, kjer je dobra uprava, je treba reorganizirati? Ne vem. A mislite, da je to res
               potrebno? In škoda se mi zdi tega sodelovanja, te simbioze, ki je skozi leta, od 1991
               pa še od prej do zdaj, zrasla v neko res močno simbiozo in navezo ljudi s policijo.
               Načenjati take stvari in na tak način... / izklop mikrofona/</p>
            </sp>
            <sp xml:id="SDZ5-Redna-26-2011-03-24.sp125">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Gospod Zmago Jelinčič Plemeniti. <stage>(Ga ni.)</stage> Gospod mag. Radovan Žerjav. <stage>(Ga ni.)</stage> Gospod
               Miran Györek. <stage>(Ga ni.)</stage> Gospod Jakob Presečnik. <stage>(Ne.)</stage></p>
               <p>Gospod Mirko Brulc, imate besedo.</p>
            </sp>
            <sp xml:id="SDZ5-Redna-26-2011-03-24.sp126">

               <speaker>MIRKO BRULC:</speaker>

               <p>Lep pozdrav!</p>
               <p>Najprej moram povedati, da kolega Jerovška zelo rad poslušam, ker je dober
               pripovedovalec. Mi ni treba brati Karla Maya. Včasih pa uporabi kakšno težko besedo,
               ki sploh ni v zvezi s temo, o kateri razpravljamo. Pa da se vrnem na temo policijskih
               uprav.</p>
               <p>Jaz moram povedati – govorim za Goriško, imamo odlične odnose ne le z upravo, ampak s
               policijsko postajo, ki pokriva teritorij, kjer sem bil župan –, da smo razrešili s
               policijsko postajo veliko težav, od dilerjev, beračev, ki so prihajali iz Ukrajine,
               iz Romunije in ne vem od kod vse, od primera, ko se je skrajna desnica iz Italije
               želela sprehajati po Novi Gorici in po Trnovskem gozdu in tako dalje. Ampak nikoli
               nisem razmišljal o tem, da se moramo o tem pogovarjati s policijsko upravo, ampak s
               policijsko postajo.</p>
               <p>Če v tej državi, v kateri nas je 2 milijona, ne bomo šli v neko racionalizacijo,
               nimamo nobene perspektive. Ko bomo govorili o gospodarstvu, bomo rekli, da je uprava,
               ne policijska, ampak državna, predraga. Ustanavljamo nove občine, širimo dejavnosti,
               bog ne daj, da zreduciramo delo v kakšni bolnišnici, združujemo nekatere težje posege
               v specializiranih bolnišnicah in tako dalje. Se pravi, vedno smo proti nekaterim
               spremembam, tudi tisti, ki delajo na teh področjih. Normalno. Vsaka racionalizacija,
               vsaka sprememba prizadene delavke in delavce na teh službah in so a priori proti.</p>
               <p>Mislim, da v tem primeru ne gre za centralizacijo. Če bi policijsko upravo iz
               Postojne premeščali v Ljubljano, potem bi trdil isto. Lahko jo premestijo v Novo
               Gorico, če je Koper neprimeren in tako dalje, ampak to je stvar stroke in mislim, da
               je res, kar je bilo že danes povedano, ne more v zakonu pisati, katere policijske
               uprave bomo imeli, kajti potem bi morali imeti v zakonu o vzgoji in izobraževanja
               zapisano, kje je sedež ravnateljstva in podobno, da ne grem na druga področja. Za
               mene je bila tolažba v tem, da se bo število policajev povečalo za 80, in to
               policajev, ki bodo na terenu. Kajti s tem, da bi zmanjševali število teh naših, bom
               rekel, serviserjev, ki skrbijo za red in mir, s tem se ne bi strinjal. Če jih pa gre
               več iz pisarn na teren, to pa zelo pozdravljam. Še premalo jih je, da bi se v
               nekaterih primerih čutili dovolj varne.</p>
               <p>Želim povedati naslednje. Da bom nasprotoval temu zakonu iz razlogov, ki so bili že
               omenjeni. Da računam, kajti vso zadevo vodi generalni direktor policije, ki razporeja
               in ureja te stvari, in verjamem v stroko in prepričan sem, da bo končni rezultat
               koristen, ne v škodo prebivalstvu, ampak v korist prebivalstvu za večjo varnost in
               boljše počutje. Hvala lepa.</p>
            </sp>
            <sp xml:id="SDZ5-Redna-26-2011-03-24.sp127">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Bogdan Barovič, pripravi naj se gospod Anton Kampuš.</p>
            </sp>
            <sp xml:id="SDZ5-Redna-26-2011-03-24.sp128">

               <speaker>BOGDAN BAROVIČ:</speaker>

               <p>Hvala lepa.</p>
               <p>Ne bom predolg v tem lepem dnevu. Veliko stvari je bilo rečenih na vseh drugih
               področjih, o racionalizaciji javne uprave, o povečevanju ali zmanjševanju javnih
               uslužbencev tam, kjer so pač takšne ali drugačne potrebe. Osebno se v organizacijo
               dela policistov, govorim o organizaciji dela policistov, ne bom spuščal. Ministrstvo
               za notranje zadeve mora samo vedeti, kaj počne, na katerih področjih počne, kako
               racionalizira ali pač ne racionalizira. Mene osebno veliko bolj zanima kvaliteta in
               način dela policistov, ki opravljajo svoje delo, pa ne glede, ali je to policist neke
               upravne enote ali pa je to policist z imenom in priimkom.</p>
               <p>Sam se od predlaganih zakonov, tako tistega, ki ga obravnavamo danes, kot od tistega,
               ki ga je predlagala Vlada, distanciram. Distanciram zaradi tega, ker naj odgovornost
               prevzamejo tisti, ki peljejo reorganizacijo teh policijskih uprav. Odgovornost bodo,
               jasno, nosili tisti, s tem, da bodo na koncu rekli, kot vedno, če bo kaj narobe: "Ja,
               kdo pa sprejema zakone?" In spet bomo krivi mi.</p>
               <p>Zato še enkrat pravim, v svojem imenu in tudi v imenu kolegov, od tega in od vladnega
               zakona se distanciramo. Ministrstvo naj sodi o svojem delu. Kot je dejal že Prešeren,
               "čevlje sodi naj kopitar". Posledice bodo vidne, zanje pa bodo odgovarjali tisti, eni
               ali drugi, ki predlagajo dva različna zakona. Upam pa, da jih ne bodo trpeli ljudje.
               Hvala lepa.</p>
            </sp>
            <sp xml:id="SDZ5-Redna-26-2011-03-24.sp129">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Anton Kampuš. Pripravi naj se gospod mag. Sajovic.</p>
            </sp>
            <sp xml:id="SDZ5-Redna-26-2011-03-24.sp130">

               <speaker>ANTON KAMPUŠ:</speaker>

               <p>Spoštovani podpredsednik, kolegice in kolegi!</p>
               <p>Tega zakona ne podpiram. Predvsem iz razloga, ker izkušnje kažejo za nekaj let nazaj,
               da so bili takšni manevri neprimerni in niso prinesli nobenega napredka.</p>
               <p>Naj poskušam malo polemizirati s kolegi, tudi na podlagi izkušenj iz svojega okolja,
               ki me je nekoliko oborožilo s tem znanjem, na primer, o ukinitvi policijskih okrajev.
               Glede ukinitve policijskih okrajev vsi trdijo v en glas, da je to bila velika napaka.
               Torej tudi te novitete v tem trenutku ne prinašajo nobenih argumentiranih napredkov v
               smislu izboljšanja stanja. Zato ta trenutek tudi jaz tega zakona ne morem podpreti.
            </p>
            </sp>
            <sp xml:id="SDZ5-Redna-26-2011-03-24.sp131">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod mag. Borut Sajovic. Pripravi naj se gospod Silven Majhenič.</p>
            </sp>
            <sp xml:id="SDZ5-Redna-26-2011-03-24.sp132">

               <speaker>MAG. BORUT SAJOVIC:</speaker>

               <p>Hvala lepa, spoštovani predsedujoči. Hvala za besedo.</p>
               <p>Moram reči, da je res zanimiv in izviren zakon. Pri prebiranju ga nisem povsem
               razumel, ko sem pa večkrat slišal zgodbo o rezervatih in tem, pa razumem, da gre za
               nek bolj indijanski zakon. Časi, ko smo se šli kavbojce in indijance, so že davno
               mimo. Zdaj pa šalo na stran. Bolj kot število policijskih uprav je na mestu
               učinkovitost tistih, ki bodo na teh postajah delali. Še enkrat je treba poudariti, da
               zmanjševanje števila uprav pomeni samo zmanjševanje birokracije, ne pomeni pa
               zmanjševanja števila policijskih postaj. In da se tisti, ki so delali na upravnih,
               administrativnih, birokratskih in podobnih postopkih, ki so v tej državi še kako
               nepopularni in nezaželeni, zdaj selijo v operativno delo na teren. Mogoče je kdaj,
               predvsem za lokalne sredine, ki se borimo proti izgubi katerekoli od državnih
               pristojnosti, to težko razumeti. Toda če gremo na praktičen primer, tudi kvaliteta
               vzdrževanja cest se ne meri po tem, koliko imamo upravljavsko-cestarskih postaj,
               ampak se meri po tem, koliko imamo operativnih delavcev vzdrževalcev na terenu. Danes
               je svet, hočemo ali nočemo, nagnjen k temu, da se povezuje in združuje. Spomnim se
               zgodbe Mercatorja kakšno desetletje nazaj, vsaka od slovenskih pokrajin in regij je
               imela svojo upravo. Danes je seveda to bistveno bolj učinkovito, vodeno z enega
               mesta, in v luči racionalizacije in zmanjševanja stroškov še kako pomembno. Tudi
               včeraj, recimo, ste videli odlično, uspešno zgodbo združitve dveh podjetij na
               Štajerskem, Swatyjin Comet, kjer so z združitvijo dveh manjših ustanovili zgodbo, ki
               je bolj učinkovita in vodi naprej. Bilo je tudi povedano, da se nekateri delavci
               prevažajo v eno in drugo smer, ampak ljudje so s plačami, z delom, učinkovitostjo in
               rezultati svojega dela zadovoljni. To so zadeve, ki v svetu potekajo, ki se premikajo
               in gredo dalje neodvisno od tega, ali so nam všeč ali ne. Naša naloga, če hočemo biti
               med učinkovitimi, uspešnimi, da se jim pridružimo.</p>
               <p>Nekaj odmevnih akcij smo imeli, kjer se govori o številu in o učinkovitosti policije.
               Moram reči, da pri takih akcijah, če je v neki akciji sto policistov preveč bo
               bistveno manj hudo, kot če bo en sam premalo. Za to gre. Takrat kadar gre vse prav,
               takrat smo vsi zelo racionalni. Bog ne daj, da se zgodi kaj narobe, takrat bomo pa
               takoj s prsti kazali na dežurne krivce. Enostavno so sistemi, so organizacije, kjer
               je treba delati s previdnostjo, določeno varnostjo in pa z rezervo.</p>
               <p>Meni se zakon, ki je predlagan, ne zdi vreden podpore. Kajti, varnost ljudi v teh
               sredinah ne bo s tem nič manjša. Zdi se mi pa tudi pomembno, da so tisti, ki
               strokovno ocenjujejo delo policije, povedali, da na teh policijskih upravah, kjer se
               zdaj racionalizira, ljudje delajo dobro, kvalitetno, predano in ne izgubljajo službe,
               ne izgubljajo delovnih mest, da bodo v našo skupno varnost, državljank in
               državljanov, lahko uspešno delali še naprej.</p>
            </sp>
            <sp xml:id="SDZ5-Redna-26-2011-03-24.sp133">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Silven Majhenič, pripravi naj se gospod Branko Marinič.</p>
            </sp>
            <sp xml:id="SDZ5-Redna-26-2011-03-24.sp134">

               <speaker>SILVEN MAJHENIČ:</speaker>

               <p>Hvala za besedo, gospod podpredsednik...</p>
            </sp>
            <sp xml:id="SDZ5-Redna-26-2011-03-24.sp135">

               <speaker>PODPREDSEDNIK MAG. VASJA KLAVORA:</speaker>

               <p>... samo trenutek, želite? Predlagatelj.</p>
               <p>Gospod Jerovšek.</p>
            </sp>
            <sp xml:id="SDZ5-Redna-26-2011-03-24.sp136">

               <speaker>JOŽEF JEROVŠEK:</speaker>

               <p>Dva zaporedna govorca nista razumela policijskih sindikatov in sindikalistov in
               veteranov, ki so prispodobo koroškega rezervata pa razumeli in namerno zapisali. Mi
               rezervate poznamo iz zgodovine Indijancev, ki so jih potisnili v rezervate. In moram
               ugotavljati, da sta kolega iz vladnih vrst sporočila Karla Maya in Winnetouja brala
               slabo. Namreč, s tem, ko je nekdo potisnjen v rezervat – in ti policaji, sindikalisti
               govorijo, da se ustvarjajo rezervati za določene populacije slovenskega prebivalstva,
               določene regije, so ob pravice –, tudi tam so jim belci pravili, da so naredili
               rezervate zato, da bodo znotraj samostojni, da bodo boljše živeli. Ampak, ali berete
               in vlečete resnice iz teh primerov tako, da so Indijanci v rezervatih privilegirano
               ljudstvo na ameriški celini? Vi pa razlagate zakon tako, kot da bo zdaj za Korošce,
               Notranjce, Posavce boljše? Zakaj se norčujete iz ljudi, ko se spontano branijo proti
               temu? Ko se jim zdi drobiž tisto, kar govorite, da boste prihranili. V tej državi se
               da šparati na veliko. Denar se "šafla" skozi okna. Denar se krade na veliko. Kar
               naprej se postavljajo funkcionarji, ki so vpleteni v korupcijske afere, podkupnine.
               Tam urejajte stvari. Ljudem pa ne jemljimo vsega, kajti, v usodi teh Korošcev,
               Notranjcev, Posavcev se vidimo tudi drugi. Kajti v zadnjih letih se to nezadržno širi
               kot napalm požar, da se jemljejo neki osnovni resursi, in da se vse centralizira.</p>
               <p>Treba se je vprašati tako, kot so se tukaj v tem prispevku in v zapisu tisti, ki so v
               tem videli začetek koroškega rezervata. Treba se je vprašati s Hemingwayem: "Komu
               zvoni?" Nam zvoni, vsem zvoni. S takimi ukrepi, s takimi potezami zato, da prikriva
               notranje ministrstvo to, da ne stori dosti tam, ko bi lahko storilo. Ko pravzaprav
               podpira, recimo, to zgodbo z gospodom Pogačarjem in stavbo Nacionalnega
               preiskovalnega urada, ko gre 136 tisoč evrov vsak mesec v žep nekega privatnika. Tam
               se pa ne špara. Tam se pa ne racionalizira. Zakaj se tam ne racionalizira? In vedite,
               kolegi poslanci, da boste dolgoročno odgovorni za to, ko se bodo ljudje iz rezervatov
               vprašali: "Kdo nas je zaprl v rezervate?" Hvala lepa.</p>
            </sp>
            <sp xml:id="SDZ5-Redna-26-2011-03-24.sp137">

               <speaker>PODPREDSEDNIK MAG. VASJA KLAVORA:</speaker>

               <p>Gospod Majhenič, prosim.</p>
            </sp>
            <sp xml:id="SDZ5-Redna-26-2011-03-24.sp138">

               <speaker>SILVEN MAJHENIČ:</speaker>

               <p>Hvala za besedo, gospod podpredsednik.</p>
               <p>Jaz sem v svojem uvodnem govoru v glavnem vse povedal, kaj si mislim, ampak dobro, še
               bom nekaj malenkosti pojasnil. Jaz se ne spuščam v odločitve ministrstva, katere
               uprave se naj ukinejo, kajti menim, da je tukaj stroka tista, ki o tem tudi odloča.
               Sem pa sigurno mnenja, da je policijskih uprav preveč. Preveč jih še ostane, kljub
               ukinitvi, saj glede na majhnost države Slovenije, ni potrebe po več kot treh
               policijskih upravah. Samo z ukinitvijo policijskih uprav se ne zmanjšuje varnost na
               terenu, ampak se v cilju reorganizacije povečuje. Povečujejo se operativne službe,
               kar je sigurno smisel, da se kadre izmed administracije zaposlji v operativi, še
               posebej, da se zapolnijo delovna mesta na obrobjih države, kjer policistov
               primanjkuje. Res je, da marsikomu to ne diši, tudi zaradi daljše poti do službe,
               vendar je že danes veliko policistov, ki se vozijo iz Lenarta v Starotd, na mejo,
               tako da se ne uvaja nič novega, pa tudi nisem zasledil, da se komu ti policisti
               smilijo. Hvala lepa.</p>
            </sp>
            <sp xml:id="SDZ5-Redna-26-2011-03-24.sp139">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Branko Marinič, pripravi naj se gospa Alenka Jeraj.</p>
            </sp>
            <sp xml:id="SDZ5-Redna-26-2011-03-24.sp140">

               <speaker>BRANKO MARINIČ:</speaker>

               <p>Hvala lepa za besedo. Lep pozdrav vsem skupaj!</p>
               <p>Če bi se vrnil malo nazaj, da bi lažje utemeljil vsebino, o kateri razpravljamo, me
               zadeva nekako sili v začetek moje razprave, k regionalizaciji Slovenije. Ali morda ne
               gre za obrnjeni vrtni red priprave na to, da najprej postavimo institucije in nato
               naredimo meje in določimo število regij v Republiki Sloveniji? Tako nekako me silijo
               tudi v analizo ali pa v določene vzporednice, ki bi jih lahko potegnil v primerjavi z
               reorganizacijo in ukinjanjem policijskih uprav Postojna, Slovenj Gradec in pa
               Koroška, z nekaterimi začetimi in napovedanimi reorganizacijami pri zdravstvu, in
               sicer ukinjanje dežurstev zdravstvene službe in zdravstvenih regionalnih centrov. In
               če med tema dvema ministrstvoma potegnem nekatere vzporednice, bi nekako dobil
               odgovor na tisto mojo prvi vprašanje, ali morda tukaj ne gre za priprave na členitev
               Slovenije na predvidene regije. Kakšno imajo mnenje nekateri, ki se poklicno in
               profesionalno ukvarjajo v policiji s tem, smo lahko v nekaterih vsebinah tudi
               prebrali in se seznanili z njihovim mnenjem, mišljenjem ali pa z nekaterimi namigi,
               ki pravijo, da to ni reorganizacija v smislu racionalizacije, ampak gre za nekaj
               drugega, kar bi lahko utemeljevali tudi s tem, da na Ministrstvu za notranje zadeve
               vlada nek krč, in sicer je to sistemski krč, ki se izrazito pokaže na samem vrhu
               Ministrstva za notranje zadeve in ki potem piramidno pada do slehernega policista
               oziroma policistke na terenu. To lahko utemeljujem tudi znekaterimi dejstvi in
               nekaterimi ugotovitvami na terenu, ki se kažejo predvsem na območju vzhodnega dela
               Slovenije, kjer so se policistke in policisti znašli v neki čudni situaciji tega
               sistemskega krča funkcioniranja policije same. Namreč, ob kontroli schengenskega
               območja, torej na vzhodni meji Slovenije, je v zadnjem času izrazito nekaj, čemur
               ljudje zelo nasprotujejo. To pa je povečana kontrola policijskih patrulj v lokalnem
               okolju, kjer se vsi poznajo. Ni malo občinskih svetov, kjer so problematiko
               obravnavali tudi na samih sejah. Ljudje hočejo in vidijo policiste v uniformi kot
               njihove zaščitnike, pravzaprav njihove serviserje, čutijo se bolj varne. Ne želijo pa
               tega, ko se je prav zaradi tega krča, ki sem ga omenjal, nekako prijelo geslo, ki pa
               ni dobro za policijo in je slabo za ljudi, ki sta jim policija in njihov servis
               namenjena, da so začeli govoriti, ali res postajamo policijska država. To pa ni
               dobro, in skozi ne vem kakšno reorganizacijo policije bo treba slej ko prej vrniti
               tisto, kar si je policija s svojim delom, svojim trudom, garanjem za zaščito svojega
               prebivalca v preteklosti zaslužila. Še enkrat poudarja, ta policijski krč, ki se
               odraža od vrha piramidno navzdol, bo treba spremeniti in zaradi tega spremeniti tudi
               način in organizacijo, predvsem organizacijo dela, da bodo ljudje imeli občutek, da
               so policisti tisti, ki jih varujejo, da lahko mirno in varno spijo.</p>
            </sp>
            <sp xml:id="SDZ5-Redna-26-2011-03-24.sp141">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospa Alenka Jeraj, pripravi naj se gospod Jože Tanko.</p>
            </sp>
            <sp xml:id="SDZ5-Redna-26-2011-03-24.sp142">

               <speaker>ALENKA JERAJ:</speaker>

               <p>Hvala za besedo.</p>
               <p>Jaz bom seveda podprla naš predlog zakona oziroma spremembe novele zakona, ker bi
               pričakovali, glede na odgovor Vlade oziroma stališče Vlade do našega predloga zakona,
               v katerem govori o tem, kaj se je zgodilo leta 1980, ko je bilo 8 regionalnih enot,
               in potem v letu 1992 in kasneje, ko smo, najprej povečali policijske uprave na 13 in
               potem spet zmanjšali na 11. Bi pričakovali kakšno analizo, kaj se je v zvezi s tem
               zgodilo oziroma ali so bile potem te uprave učinkovite ali niso bile, in kaj je to
               pomenilo za lokalno okolje oziroma tisto področje, na katerem naj bi delale.
               Ministrstvo govori tudi o tem, da se bo po reorganizaciji, po njegovih ocenah število
               delavcev, ki bodo opravljali delo v operativnih enotah povečalo za 80. Torej, tisti,
               ki ta trenutek v teh upravah opravljajo administrativna dela, verjetno niso
               policisti, ki so sicer na terenu ali na cesti, verjetno administracijo opravljajo
               neki drugi.</p>
               <p>Tudi argumentacija, zakaj se ne bi dalo v zakonu urediti in določiti, katere
               policijske uprave bomo imeli, jaz mislim, da je možno, mi smo pač dali za primer
               tožilstvo in sodišča, kjer so stvari na tak način urejene. Po mojem mnenju ne bi bilo
               nič narobe, če so tudi policijske uprave na tak način določene oziroma to, kar vi
               razlagate, da je to nekaj drugega, da so sodišča ali pa tožilstvo drugačni organi,
               kot je policija ali policijske uprave, po mojem ne zdrži oziroma je bolj slaba
               argumentacija.</p>
               <p>Predlog, ki ga predlagamo, pomeni, da se ohrani stanje policijskih uprav, kakršno je
               zdaj. Jaz vseeno ocenjujem, da bo policijska uprava v Postojni – vemo, kakšna je
               oddaljenost Postojne od Kopra –, zagotovo manjkala. Če se pa sama spomnim tudi
               ukinitve policijske uprave Ljubljana – okolica, pa iz prakse vem, da je bilo v mojem
               okolju, na primer na Igu, potem kar nekaj težav in so bili policisti na tem območju
               dosti manjkrat in so celo sami opozarjali, da se je občina močno angažirala, da bi
               kljub vsemu poostrili nadzor zaradi tega, ker je prihajalo do vseh mogočih
               kriminalnih dejanj, od tatvin in tako naprej, in so se povečala zato, ker je bilo
               enostavno manj obhodov, ker so se stvari skoncentrirale nekje drugje.</p>
               <p>V svojem odgovoru govorite tudi o tem, da bodo stvari lahko urejene drugače, ko bodo
               ustanovljene regije oziroma pokrajine. Mi se s tem strinjamo, zato se ves čas
               trudimo, da bi v naši ljubi Slovenji že enkrat prišli do pokrajin, ampak na žalost
               smo pri tem precej osamljeni, ker bi na ta način verjetno marsikaj rešili. Bojimo se,
               da gre spet za novo centralizacijo, spet bomo nekatere stvari koncentrirali v večjih
               središčih, vse ostalo pa postane zelo hitro periferija, ki nikogar ne zanima oziroma
               ni tako pomembno kot center.</p>
               <p>Zdaj govorite tudi o racionalizaciji. Mi vemo, da se je racionalizacija ali
               reorganizacija začela najprej tudi kje drugje, in kar precej sredstev namenjamo za
               najemnino prostorov Nacionalnega preiskovalnega urada, ki bi jih lahko bistveno
               ceneje, tako kot so bili zastavljeni, najemali oziroma v neki dogledni dobi celo
               dobili v trajno last. Če tam ne vidite, da bi lahko kaj privarčevali, se nam zdi zelo
               slabo, da želite varčevati tam, kjer mi ocenjujemo, da se zmanjšuje tudi varnost
               državljank in državljanov. Kajti policijska postaja oziroma policijska uprava v
               bližini pomeni zagotovo večjo varnost državljank in državljanov v lokalnem okolju,
               zagotovo pa tudi prisotnost policistom na tem terenu, kot če jih spet vse postavimo v
               center in rabijo do vsake manjše občine, vsakega manjšega kraja nekaj 10 minut ali
               kakšno, ne bom rekla uro, ampak kar nekaj 10 minut več kot sicer.</p>
               <p>Jaz bom naš predlog zakona podprla, ker se ne strinjam s tem, da ukinjamo policijske
               uprave. Mislim, da bi si zaslužili, če so bile opravljene analize, tudi te analize in
               ne pa samo internetno preverjanje splošnega vzdušja, kaj to pomeni za lokalno okolje.
               Vsaka takšna sprememba mora temeljiti in imeti podlago v analizah, ki bi jih poslanci
               ob tem vašem odgovoru tudi pričakovali oziroma od mnenju Vlade pri tej spremembi
               zakona.</p>
            </sp>
            <sp xml:id="SDZ5-Redna-26-2011-03-24.sp143">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Milan Gumzar. Pripravi naj se gospod Gvido Kres.</p>
            </sp>
            <sp xml:id="SDZ5-Redna-26-2011-03-24.sp144">

               <speaker>MILAN GUMZAR:</speaker>

               <p>Hvala za besedo.</p>
               <p>Tako, kot sem uvodoma dejal pri predstavitvi stališč poslanskega kluba, tudi sam
               predlaganega zakona ne bom podprl, predvsem iz preprostega stališča. Če bi bil trdno
               prepričan, da število policijskih uprav pravzaprav pomeni večjo varnost za
               državljanke in državljane, predvsem pa če bi to pomenilo manj kriminala in vsega
               ostalega v Sloveniji, bi bil za to, da imamo število 20 ne pa 11. Sam prihajam iz
               okolja, kjer imamo upravo oddaljeno več kot 30 kilometrov, in si v tem okolju želimo
               samo to, da imamo zelo dobro organizirano policijsko postajo, ker je policijska
               postaja tista, ki je najbolj neposredno odgovorna za varnost tistega okolja, na
               katerem je ustanovljena, predvsem pa bi bilo treba okrepiti policijske postaje in s
               tem približati delo policista ali tako, kot smo včasih celo dejali, vodjo varnostnega
               okoliša v neposredno bližino lokalnega nivoja. Ta bi lahko pravzaprav dostikrat
               spremenil ali preprečil kakšno kriminalno in ostalo dejanje.</p>
               <p>Danes govoriti o tem, da je 11 uprav ali 8 uprav pravo število. Boljše bi bilo, če bi
               se ob podobnih zakonih vprašali, ali imamo zadosti dobro organizirane policijske
               postaje, kar mislim, vsaj za naše okolje govorim, da so, in ali je možno s
               prerazporeditvijo sredstev, ki se danes pojavljajo za administracijo nameniti več za
               delo na terenu policistom in te policiste boljše in bolj kvalitetno opremiti in
               seveda s tem prepričevati tako kriminalna kot ostala dejanja. Na drugi strani pa tudi
               dostikrat slišimo, da že... / izklop mikrofona/</p>
            </sp>
            <sp xml:id="SDZ5-Redna-26-2011-03-24.sp145">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospod Gvido Kres. Pripravi naj se gospod Zvonko Černač.</p>
            </sp>
            <sp xml:id="SDZ5-Redna-26-2011-03-24.sp146">

               <speaker>GVIDO KRES:</speaker>

               <p>Hvala za besedo, gospod podpredsednik. Spoštovane kolegice in kolegi, spoštovani
               predstavniki Vlade!</p>
               <p>Kot rečeno, v Slovenski ljudski stranki podpiramo predlagani zakon.</p>
               <p>V Slovenski ljudski stranki želimo, da uzakonimo, da imamo v Sloveniji 11 policijskih
               uprav, in to s povsem jasno definiranimi območji. Res je, da je čas, v katerem se
               nahajamo, čas za spremembe na gospodarskem in upravnem področju. Pravite sicer, da je
               nas, zagovornike tega zakona, povozil čas. Zdaj ali je to res, ne vem. Če je, potem
               med nami ni razlike, ker to si lahko očitamo in si puščice streljamo iz ene na drugo
               stran in ne vem, kdo ima v tem primeru prav. Trdim pa, da je policija oziroma delo
               policije na terenu dobro. Policisti se trudijo, so med ljudmi, pa bi lahko bili tudi
               več. V zadnjem času so kar dobro prisotni in tudi učinkoviti pri nadzoru prometa,
               lahko bi bili tudi bolj prisotni na ulicah, po mestih, okoli šol, okoli takih
               ustanov. Prepričan sem, da zaradi tega ne bi dobili vtisa, da živimo v državi pod
               stalnim policijskim nadzorom. Dobro, če moramo varčevati, se vprašam, ali je to možno
               samo z ukinitvijo teh policijskih uprav. Jaz mislim, da se da privarčevati tudi
               drugje in prepričan sem, da bi, če bi se poglobili v stroške, lahko našli ogromno
               rezerve tudi na drugih področjih. Poglejte. Kaj pa administracija, koliko pa ta
               stane? Pojdite v smeri poenostavitve dela. Predlagamo, da se zaposlene v
               administraciji preseli na delo na terenu. Kar bo pa še ostalo, bo pa višek, saj je
               tudi v kakšni firmi višek. Bo treba pač prezaposliti in se bo treba potruditi, da se
               najde neko drugo delovno mesto, tako kot ga mora najti vsak delavec, ki ostane brez
               službe. Po podatkih, s katerimi smo seznanjeni, se bodo nekatere prostorske
               kapacitete prodale in potem se bodo jasno nabavljale tudi druge. Dobro, saj to se
               lahko izide, bomo pač nekje prodajali, drugje povečali, da bomo zagotovili prostor za
               tako organizacijo, za kakršno ste se odločili. Ampak, če ostane tako, govorim
               lokacijsko, in se znotraj tega na novo organizira, ukinja kakšno delovno mesto
               tajnice, izprazni pisarna s fikusom, zamenja direktorja ali komandirja ali kakšnega
               pomočnika ukine, mislim, da bi na ta način prišlo tudi to do pozitivnega finančnega
               učinka. na ta način bi se tudi za to državno blagajno in tudi to potrošnjo približali
               temu, po čemer težite. Hvala lepa.</p>
            </sp>
            <sp xml:id="SDZ5-Redna-26-2011-03-24.sp147">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospod Zvonko Černač. Pripravi naj se gospod Alan Bukovnik.</p>
            </sp>
            <sp xml:id="SDZ5-Redna-26-2011-03-24.sp148">

               <speaker>ZVONKO ČERNAČ:</speaker>

               <p>Ni ambicija te novele, da bi posegla na področje organiziranosti policije v delu
               izvajanja njenih pristojnosti na področju policijskih uprav, pač pa je ambicija te
               novele preprečitev neustreznega pristopa z ukinitvijo treh policijskih uprav, v
               Slovenj Gradcu, Krškem in v Postojni, ki ne sledijo načelom racionalizacije,
               izboljšanje varnosti v posameznih okoljih. Okolja ta predlog kadrovsko siromaši in
               povzroča nepotrebne konflikte med izvajalci sistema.</p>
               <p>Namen te novele je, da se danes omogoči nadaljnjo zakonodajno proceduro glede tega
               zakona in da Vlada oziroma pristojno ministrstvo v tej proceduri pripravi rešitve, ki
               bodo na celovit način omogočile izboljšavo delovanja oziroma organiziranosti
               policije. To je namen te novele, tako kot je z enim zakonom, ki smo ga obravnavali
               danes pod eno prejšnjih točk – novelo Zakona o bančništvu, po tistem, ko je kljub
               drugačnim napovedim bila ta novela sprovedena in posredovana v nadaljnjo zakonodajno
               proceduro prišlo do tega, da se bodo sedaj neke minimalne rešitve, ki so nujne,
               vseeno uveljavile. Rečeno je bilo, potreben je temeljit strokovni premislek, ki ga
               Državni zbor ni sposoben oziroma tega mi poslanci ne moremo narediti. Mi se ne moremo
               ukvarjati z organiziranostjo policije na terenu. Zanimivo. Vlada je nedolgo tega
               sprejela novelo Zakona o sodiščih, ki govori o tem, da se bo na posameznih sodiščih
               organiziralo namesto enega, dva, tri, štiri oddelke, in o tem bomo odločali tukaj v
               Državnem zboru. O tem bomo odločali. In glede tega smo strokovni. Glede
               organiziranosti policije pa nismo strokovni. Lepo vas prosim! Seveda pa niso
               opozicijski poslanci tisti, ki bi Vlado poučevali, kako in na kakšen način naj te
               spremembe uveljavi. Naša naloga je, da preprečimo, če je le mogoče, škodljive
               rešitve, ki ne prinašajo ničesar dobrega. In to je namen tega zakona. Zaradi tega je
               novela napisana tako, da ohranja obstoječe stanje in omogoča pripravo premišljenih
               rešitev do drugega branja. Glede na to, da obstajajo, vidim, različni koncepti v
               samem vodstvu policije, je to, mislim da, edina logična poteza. Slovenija, recimo, po
               mnenju nekaterih posameznikov, strokovnjakov prenese maksimalno pet policijskih uprav
               glede na število kadra, glede na kadrovski načrt in tako naprej. Kdo je to dejal? To
               je dejal gospod Janko Goršek, generalni direktor Policije na 44. nujni seji Odbora
               Državnega zbora za notranjo politiko, javno upravo in pravosodje. Se pravi, minus
               šest, potem, ne minus tri. Če stroka pravi minus šest, zakaj potem minus tri? Ali,
               verjetno tretja stroka pravi minus enajst. Zakaj ne minus enajst? To so vse
               vprašanja, ki bi jih morali tisti, ki ste se lotili reorganizacije, temeljito
               proučiti in pripraviti celovit konsistenten načrt reorganizacije v smislu izboljšave
               operativnega dela policije, za katerega ste sami ugotovili, da je podhranjeno. Da je
               manj kot četrtina oziroma približno petina kadra, ki je zaposlena v policiji,
               operativno vezana na konkretne naloge oziroma aktivnosti oziroma delajo, če
               poenostavljeno rečemo, na terenu. Kaj pa delajo na terenu? In kje je mogoče stvari
               organizirati drugače? Treba se je vprašati, ali je učinkovita organizacija to, da 80
               ali 90 policistov eno leto preiskuje nek sum koruptivnosti na nekem tehničnem
               pregledu, za katerega se na koncu ugotovi, da gre za 250 evrov domnevno plačane
               podkupnine. Stroškov, ki so nastali s tem, je verjetno za stokrat ali tisočkrat
               toliko. Ali je operativna organiziranost ta, da 20 ljudi preiskuje sum koruptivnosti
               na nivoju 50 evrov, za katerega se ugotovi, da je bil za ta sum koruptivnosti
               obtožena uradna oseba s strani tistega, ki naj bi to kazen, ki je ni želel plačati,
               plačal. In je bilo stroškov spet povzročenih ne za 50 evrov, ne za 500 evrov, ampak
               za 50 tisoč evrov v celem procesu, ki se je odvijal. Na drugi strani pa se ta
               operativna policija v primeru Hypo banke zgane šele takrat, ko v svojo banko
               prevzamejo oziroma vdrejo lastniki iz Avstrije. In takrat smo isti dan v medijih
               brali, kako so ravno tisti dan, glejte, ljudje iz policije odšli v Lihtenštajn
               gledat, kaj je bilo tja nakazano. Zanimivo. Milijoni evrov na lihtenštajnske račune,
               milijoni evrov na ciprske račune, milijoni evrov ven iz Slovenije, in kar naenkrat ni
               energije,organiziranosti niti ustreznih ekip, da bi te stvari lahko preiskale. V tem
               smislu je potrebna tudi nadgradnja zakonodaje, predvsem pa je potrebna nadgradnja te
               zakonodaje v smislu zagotavljanja profesionalne neodvisnosti policijskega aparata od
               katerekoli politike. Samo to je lahko ključ do uspeha pri raziskovanju najtežjih
               kriminalnih dejanj. Vse ostalo je bolj brcanje v prazno in ustvarjanje vtisa v
               javnosti, vsake toliko, s takimi ali drugačnimi medijskimi prizori, na ustrezen način
               seveda promoviranimi v smislu epepeja, ponavadi zjutraj, s kombiji in škatlami, kako
               je ta sistem učinkovit. To ni dobro. To lahko nekaj časa deluje, ampak potem se ta
               vtis počasi izčrpa. Treba je delovati na konkretnih rezultatih in ljudi motivirati in
               nagrajevati skozi konkretne rezultate. Tisti operativec, ki bo na določenem področju
               izjemno uspešen in bo te primere neodvisno od politike raziskal, je prav, da je
               bistveno bolj plačan kot vsi ostali, da na lestvici napreduje in da ima tudi zelo
               široke pristojnosti in možnosti na tem področju dela. In te mehanizme bi bilo treba
               skozi to zakonodajo uveljaviti. Zdaj je ta zadeva malo širša od tega, kar smo
               predlagatelji predlagali, hočem povedati samo to, da ključni problem ni ta, ki se ga
               je policija lotila na tem področju, reševanje neke situacije slabe ali podhranjene
               organiziranosti z ukinitvijo treh policijskih uprav. Mislim, da je to napačen
               pristop, da je vzel ogromno energije, da je bil tudi voden že v startu na konflikten
               način, ker ljudje niso bili o tem obveščeni. Vsi sindikati so povedali, da so o tem
               izvedeli iz medijev. Župani občin, ki jih zadeve tangirajo, so povedali, da so o tem
               izvedeli iz medijev, niso bili upoštevani niti se jim ni prisluhnilo, njihova mnenja
               ne štejejo nič, pa gre le za okolja, v katerih ti ljudje konkretno delujejo in so
               zanje tudi soodgovorni. Omenjena je bila učinkovitost. Zdaj bomo imeli s tem, ste
               rekli, 80 ljudi več v policijskih vrstah na terenu. Ja, potem dajmo povečati to
               učinkovitost! Ukinimo vseh 11 uprav in jih bo tisoč 500 več na terenu, ali pa še celo
               več, glede na to, da so nekatere uprave še večje. Jaz sem takoj za to, da je ta
               učinkovitost čim večja. Zakaj bi samo tri, zakaj jih ne bi šest, tako kot je rekel
               gospod Goršek, da pravijo strokovnjaki, da je pet optimalno. Skratka, hočem povedati,
               da sprememba ni dodelana, je konceptualno skregana v lastnih vrstah, in mislim, da
               gre pri teh reorganizacijah bolj za zasledovanje nekih drugih ciljev, ki niso ravno v
               povezavi z učinkovitejšo organizacijo posameznih služb. Tako kot gre na drugi strani
               pri ustanavljanju posameznih novih institucij, ki se jim reče agencije, očitno na eni
               strani za kadriranje ljudi, ki naj bi po tistem, ko boste izgubili oblast, upravljali
               pomembne segmente te države, in na drugi strani za, po domače povedano, kupovanje
               služb nekaterim lastnim kadrom, ki so ostali brez njih. Zanimivo, ravno v tem
               obdobju, ko se je govorilo o ukinjanju treh policijskih uprav, je zaokrožila – to je
               bilo jeseni 2010 – informacija o tem, da se ustanavlja agencija za civilno letalstvo.
               In, glej ga, vraga, kje bo imela sedež – v Postojni! Super! In kdo je plasiral to
               informacijo – ja, županski kandidat LDS v Postojni jo je plasiral. 12. oktobra, dva
               dni po volitvah, ker ni bilo drugega kroga, je bilo v vladnih gradivih še zapisano,
               da je sedež v Postojni. 14. oktobra, ko je Vlada ta dokument sprejela, je pa tam
               prečrtana Postojna in je napisano v Ljubljani. Verjetno bo direktorsko mesto v
               kratkem razpisano, član sveta agencije je ta gospod že postal, ki ni postal župan,
               verjetno bo tudi kandidiral za mesto direktorja. 69 delovnih mest, od tega 37 novih.
               37 novih delovnih mest! Se pravi, kje je tu optimalnost, racionalizacija, maksimalen
               izkoristek kadrovskih resursov, s katerimi razpolaga ta država. Ogromni stroški, ki
               bi nastali, ker bi se ljudje, ki dejansko nič nimajo s tistim prostorom, popolnoma
               nič nimajo tam za početi, ker so vezani na Brnik in še na druge lokacije, Maribor in
               tako naprej, vozili in tako naprej, bili bi slabe volje zaradi tega. Zakaj ta poteza
               v tem primeru? Kje je tukaj gospodarnost, racionalnost? V tem drugem primeru, ko pa
               gre za same negativne učinke, kakorkoli jih obračamo, je pa treba to odločitev
               sprejeti. Imeli boste eno dodatno prazno, veliko nepremičnino, ki je bila nedolgo
               tega obnovljena v površini cirka 3 tisoč kvadratnih metrov, na drugi stran bo pa
               treba v Kopru obnoviti ali kupiti na lizing, po sistemu znane zgodbe MPU-ja, novo
               stavbo. In to naj bi bila racionalizacija in boljša organizacija. Ne morete
               prepričati niti lastnih ljudi, ker drugače ne bi na tak način razmišljali, kot sem
               zdaj jaz povedal. Mislim, da je skrajni čas, da se tak neodgovoren način neha, in da
               je skrajni čas, da se Vlada resno sooči s problemom izboljšanja organiziranost v
               lastnih vrstah, da omogoči ljudem, ki jih v teh vrstah ni malo, da izkoristi ta
               kadrovski potencial, ki je, da v najboljši meri opravlja naloge, za katere so ti
               ljudje tam zaposleni. Tega pa ni mogoče doseči na tak način, da se jim reže stole, na
               katerih sedijo, ni mogoče. In tega ni mogoče doseči na tak način, da se pod kvazi
               krinko neke racionalizacije in optimalnejše organizacije enostavno reče: "Tri
               najmanjše bomo ukinili, in to je to, s tem smo dosegli cilje, ki smo si jih glede te
               racionalizacije zastavili."</p>
               <p>Jaz bi lahko takšnih ali podobnih primerov navedel še nekaj. Če sem že šel prej na to
               področje letalstva, je še en tak tipičen primer, kjer se kaže, kako se ne dela, in to
               je ta nesrečni Falcon. Stoji, prizemljen je, na drugi strani pa državni uslužbenci,
               visoki javni uslužbenci od predsednika države naprej, najemajo draga letala, da lahko
               letijo, a naš Falcon stoji. Češ, da je bila napačna odločitev, da se ga je pripeljalo
               iz Amerike v Slovenijo, namesto, da bi se najprej tam preizkusilo možnost in se ga
               tam dalo v najem, kjer je bistveno večji trg kot tukaj. Če je bila že ta napaka
               narejena, potem najmanj, kar je, bi odgovoren gospodar zmanjšal škodo, preprečiti je
               več ne more, ampak bi vsaj zmanjšal škodo, ki je bila narejena, in bi tega ptiča
               spravil v zrak. Ne pa, da se zdaj najemajo za drage denarja letala, kot slišimo, za
               10 tisoč evrov za vsak posamezen obisk enega ali drugega visokega vladnega
               predstavnika v tujini. Niti tega ne. Potem je zelo težko pričakovati, da bo Vlada, ki
               tega minornega problema v dveh letih ni bila sposobna rešiti, da bo uredila tista
               temeljna konceptualna vprašanja, ki se tičejo organizacije posameznih sistemov in
               podsistemov. In med njimi je seveda eden izmed zelo pomembnih, sistem, ki se mu reče
               policija, zaradi tega, ker je na tem sistemu treba delati na dolgi rok. Dobrih
               kriminalistov, dobrih policistov se ne da kar iz šol pripeljati, ampak jih je treba
               počasi vzgajati in vzgojiti. In ljudje, ki en del svoje zasebnosti žrtvujejo za
               takšno poslanstvo, kot se reče temu področju oziroma delu na teh področjih, morajo
               biti tudi ustrezno stimulirani in nagrajevani. Zelo neugodno je, da se jim te
               možnosti zapirajo skozi to, da se jim enostavno ukinjajo delovna mesta, kjer delajo,
               in da se jih s pomanjkanjem informacij dolgo časa pušča v negotovosti, da ne vedo
               niti, kako in na kakšen način bodo lahko še delali v prihodnje.</p>
               <p>Skratka, mislim, da je naš skupni cilj, tako opozicije kot pozicije, da se zgodijo
               spremembe, ki bodo koristile vsem ljudem, predvsem na področju varnosti in na
               področju učinkovitejšega gospodarjenja z resursi, ki so na voljo. Vendar pa je pot do
               tega cilja očitno različna. Mi je ne vidimo skozi takšne parcialne rešitve, ki
               povzročajo ogromno slabe volje, negodovanja v posameznih okoljih, siromašijo sredine,
               ki so že tako in tako kadrovsko podhranjene, namesto, da bi jih bogatile. Mislim, da
               ne prinašajo nobenega izmed tistih učinkov, ki si jih je Vlada oziroma Ministrstvo za
               notranje zadeve pri tej ponesrečeni reorganizaciji zastavilo, ne prinašajo učinka
               racionalizacije, ne izboljšujejo varnosti v posameznih okoljih, bistveno siromašijo
               ta okolja zaradi tega, ker bo neizogibno prišlo do odliva kadrov – med njimi so tudi
               visoko izobraženi kadri – in zaradi te nekonsistentnosti, mislim, bo pri posameznikih
               prišlo tudi do zmanjšanja motivacije, ki bi jo v teh časih glede na splošne
               okoliščine še kako potrebovali. Tako da jaz predlagam, da to novelo le podprete in
               pustite zakon v obravnavi in ga v drugem branju popravite tako, da bo skozi njega
               mogoče doseči cilje, ki so nam vsem skupni. Hvala.</p>
            </sp>
            <sp xml:id="SDZ5-Redna-26-2011-03-24.sp149">

               <speaker>PODPREDSEDNIK MAG. VASJA KLAVORA:</speaker>

               <p>Gospoda Alana Bukovnika ni, besedo ima predstavnik Vlade.</p>
               <p>Gospod državni sekretar mag. Lah.</p>
            </sp>
            <sp xml:id="SDZ5-Redna-26-2011-03-24.sp150">

               <speaker>MAG. DAMJAN LAH:</speaker>

               <p>Hvala lepa, gospod podpredsednik. Spoštovane poslanke in poslanci!</p>
               <p>Vodstvo Ministrstva za notranje zadeve si je ob nastopu mandata zadalo pet ključnih
               projektov, ki naj bi jih realiziralo na štiriletnem mandatu. Reorganizacija policije
               na državni in regionalni ravni je samo eden od teh petih ključnih projektov, ki pa se
               seveda vsebinsko in tudi organizacijsko povezuje z ostalimi štirimi projekti. Eden od
               teh projektov je bil reorganizacija racionalizacije podpornih služb Ministrstva za
               notranje zadeve in policije. Ta projekt je bil izveden v letu 2009, implementiran 1.
               1. 2010. Leta 2010 ga je presodil Slovenski inštitut za kakovost in projektu podelil
               certifikat kakovosti 9001. Zakaj vam to govorim? Predvsem zaradi tega, ker je bilo
               slišati veliko očitkov, da se lotevamo projektov na pamet, brez ustreznih analiz in
               da seveda, v narekovajih, streljamo v prazno. Ta prvi projekt je dokaz, da se stvari
               lotevamo zelo načrtno, zelo organizirano in na podlagi opravljenih predhodnih analiz.
               Drugi projekt, ki je bil tudi načrtovan in tudi uspešno zaključen, je bila
               ustanovitev Nacionalnega preiskovalnega urada. Tretji projekt je reforma nadzornega
               sistema nad delom policije. Četrti projekt pa prenova policijske zakonodaje.</p>
               <p>Prenovo policijske zakonodaje omenjam zato, ker ste v svojih nastopih več ali manj
               poudarjali naslednje negativnosti projekta reorganizacije policije na regionalni
               ravni. Prvi očitek je bil, da se s tem zelo trudimo centralizirati delovanje policije
               oziroma celo širše, da centraliziramo državo kot tako. Da temu seveda ni tako,
               dokazuje predlog zakona, ki je v tem trenutku v medresorskem usklajevanju, in sicer
               Predlog zakona o organizaciji in pa delu policije, kjer poseben del tega zakona
               namenjamo ravno decentralizaciji oziroma krepitvi decentralizacije ter avtonomnosti
               in pa samostojnosti policijskih uprav. V primerjavi s sedaj veljavno policijsko
               zakonodajo, dajemo v tem predlogu zakona poseben poudarek ravno večji samostojnosti
               policijskih uprav in seveda s tem tudi večji poudarek decentralizaciji policije, pri
               čemer se absolutno upošteva in pa spoštujejo strateške usmeritve Generalne policijske
               uprave. Pri tem je vredno posebej omenit predvsem usmerjenost k varnostnim problemom,
               specifičnim za posamezna območja, kar je v nasprotju s centraliziranim sistemom in pa
               centraliziranim določanjem dela, ne glede na varnostno problematiko. Skratka, s
               projekti, ki se jih lotevamo, se oziramo in še kako upoštevamo kot glavni kriterij
               predvsem varnostno problematiko.</p>
               <p>Drugi očitek, ki je bil dan, je bil dan na področju slabšanja varnostnih razmer.
               Seveda to v nobenem primeru ne drži. Reorganizacija policijskih uprav ali pa
               reorganizacija policije na regionalni ravni seveda pomeni ravno obraten proces. Mi
               smo si namreč kot enega ključnih ali pa kot ključni cilj te reorganizacije postavili
               zmanjšanje delovnih mest na regijskem nivoju in povečanje operativnih delovnih mest.
               Temu absolutno sledimo. V nadaljevanju vam bom to poskušal dokazati ali dokazovati s
               številkami, do katerih smo prišli v sklopu analiz, ki so bile opravljene v okviru
               delovne skupine.</p>
               <p>Če že govorimo o varnostnih razmerah, bi se mogoče bilo primerno spomniti na en
               projekt ukinjanja policijskih oddelkov. To je projekt, ki je bil izveden tam nekje v
               letih 1990–1995, in ta projekt je bil takrat poimenovan Javna varnost, ta projekt je
               vodil eden od vaših spoštovanih kolegov, tudi predlagatelj tega današnjega zakona, ki
               ga obravnavamo, in ravno ta projekt nam je takrat povzročil veliko problemov in nam
               jih povzroča še danes. In mogoče je eden od razlogov, da se moramo lotevati tako
               korenitih reorganizacijskih sprememb, tudi rezultat projekta ukinjanja policijskih
               oddelkov.</p>
               <p>Očita se nam tudi, da ne razmišljamo o sodelovanju z lokalnimi skupnostmi. Seveda,
               temu ni tako. Povedati je treba, da zaradi načrtovane spremembe ali reorganizacije
               policije na regionalni ravni v nobenem primeru ne zmanjšujemo pomena sodelovanja z
               lokalnimi skupnostmi, predvsem na tistih področjih, ki se nanašajo na izboljšanje
               varnosti v lokalnih skupnostih, celo nasprotno. Krepitev decentralizacije delovanja
               policije in avtonomnost ter samostojnost policijskih uprav in policijskih postaj bo
               dobilo večji pomen tudi takrat, ko bomo, upam vsaj, sprejeli zakon o organizaciji in
               delu policije, ki zelo nazorno kaže usmerjenost policije k uporabnikom njenih
               storitev in tudi k učinkovitemu sodelovanju z drugimi organi in subjekti, ki
               obstajajo na območju Republike Slovenije.</p>
               <p>Povedati je treba, da policijska uprava v nobenem primeru ni mikro raven policijske
               organizacije. Mikro raven policijske organizacije, s katero se največkrat in najbolj
               pogosto srečujemo v lokalnih skupnostih, so območne policijske postaje. In teh
               območnih policijskih postaj se s tem projektom v ničemer ne lotevamo, jih ne
               reorganiziramo, delamo pa res nekaj – povečujemo operativno moštvo v teh območnih
               policijskih postajah. Seveda prerazporejamo kadre z regijskega nivoja na nivo
               območnih policijskih postaj. Vemo namreč, da je ravno delovanje ali delo območnih
               policijskih postaj neposredno povezano z življenjskim okoljem in varnostnimi problemi
               ljudi, ki v tem okolju bivajo in delajo. In da si želimo še večji vpliv lokalne
               skupnosti, tudi v odnosu do policije, je še ena rešitev, ki je v samem zakonu
               predvidena, to je obveznost letnega poročanja komandirja policijske postaje o delu,
               izvajanju letnega načrta in o varnostnih razmerah na območju posamezne občine.</p>
               <p>Mogoče v zvezi s sodelovanjem z lokalnimi skupnostmi samo še to. Mi smo v mesecu
               februarju organizirali javno razpravo o novih zakonih o policiji. Na to javno
               razpravo so bile vabljene tudi vse lokalne skupnosti. Odziv lokalnih skupnosti je bil
               enak nič. Niti enega predstavnika lokalne skupnosti ni bilo na javno razpravo o
               rešitvah, ki jih prinašata nova policijska zakona, to sta zakon o organizaciji in
               delu policije in zakon o policijskih pooblastilih. Tukaj bi se lahko vprašali, kdo si
               v resnici želi učinkovitega in v lokalno skupnost usmerjenega dela. Naslednji očitek,
               ki je bil dan, je bil ta, da smo se seveda lotili projekta brez kakršnih koli analiz,
               ne bo držalo. Analize so seveda bile predhodno opravljene, opravila jih je delovna
               skupina ki je bila imenovana, mimogrede, 15. 10. 2010. Ves čas je bilo izpostavljeno,
               da se ta projekt reorganizacije policije na regionalni ravni odvija že dve leti.
               Konec leta 2010 je bilo sploh prvič objavljeno, da je ta projekt v neki fazi v
               zagonu. Vsi ostali projekti so seveda bili takrat v fazi realizacije ali pa že
               realizirani, ta se je v bistvu začel 15. 10. 2010. Tako da je bila obveščenost vseh,
               sindikatov in lokalnih skupnosti, je bila po našem prepričanju pravočasna in
               vsebinsko tudi primerno bogata.</p>
               <p>Delovna skupina, ki je opravljala analizo sedanje organiziranosti policijskih uprav,
               da ne bo pomote, se ni lotila samo analize policijskih uprav, ki jih danes
               združujemo, ampak se je lotila analize vseh policijskih uprav. In na podlagi te
               analize smo prišli tudi do, končno bi lahko rekli, tudi do nekega vzorca optimalne
               policijske uprave, ki bi jo lahko, recimo, organizirali na območju Republike
               Slovenije. In delovna skupina, ki je opravljala te analize, je ugotavljala stopnjo
               korelacije med obstoječo organizacijo, sistematizacijo delovnih mest med varnostnimi
               pojavi ter delovnimi obremenitvami policijskih uprav. Določala je kriterije za
               reorganizacijo in sistemizacijo policijskih uprav, oblikovala je idealno strukturo
               policijske uprave, določila je tudi strukturo združenih policijskih uprav,
               razporedila je zaposlene v nove organizacijske strukture, v nova sistematizirana
               delovna mesta. Seveda je tudi izračunala finančne posledice reorganizacije na
               organizacijskokadrovskem in informacijskotelekomunikacijskem ter logističnem
               področju. Vse to je bilo opravljeno še prej, preden je bila sprejeta dokončna
               odločitev, da se ta reorganizacija, ki jo danes v kontekstu predloga sprememb Zakona
               o policiji obravnavamo, tudi izvede.</p>
               <p>Med cilji, ki smo si jih postavili pri reorganizaciji na regionalnem nivoju,, nikdar
               nismo posebej poudarjali prihrankov in finančne realizacije. Tega seveda nismo
               poudarjali iz enega samega razloga, ker nam je povsem jasno, da se finančnih učinkov
               na kratek rok ne da doseči. Veste, finančne učinke na kratki rok bi lahko dosegli
               samo na način, da bi se odločili in bi nekaj ljudi, ki ne sodijo v operativni sestav
               policije, enostavno odpustili. Mi smo se v dogovor s sindikati spustili in smo
               naredili nek petletni načrt zmanjševanja zasedenosti delovnih mest na tistih
               področjih, ki ne sodijo v operativo. Ta analiza nam je pokazala, da bomo v petih
               letih dejansko prišli do tistega optimuma zasedenosti administrativnih delovnih mest
               v policijskih upravah, ki bi ga, recimo, lahko z nekoliko bolj trdim pristopom
               dosegli že danes. Pa ne glede na to, mogoče vseeno nekaj podatkov. Iz sedaj
               reorganiziranih policijskih uprav se bo iz delovnih mest ali pa iz tako imenovanih
               administrativnih delovnih mest premaknilo v operativne sestave policije 73 delovnih
               mest. Ob tem, da se bo seveda v skupnem številu na administraciji ukinilo 136 mest,
               vendar pa od vseh teh 136 delovnih mest vsa absolutno tudi niso zasedena. In seveda
               68 delovnih mest se bo preneslo na čisto lokalni nivo, se pravi, na nivo policijskih
               postaj. Ampak ne prenašamo samo delovnih mest, praznih, s temi delovnimi mesti
               prenašamo tudi ljudi. Prej ste se spraševali, ali so tisti ljudje, ki danes delajo v
               administraciji, sposobni opravljati tudi policijske naloge. Ja, nekateri prav gotovo,
               ker imajo policijska pooblastila in seveda imajo znanja, sposobnosti, kompetence za
               to, da opravljajo policijski poklic, ki so ga enkrat v preteklosti že opravljali in
               ga bodo seveda lahko opravljali tudi v bodoče.</p>
               <p>Samo mogoče še za ponazoritev, kaj bi pomenilo, če bi morali takšno ekipo ljudi na
               novo zaposliti v policiji. To bi pomenilo, vključujoč seveda 18-mesečno šolanje, ki
               je potrebno za to, da nekdo pridobi poklic policista, nekaj čez milijon evrov
               dodatnega denarja. Spraševali ste se tudi seveda, kaj bo to pomenilo v smislu
               potrebnih novih prostorov na nekih novih lokacijah? V resnici nič velikega. Analize
               so pokazale, da bomo potrebovali nove prostore samo v policijski upravi Celje, pa še
               te prostore bi potrebovali ne glede na to, ali bi šli v to reorganizacijo ali ne. Vse
               povsod drugod... / izklop mikrofona/</p>
            </sp>
            <sp xml:id="SDZ5-Redna-26-2011-03-24.sp151">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa, gospod državni sekretar. Čas je potekel.</p>
               <p>Besedo ima predlaga gospod Jerovšek.</p>
            </sp>
            <sp xml:id="SDZ5-Redna-26-2011-03-24.sp152">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Zdaj smo slišali, da je ukinitev policijskih postaj v Slovenj Gradcu, Krškem in
               Postojni eden od petih najpomembnejših projektov sedanje vlade oziroma ministrstva
               pod vodstvom sedanje policijske ministrice gospe Kresalove in še bolj pomemben ali pa
               v isti vrsti je Nacionalni preiskovalni urad, ampak očitno iz zornega kota gospoda
               Pogačarja. Če se bosta isto varčevanje in ista racionalnost zasledovala pri tem,
               potem lahko samo rečem, da so to projekti, ki so vredni Zorana Thalerja. Kajti NPU bi
               ga vam verjetno približno enako speljal, kot ga je speljala ministrica Kresalova. In
               gospe in gospodje, razprava je pokazala, da tisti poslanci, ki poznajo stiske ljudi
               na terenu, ki zaznajo tudi solzo v očeh ljudi v tej težki situaciji v državi, da
               tisti ljudje razumejo tudi sporočila ljudi iz terena, policijskih sindikatov, vseh
               drugih o tem, kaj zanje pomeni ukinitev teh treh policijskih postaj. Ta razprava je
               pokazala tudi, da ta država ne deluje. Še manj, da se spreminja v smeri po volji
               ljudi. Poglejte. Teh primerov nedelovanja te države je seveda od vrha navzdol dovolj.
               Pred dvema dnevoma sem prebral izjavo slovenskega veleposlanika v Zagrebu, ki pravi,
               "to pa ne bo držalo, da se bo naš predsednik sestal s hraškim predsednikom, ker v tem
               slučaju bi veleposlaništvo v Zagrebu moralo in bi vedelo za tak sestanek". Kako naj
               še bolj eksaktno povemo, da ta država ne deluje. Da njeni najvišji predstavniki in
               ministri pravzaprav delujejo po principu "Država, to sem jaz". In kljub temu se je
               zgodil tisti sestanek. Brez vednosti kogarkoli v državi. Seveda je pa za take namene,
               če se potem dela na vrat na nos, potreben silen premik policistov za zavarovanje
               takega dogodka, več kot je normalno načrtovana zadeva, tudi če je načrtovana
               zadeva.</p>
               <p>Ta ukinitev ne zasleduje racionalizacije in gospodarnosti. O tem niste prepričali
               ljudi in tudi nas niste prepričali. Ta ukinitev zasleduje cilje te vlade in
               policijske ministrice, da je treba ali pa možno vzeti servis javnih služb, nekaterih,
               vzeti ali pa zmanjšati, ljudem na določenih področjih, kjer bo javnega protesta teh
               ljudi najmanj, bo najmanj škodljiv za oblast. Sprašujem se, ali se v Vladi zavedate
               katastrofalnega simbolnega sporočila ukinitve, recimo, policijske uprave v Slovenj
               Gradcu in spreminjanja tega – kot so pravilno ugotovili, se pravi Koroške, vsi
               sindikati, vse te organizacije veteranov – v rezervat. S Koroško je povezanih kup
               napačnih zgodovinskih odločitev. Namesto, da bi se bilo podprlo krajane Libelič, da
               bi bilo to izložbeno okno Slovenije, da bi bilo to zrihtano tako v nulo, kajti
               njihovo domoljubje bi moralo biti vzor in izložba za vsakega otroka in vsakega
               Slovenca, da so uspeli leta 1920 spremeniti mirovno pogodbo in vrniti kraj v nedrje
               domovine. Ne to ni bilo v prejšnji državi vredno ničesar in tudi sedanji ne. Tam gor
               v Solčavi, pa ne nasprotujem, je Drnovšek dal občino, Libeličam, ki so dvakrat večje,
               pa ne, pa so tudi na meji tudi in zato, ker bi morala biti. In sedaj se seveda
               Koroški jemljejo atributi zgodovinske pokrajine z ukinitvijo policijske postaje. Po
               tem bo nadaljnjo centralizacijo lahko speljati, "saj nimajo tega, nimajo osnovnih
               atributov za pokrajine". In to katastrofalno sporočilo, da za slovensko vlado Koroška
               več ne obstaja, je vsebovano v tem sporočilu o ukinitvi policijske uprave na
               Koroškem. Tudi notranjska je zgodovinska pokrajina, pa se ukinja na postojnskem
               policijska uprava. Posavje in varnost v Posavju ima posebno mesto, kajti tam je
               lociran energetski objekt – nuklearka, ki mora na zunaj imeti tudi zaradi zunanjega
               sveta večjo varnost zagotovljeno kot ostali deli Slovenije. Vprašajmo se, kako se
               zrcalijo zadnja huda kriminalna dejanja, zločini v tem, morda skozi to, da so ti
               kriminalci spoznali, da je policija že dvignila roke, kajti april je tu, na nekaterih
               območjih. Ali je ta zločin v okolici Krškega možno postaviti tudi v ta kontekst?
               Verjetno so planirali, kje je najlažje, kje bo najmanj, kjer bodo najdlje ostali
               neopaženi, kjer bo najtežje raziskati in tako naprej. Cel kup je slabosti v tej
               odločitvi Vlade in policijske ministrice, zato je, spoštovani predstavniki Vlade in
               koalicije, ta zakon opomin. Je opomin in način, da tega kar počnete, ne storite, da
               si premislite v zadnjem trenutku in da z ohranitvijo zakona o proceduri ohranimo
               možnosti za to, da seagregacija slovenskega prebivalstva na tiste iz rezervatov in
               tiste, ki pripadajo noblesi, ne bo tekla naprej. Ta segregacija je nekaj najhujšega,
               kar se v tej državi dogaja. Temu v slabi konstalaciji potem sledi jemanje političnih
               in drugih pravic. To je nesprejemljivo. Zato je, še enkrat poudarjam, zakon treba
               podpreti, ga dati v nadaljnjo obdelavo, v nadaljnjo proceduro in tam sprejeti
               rešitve, ki ne bodo šle zoper ljudi, ki ne bodo pošiljale tega slabega sporočila, da
               za to oblast eni ljudje pač ne pomenijo veliko. Da se na hrbtih enih ljudi in njenih
               pokrajin lahko lomijo kopja in ukinjajo njihove pravice, se zmanjšuje njihova
               varnost, se jih izpostavlja novim neprijetnim izzivom v časih, ki so itak neprijetni
               po zaslugi te sedanje oblasti. Hvala lepa.</p>
            </sp>
            <sp xml:id="SDZ5-Redna-26-2011-03-24.sp153">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Vsi prijavljeni razpravljavci, ki ste to želeli, ste dobili besedo. Ker čas, določen
               za razpravo, še ni potekel, sprašujem, ali želi na podlagi prvega odstavka 71. člena
               Poslovnika še kdo razpravljati? Ugotavljam, da je interes, zato odpiram prijavo.
               Državni sekretar se lahko tudi prijavi s tem, da se najavi meni. Vsak od
               razpravljavcev ima na voljo 5 minut časa, vključno z državnim sekretarjem.</p>
               <p>Besedo ima Bojan Kontič.</p>
            </sp>
            <sp xml:id="SDZ5-Redna-26-2011-03-24.sp154">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovani državni sekretar, kolegice in kolegi!</p>
               <p>Najpomembnejše v tej zgodbi je seveda število policistov znotraj policijskih postaj
               in ne policijskih uprav. Kajti tam so uniformirani policisti, ki s svojo prisotnostjo
               v prostoru spodbujajo ljudi k razmišljanju o preventivni dejavnosti teh, sicer
               represivnih, organov. In to je najpomembnejše – prisotnost policistov. Težko
               pristajam na to demagogijo, ki jo danes slišim, da se kriminal povečuje že zato, ker
               so napovedali, da se bodo ukinjale policijske uprave. To je nekaj, na kar težko
               pristanem. Tudi na pretiravanje, da z ukinjanjem policijskih postaj zmanjšujemo pomen
               teh okolij in pokrajin. Če je najpomembnejše za pokrajino in okolje, da ima
               policijsko upravo, potem ne vem, kam pelje ta pot, po kateri hodimo. Veliko bolj
               pomembni so ostali dejavniki znotraj pokrajine. Ni pa pokrajina oziroma pokrajinska
               uprava nepomembna. Ker drugače ne bi bilo takšnega revolta in protesta ljudi tam,
               kjer se policijska uprava ukinja. Verjetno ima ta uprava kljub vsemu nek pomen. Da ni
               čisto brezpredmetna, je mogoče zaznati tudi s tem, da smo v preteklosti registrske
               označbe, registracije po domače povedano, delili po policijskih upravah. In tisti, ki
               je imel policijsko upravo, ima danes na tablici svojo označbo: Krško, Postojna,
               Slovenj Gradec, če govorim o teh, ki jih želite nekako z reduciranjem prestaviti
               nekam drugam. Torej, ni povsem nepomembno. Če gledam nekoliko lokalno. Velenje ni
               imelo policijske uprave in nima, kot peto največje mesto, registrske označbe zato,
               ker ni imelo policijske uprave. Pa še za primerjavo. Policijska postaja Velenje, vem
               pa zato, ker smo pred kratkim obravnavali poročilo, ima toliko ukrepov in primerov,
               kot celotna policijska uprava Slovenj Gradec. Se pravi, v tem sistemu nekaj ni dobro.
               In verjetno bi bilo pričakovati, da bi v drugi obravnavi kot poslanec iz Velenja
               vložil amandma za policijsko upravo Velenje. Povsem upravičeno, po vseh kriterijih,
               ki jih izpolnjujejo pokrajine, ki ta sedež imajo.</p>
               <p>Torej, zadeva je veliko bolj resna, kot zgleda na prvi pogled. Še enkrat pa povem, da
               ni bistvena uprava, pač pa dobra kadrovska zasedba policijskih postaj. Pa ne
               sistemizacija, sistemizacijo imamo dobro, verjetno povsod, ampak kaj ko sistemizirana
               delovna mesta dejansko niso zapolnjena. In na to opozarjam pristojno ministrstvo že
               deset let, če ne več, odkar sem v tej hiši. Premalo uniformiranih policistov za to,
               da preventivno delujejo. Ne govorim o represiji, govorim o preventivnem delovanju. In
               naslednji korak ni samo število uniformiranih policistov, naslednji korak je primerna
               opremljenost teh policijskih postaj. Ko pogledamo avtomobile, s katerimi se vozijo
               policisti naokrog, bolj kot ne so to dotrajana vozila. Gre za varnost policistov. Da
               ne govorim o drugi opremi, ki bi jo policijske postaje morale imeti. O tem bo treba
               vsebinsko razpravljati. In pri tem bi lahko dejali, da je ta ukrep v smeri, da se
               ravno to dejansko tudi odpravi, ta pomanjkljivost. Ampak jaz dvomim, da gre ta ukrep
               v to smer. Dejansko bo treba o tem razpravljati in sprejeti tudi kakšno pomembno
               odločitev. Nikakor pa ne razumem, da nekdo posega na tista področja, kjer zadeve
               funkcionirajo. Tega pa seveda ne razumem.</p>
            </sp>
            <sp xml:id="SDZ5-Redna-26-2011-03-24.sp155">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Franc Pukšič.</p>
            </sp>
            <sp xml:id="SDZ5-Redna-26-2011-03-24.sp156">

               <speaker>FRANC PUKŠIČ:</speaker>

               <p>Hvala lepa. Kolegice in kolegi, gospod predsednik, predstavniki ministrstva!</p>
               <p>Saj je že bilo rečeno, pa bom kljub temu ponovil. Janko Goršek je na eni izmed sej
               Odbora za notranjo politiko rekel, da Slovenija po njegovem mnenju in mnenju
               nekaterih posameznikov prenese maksimalno pet policijskih uprav glede na kadrovski
               načrt za leto 2010 in 2011 in tisto, kar še sledi, pa glede na tolikšen finančni
               delež pogače, bomo pač dobili. To pomeni, ali je bil nekompetenten, ampak na mestu,
               na katerem je takrat bil, ne bi rekel, da je bil, ali pač sedanja stroka niste brali
               oziroma ne poznate letnega načrta za 2010 in 2011. Skratka, prihajate si v nasprotje.
               In to seveda ni dobro in tudi ne drži. Če gledamo vašo uredbo, ki ste jo pripravili
               in s katero želite črtati Slovenj Gradec, Postojno in Krško, ste se verjetno odločili
               po principu opozicije, ker vam DeSUS včasih skače v hrbet in s svojo glavo kdaj pa
               kdaj tudi misli, ste se odločili, aha, eno policijsko postajo DeSUSu vzamemo stran,
               torej Slovenj Gradec, in seveda najlažje je dvema opozicijskima strankama, SLS in
               SDS, pač tako, po vaše, od tam, kjer seveda imamo ali pa imajo te opozicijske stranke
               poslance. Tu ste pričakovali... Ja, seveda, tako delate, tako računate, sama
               politična manipulacija vas je in nič drugega. Če vas ne bi bila sama politična
               manipulacija, potem se ne bi ukvarjali s takšno zakonodajo, s kakršno se v Državnem
               zboru ukvarjamo, zakon o RTV, odvetniška zakonodaja, zapiranje arhivov in tako dalje.
               Ni dovolj samo, da se s takšno zakonodajo ukvarjamo, seveda mora Vlada še z uredbami
               to nadgraditi.</p>
               <p>Zdaj bi vas samo vprašal, ali je to vsaj v tisti smeri, v kateri Pahor govori, ko
               nastopa pred kamerami ali pa v Državnem zboru, pravi, kaj je zdaj najnovejše, pakt za
               evro ali kaj že, vlak in pakt za evro, nekaj takega, eno in drugo, v glavnem skupaj,
               večja konkurenčnost, večja zaposlenost, vzdržljivost javnih financ, veja davčna
               usklajenost in tako dalje. Z vsem tem, kar delate, pravzaprav delate dve stvari.
               Poskušate pozicionirati pokrajine, to pomeni od ministričine najave šestih do osmih,
               sedaj probate z vladno uredbo to preko policijskih postaj že nekako začrtati, to
               pomeni 8, nekje se izgleda usklajuje v zvezi s pokrajinami znotraj koalicije. Človek
               bi pričakoval, da se boste prej uskladili, kako bo ministrica prišla s predlogom. V
               prejšnji Vladi je dr. Ivan Žagar najprej z opozicijo usklajeval in seveda znotraj
               koalicije smo bili, kar se tega tiče, enotni. S takšnim delom na vladni in
               zakonodajni ravni seveda čisto nič ne bo državljankam in državljanom boljše. Danes,
               ko še imate leto in pol do konca, bi morali povedati, ne kaj vse ne štima pa kaj vse
               ni v redu, ampak bi morali reči, od takrat, ko smo mi prevzeli oblast, se je
               spremenilo to in to, državljanke in državljani zaradi tega boljše živijo na tem, tem,
               tem in tem področju, naredili bomo še to. Vi pa seveda lahko poveste, da ste med tem
               časom, kar ste prevzeli oblast, naredili veliko stvari, od 40–50 tisoč ste prišli na
               120 tisoč brezposelnih, ustanovili 20 novih agencij in tako dalje in zdaj ukinjate še
               policijske uredbe. Jaz bom zakon podprl.</p>
            </sp>
            <sp xml:id="SDZ5-Redna-26-2011-03-24.sp157">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Matjaž Zanoškar.</p>
            </sp>
            <sp xml:id="SDZ5-Redna-26-2011-03-24.sp158">

               <speaker>MATJAŽ ZANOŠKAR:</speaker>

               <p>Hvala, spoštovani predsednik.</p>
               <p>Še enkrat naj ob zaključku razprave pod to točko rečem, da poglejte, tako, kot sem
               napovedal, ničesar nimam proti temu, da se uzakoni ta sistem, da se ne bo ta sistem
               organizacije, reorganizacije policije prepuščal neki samovolji vsakega naslednjega
               ministra ali ministrice, da bo delal po svoje. Če sprejmemo ta zakon, se bo točno
               vedelo, 11 policijskih uprav je, 11 policijskih uprav pokriva to slovensko področje.
               In tako, kot sem že prej ugotavljal, dobro deluje policija. Slovenska policija je
               dobra, spoštovanja vredna tudi zaradi tega, ker je na tak način organizirana. Z
               reorganizacijo oziroma s tem elementom decentralizacije, ne vem, ali resno mislite,
               da bo dosežena decentralizacija s tem, da boste ukinili tri policijske postaje. Jaz
               mislim, da boste to težko argumentirali komur koli, tudi tistim vašim v policijski
               upravi, tudi tistim vašim, ki stojijo za tem.</p>
               <p>Poglejte, spoštovani državni sekretar, ne govorite o tem, da smo bili pravočasno o
               vsem skupaj obveščeni. Veste, takrat, ko je pricurljala vest iz medijev, da boste
               ukinili oziroma združili 3 policijske uprave, takrat smo bili v Slovenj Gradec sredi
               postopka načrtovanja izgradnje nove policijske stavbe oziroma stavbe za policijsko
               upravo. Pa kako to, da ste vi na vašem ministrstvu trikrat ali štirikrat modificirali
               ta projekt, kot smo vam ga poslali v revizijo, v pregled – takrat ste se spomnili, da
               mora biti steklo neprebojno, takrat ste se spomnili, da morajo biti varnostne naprave
               take in drugačne. Najmanj štirikrat, se mi zdi, smo vam poslali projekte v revizijo
               in takrat, ko smo zvedeli za to informacijo, da boste ukinili policijsko upravo v
               Slovenj Gradcu, smo v Mestni občini Slovenj Gradec podrli eno staro stavbo na neki
               parceli, ker smo parcelo pripravljali za izgradnjo stavbe za policijsko upravo. In v
               tistem trenutku mi izvemo, zdaj pa ne bo policijske uprave več v Slovenj Gradcu.
               Veste kaj, jaz ne vem, mogoče bi vam te stroške, ki jih je imela mestna občina,
               naprtili, da jih poravnate vi – projekt, načrtovanje in rušenje stavbe in pripravo
               zemljišča za izgradnjo te stavbe. Ne vem, verjetno, bojim se trditi, da je
               načrtovanje na Ministrstvu za notranje zadeve na tako kratek rok, da se spreminja
               vsak mesec. To bi pa vendarle pred pol leta morali vedeti, kaj se bo dogajalo s
               policijo. Tako da mene absolutno ne morete prepričati v to, kar govorite. To so
               mogoče neke retorične fraze, ki jih uporabljate, ampak tu vam pač ne morem
               verjeti.</p>
               <p>Nimam nič proti, da se uzakoni. 11 policijskih uprav, potem pa bo mir, potem pa bom
               brez skrbi, verjetno bodo tudi na Koroškem, v Krškem in brez skrbi, da bi se čez noč
               zgodila neka samopašna, samovoljna poteza nekoga, ki vodi policijo, pa si bo
               namislil, da bo zaradi nekega odobravanja nekega aplavza, nekoga, ukinili, bo
               racionaliziral, "racionaliziral". To ni racionalizacija. Mene o tem ne prepriča,
               dokler se bodo delavci vozili v Celje, dokler bodo nastajali neki dodatni stroški v
               Celju zaradi zagotavljanja prostorov, me pač o tem ne boste prepričali.</p>
               <p>Tako da še enkrat povem... ne vem, zelo sem togoten, žalosten. Nenazadnje pa tako,
               kot je tudi kolega župan govoril, glejte, gre za kar nekaj delovnih mest, ki jih ne
               bo več na Koroškem. In Koroška je v tem času, ne samo z ukinitvijo policijske uprave,
               z ukinitvijo izpostave za obrambo, z ukinitvijo enote Ljubljanske banke, ukinitvijo
               železnice, ki povezuje Slovenijo in Avstrijo, utrpela veliko škodo. Potem ne vem, v
               tem primeru in pri teh primerih in argumentih, ne vem, kako naj še ta Koroška zaupa
               vodenju ene države oziroma te slovenske države. Velikokrat sem tudi že govoril v tem
               prostoru, da se Koroška nekako ozira na ono stran, v Avstrijo, ljudje hodijo na tisto
               stran, tam se zaposlujejo, vozijo otroke v vrtce v Avstrijo in kupujejo zemljišča, ki
               so bolj poceni v Avstriji. Ne vem, ali je to nacionalni interes te naše države. In to
               je obmejno območje, še enkrat, to je meja slovanskega in germanskega, to ni preprosta
               stvar. Potem pa ukinite policijo, pa ukinite vse, potem se bo pa še bolj upravičeno
               koroški narod spogledoval z ono stranjo na oni strani. Hvala.</p>
            </sp>
            <sp xml:id="SDZ5-Redna-26-2011-03-24.sp159">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Za besedo je zaprosil mag. Damjan Lah, državni sekretar Ministrstva za notranje
               zadeve.</p>
               <p>Prosim.</p>
            </sp>
            <sp xml:id="SDZ5-Redna-26-2011-03-24.sp160">

               <speaker>MAG. DAMJAN LAH:</speaker>

               <p>Hvala lepa, gospod predsednik. Spoštovani poslanke in poslanci!</p>
               <p>Jaz mislim, da je treba še enkrat povedati, da se s tem projektom reorganizacije
               policije na regionalni ravni ne ukinja policije v lokalnih okoljih. Mislim, da je
               tukaj ves čas nek nesporazum, ki se kaže tudi skozi to, da v svojih razpravah večkrat
               omenite policijske postaje in bistveno manjkrat omenite policijske uprave. Mi se
               policijskih postaj ne dotikamo. Policija ostaja v lokalnih okoljih. Po tem projektu,
               ko bo implementiran, sestavi operativne policije postajajo še močnejši na območnih
               policijskih postajah. In nikogar iz operativnega sestava sedanjih policijskih uprav,
               ki se združujejo z drugimi policijskimi upravami, ne premikamo iz tega okolja, kjer
               danes delujejo. Operativni sestavi policijskih uprav Slovenj Gradec, Krško in
               Postojna ostajajo v teh krajih. Iz teh krajev se umikajo administrativni kadri. To
               smo že velikokrat povedali. Povedali smo hitro, povedali smo počasi, po tiho in na
               glas, ampak se tega nekako ne da razumeti.</p>
               <p>Z vsem dolžnim spoštovanjem do Državnega zbora bi želel reči, da pri organizaciji
               policije ne more biti primaren politični kriterij. Pri organizaciji policije je
               definitivno treba upoštevati temeljna izhodišča. Temeljna izhodišča so operativni
               kriteriji, ki pa so bili pri projektu reorganizacije policije na regionalni ravni
               absolutno upoštevani. In še enkrat. Ni se analiziralo samo treh ali šestih
               policijskih uprav, analiza je zajela vse policijske uprave v Republiki Sloveniji. In
               kateri so ti objektivni operativni kriteriji, ki so bili upoštevani pri projektu
               reorganizacije? Prvi je bil število obravnavanih kaznivih dejanj – naredila se je
               celovita analiza, potem število prebivalcev in velikost območij ter
               drugeoperativnovarnostne pomembne posebnosti teh okolij. In na podlagi tega so bila
               pripravljena vsa izhodišča za reorganizacijo. In težko je seveda pristati na očitke,
               da se projekta lotevamo politično, da nas vodijo politični cilji. Ne. Sledimo samo
               strokovnim ciljem in ti strokovni cilji, strokovna izhodišča so bila postavljena v
               slovenski policiji, brez kakršnegakoli političnega instrumentaliziranja tega organa v
               sestavi.</p>
               <p>Pa še mogoče nekaj. Nespodobno se mi zdi, da tragičen dogodek iz Krškega povezujemo s
               projektom reorganizacije na regionalni ravni. Hvala lepa.</p>
            </sp>
            <sp xml:id="SDZ5-Redna-26-2011-03-24.sp161">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Zaključujem razpravo. O predlogu sklepa, da je predlog zakona primeren za nadaljnjo
               obravnavo, bomo v skladu s časovnim potekom seje zbora odločali danes v okviru
               glasovanj, čez pol ure, to je ob 17. uri.</p>
               <p>S tem prekinjam to točko dnevnega reda. Prekinjam 26. sejo zbora, ki jo bomo z
               glasovanjem nadaljevali ob 17. uri. Hvala. <stage>(Seja je bila prekinjena ob 16.28 in
                  se je nadaljevala ob 17. uri.)</stage>
               </p>
            </sp>
            <sp xml:id="SDZ5-Redna-26-2011-03-24.sp162">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice poslanke, kolegi poslanci, gospe in gospodje! Prehajamo na
               glasovanje Državnega zbora o predlogih odločitev.</p>
               <p>Poslanke in poslance prosim, da preverite delovanje glasovalnih naprav. <title>Nadaljujemo s prekinjeno 7. točko dnevnega reda – s tretjo obravnavo Predloga zakona o
                  promociji kmetijskih in živilskih proizvodov.</title>
               </p>
               <p>Prehajamo na odločanje o predlogu zakona. Obveščam vas, da me Zakonodajno-pravna
               služba oziroma Vlada nista opozorili, da bi bil zakon neusklajen.</p>
               <p>Glasujemo. Glasovanje teče. Navzočih je 70 poslank in poslancev, za je glasovalo 67,
               proti nihče.</p>
               <p><stage>(Za je glasovalo 67.)</stage> <stage>(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda. <title>Nadaljujemo s prekinjeno 10. točko dnevnega reda, to je z drugo obravnavo Predloga zakona o
                  spremembah in dopolnitvah Zakona o preprečevanju omejevanja konkurence v okviru
                  rednega postopka</title>
               </p>
               <p>Prehajamo na odločanje o vloženem amandmaju, ki ga bomo opravili na podlagi pregleda
               vloženega amandmaja z dne 23. 3. 2011. Odločamo o amandmaju Poslanske skupine Zares k
               14. členu.</p>
               <p>Glasujemo. Glasovanje teče. Navzočih je 71 poslank in poslancev, za je glasovalo 66,
               proti 1.</p>
               <p><stage>(Za je glasovalo 66.)</stage> <stage>(Proti 1.)</stage></p>
               <p>Ugotavljam, da je amandma sprejet. Zaključili smo z odločanjem o amandmaju. S tem
               zaključujem drugo obravnavo predloga zakona.</p>
               <p>Prehajamo na tretjo obravnavo predloga zakona. Želi besedo predstavnik Vlade kot
               predlagateljice?</p>
            </sp>
            <sp xml:id="SDZ5-Redna-26-2011-03-24.sp163">

               <speaker>DR. VILJEM PŠENIČNY:</speaker>

               <p>Spoštovane poslanke in poslanci, gospod predsednik!</p>
               <p>Mi predlagamo, da se v okviru tega zasedanja Državnega zbora opravi tudi tretja
               obravnava, kaj posebnega pa ne bi dodajal. Hvala lepa.</p>
            </sp>
            <sp xml:id="SDZ5-Redna-26-2011-03-24.sp164">

               <speaker>PREDSEDNIK DR. PAVEL GANTAR:</speaker>

               <p>Ker so bili v drugi obravnavi sprejeti amandmaji k manj kot desetini členov
               dopolnjenega predloga zakona, predlagatelj zakona predlaga, da zbor na podlagi prvega
               odstavka 138. člena Poslovnika Državnega zbora še na tej seji opravi tretjo obravnavo
               predloga zakona. Prehajamo na odločanje o navedenem predlogu. Sklep ne bo sprejet, če
               mu bo nasprotovala več kot tretjina navzočih poslancev.</p>
               <p>Glasujemo. Glasovanje teče. Navzočih je 72 poslank in poslancev, za je glasovalo 70,
               proti nihče.</p>
               <p><stage>(Za je glasovalo 70.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>Državni zbor bo tretjo obravnavo predloga zakona opravil v torek, 29. 3. 2011, po
               končanem glasovanju. Službe zbora bodo pripravile pregled, v katerega bo vključen
               sprejeti amandma in člen, h kateremu je amandma sprejet. Amandmaje k temu členu lahko
               kvalificirani predlagatelji vložijo do začetka tretje obravnave predloga zakona na
               seji zbora. Prekinjam to točko dnevnega reda. <title>Nadaljujemo s prekinjeno 11. točko dnevnega reda, to je z drugo obravnavo Predloga zakona o
                  dopolnitvah Zakona o bančništvu v okviru rednega postopka.</title>
               </p>
               <p>Prehajamo na odločanje o vloženih amandmajih, ki ga bomo opravili na podlagi pregleda
               vloženih amandmajev z dne 23. 3. 2011. Odločamo o amandmaju Poslanske skupine SDS k
               1. členu. Amandma je vsebinsko povezan z amandmaji k 2., 3. in 4.a členu. Če ta
               amandma ne bo sprejet, postanejo amandmaji k 2., 3 in 4.a členu brezpredmetni.</p>
               <p>Glasujemo. Navzočih je 73 poslancev. Za je glasovalo 35, proti 37.</p>
               <p><stage>(Za je glasovalo 35.)</stage> <stage>(Proti 37.)</stage></p>
               <p>Ugotavljam, da amandma ni sprejet. S tem so postali amandmaji k 2., 3. in 4.a členu
               brezpredmetni.</p>
               <p>Prehajamo k 4. členu in odločamo o amandmaju poslanske skupine SDS k 4 členu.</p>
               <p>Glasujemo. Navzočih je 72 poslancev. Za je glasovalo 37, proti 35.</p>
               <p><stage>(Za je glasovalo 37.)</stage> <stage>(Proti 35.)</stage></p>
               <p>Ugotavljam, da je amandma sprejet.</p>
               <p>Zaključili smo z odločanjem o amandmajih, s tem zaključujem drugo obravnavo predloga
               zakona. Državni zbor bo tretjo obravnavo predloga zakona obravnaval na naslednji
               seji. Predlog zakona za tretjo obravnavo bodo pripravile službe zbora. S tem
               zaključujem to točko dnevnega reda. <title>Nadaljujemo s prekinjeno 16. točko dnevnega
                  reda ter s prvo obravnavo Predloga zakona o spremembah Zakona o policiji</title>
               </p>
               <p>Proceduralno, gospod Tanko?</p>
               <p>Prosim.</p>
            </sp>
            <sp xml:id="SDZ5-Redna-26-2011-03-24.sp165">

               <speaker>JOŽE TANKO:</speaker>

               <p>Hvala lepa, spoštovani predsednik.</p>
               <p>Jaz sem imel namen predlagati, da bi ta zakon o bančništvu obravnavali in sprejemali
               še na tej seji, tretjo obravnavo, pa ste nekako hitro zaključili. Kajti kot
               predlagatelj imam pravico, da lahko predlagamo tudi predlog v skladu s 138. členom,
               da se tretja obravnava opravi na tej seji.</p>
            </sp>
            <sp xml:id="SDZ5-Redna-26-2011-03-24.sp166">

               <speaker>PREDSEDNIK DR. PAVEL GANTAR:</speaker>

               <p>Kolega Tanko, zakon ima pet členov, čim je en amandma sprejet, je to več kot
               desetina, tako da to ne bo mogoče. Če pa bi jaz zdaj, bom rekel, šel prehitro, bi
               seveda to šlo, ampak dejansko tega ne morete predlagati, ker je bilo več kot desetina
               členov amandmiranih, ena petina.</p>
               <p>Nadaljujemo s prekinjeno 16. točko dnevnega reda – Predlog zakona o spremembi Zakona
               o policiji. Prehajamo na odločanje o naslednjem predlogu sklepa: "Predlog zakona o
               spremembi Zakona o policiji je primeren za nadaljnjo obravnavo."</p>
               <p>Obrazložitev glasu v imenu Poslanske skupine SDS, Zvonko Černač.</p>
               <p>Prosim.</p>
            </sp>
            <sp xml:id="SDZ5-Redna-26-2011-03-24.sp167">

               <speaker>ZVONKO ČERNAČ:</speaker>

               <p>Tisti, ki smo bili danes v dvorani ob obravnavi tega zakona, smo lahko slišali, da ni
               argumentov za zavrnitev. Da so argumenti za to, da se ta zakon spusti v zakonodajno
               proceduro, da se ga eventualno v tej nadaljnji zakonodajni proceduri z amandmaji na
               ustrezen način izpopolni in popravi. Na vsak način pa ni nobenih, ne formalnopravnih
               ne drugih, razlogov za zavrnitev te novele. Novela v bistvu ohranja obstoječe stanje
               organiziranosti. To je bilo v razpravi s strani predstavnika Ministrstva za notranje
               zadeve večkrat povedano, da praktično ni nobenih razlogov, ki bi pritrjevali ukinitvi
               treh od enajstih policijskih uprav. V razpravi smo se ponovno seznanili z mnenjem
               generalnega direktorja policije, ki ga je posredoval na 44. nujni seji Odbora za
               notranjo politiko, javno upravo in pravosodje, kjer je recimo razpravljal o tem, da
               bi bilo po nekaterih strokovnih ocenah v Sloveniji potrebno maksimalno pet
               policijskih uprav. Tukaj smo danes poslušali, da jih je potrebnih osem, se pravi, da
               samo ministrstvo ni razrešilo temeljne dileme glede organiziranosti policije na
               regionalni oziroma lokalni ravni. In to je eden od bistvenih pogojev za to, da je
               treba ta sklep podpreti in zakon spustiti v nadaljnjo zakonodajno proceduro.</p>
               <p>Da gre za popolnoma nesprejemljivo namero, govorim o ukinitvi ene izmed policijskih
               uprav, to je Slovenj Gradec, so prepričani tudi v slovenjgraškem mestnem odboru
               Zaresa, v katerem so prepričani, da odločitev ne temelji na strokovno utemeljenih
               razlogih, temveč je motivirana politično, s prejudiciranjem prihodnje pokrajinske
               ureditve. Tako razmišljajo v slovenjgraškem odboru Zares. Kar pomeni, spoštovane
               kolegice in kolegi, če ste verodostojni, boste ta sklep podprli in zakon spustili v
               nadaljnjo zakonodajno proceduro.</p>
               <p>Nobenega argumentiranega razloga ni bilo danes slišati, zakaj se predvideva ravno
               ukinitev teh treh od enajstih policijskih uprav. Jaz ne bi rad zapadel pod
               špekulacije, da se to počne iz političnih nagibov, ker v teh okoljih niso primerni
               župani. Ne bi rad zapadel pod špekulacije, da se to počne iz nepremičninskih nagibov,
               ker vemo, da policijska uprava Koper domuje v neustrezni stavbi, ki ni v lasti države
               oziroma policije, za razliko od postojnske policijske uprave, kjer je stavba v lasti
               države oziroma policije in je primerna, ker je bila pred kratkim obnovljena. Ne bi
               rad zapadel pod take skušnjave in ne pod to, ki je bila že omenjena, da se je želelo
               Agencijo za civilno letalstvo, ki nima nič z lokalnim okoljem, preseliti v Postojno v
               določenem trenutku, ker bodoči direktor prihaja iz tega okolja. Zaradi tega
               predlagam, da ta sklep podprete.</p>
               <p>V Poslanski skupini Slovenske demokratske stranke ga bomo podprli.</p>
            </sp>
            <sp xml:id="SDZ5-Redna-26-2011-03-24.sp168">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Glasujemo. Se opravičujem, obrazložitev v imenu poslanske skupine. Želi še katera od
               poslanskih skupin obrazložiti svoje glas? <stage>(Ne želi.)</stage> V svojem imenu?</p>
               <p>Alan Bukovnik, prosim.</p>
            </sp>
            <sp xml:id="SDZ5-Redna-26-2011-03-24.sp169">

               <speaker>ALAN BUKOVNIK:</speaker>

               <p>Hvala lepa, spoštovani predsednik. Spoštovane kolegice in kolegi, predstavniki
               Vlade!</p>
               <p>V tem primeru smo bili, vsaj na Koroškem, še enkrat priča, po mojem mnenju,
               nepravilni razmejitvi med zakonodajno in izvršilno vejo oblasti, ko je izvršilna veja
               oblasti brez tega, da bi kdorkoli lahko sodeloval pri vzpostavljanju novega projekta
               Libra, določila, da je v Sloveniji dovolj osem policijskih uprav. Seveda smo na
               Koroškem takoj, ko smo iz medijev izvedeli, pravzaprav izvedeli s strani medijskega
               poročevalca, torej piarja Ministrstva za notranje zadeve, ostro odreagirali v bran
               ohranitvi policijske uprave v Slovenj Gradcu. Ravno zato sem prepričan, da bo še kar
               nekaj kolegic in kolegov, ki ne prihajajo ravno iz druge strani dvorane, iz katere
               prihaja predlog o noveli zakona, podprlo ta predlog novele, kot primernega za
               nadaljnjo obravnavo. Veste, gre za delovna mesta, gre za dohodnino, ki bo ostala na
               Koroškem v primeru, da bo ta zakon sprejet. Na koncu koncev gre za Koroško.</p>
            </sp>
            <sp xml:id="SDZ5-Redna-26-2011-03-24.sp170">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Glasujemo. Navzočih je 71 poslank in poslancev, za je glasovalo 36, proti 34.</p>
               <p><stage>(Za je glasovalo 36.)</stage> <stage>(Proti 34.)</stage></p>
               <p>Ugotavljam, da je zbor predlagani sklep sprejel, zato bo predlog zakona dodeljen v
               drugo obravnavo Odboru za notranjo politiko, javno upravo in pravosodje kot matičnemu
               delovnemu telesu.</p>
               <p>S tem zaključujem to točko dnevnega reda.</p>
               <p>Prekinjam 26. sejo zbora, ki jo bomo nadaljevali jutri ob 10. uri. <stage>(SEJA JE BILA
                  PREKINJENA 24. MARCA 2011 OB 17.12.)</stage>
               </p>
            </sp>
         </div>
      </body>
   </text>
</TEI>
