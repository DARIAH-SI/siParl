<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ5-Redna-28-2011-05-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|0FCF7D364E317AC0C12579D7004CBA52</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=sz&amp;uid=0FCF7D364E317AC0C12579D7004CBA52</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ5-Redna-28-2011-05-17.DZ" n="28">
               <name>Redna</name>
               <date when="2011-05-17"/>
            </setting>
         </settingDesc>
         <particDesc>
            <listOrg>
               <org xml:id="SDZ5-Redna-28-2011-05-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>REPUBLIKA SLOVENIJA DRŽAVNI ZBOR</head>
            <stage type="session">nadaljevanje 28. seje</stage>
            <stage type="chairman">Sejo so vodili predsednik Državnega zbora dr. Pavel Gantar in podpredsednika mag.
            Vasja Klavora in Miran Potrč.</stage>
            <stage type="time">Seja se je začela ob 10. uri.</stage>
            <sp xml:id="SDZ5-Redna-28-2011-05-17.sp1">
               <speaker>PODPREDSEDNIK MAG. VASJA KLAVORA:</speaker>
               <p>Spoštovane kolegice poslanke in kolegi poslanci, gospe in gospodje!</p>
               <p>Začenjam nadaljevanje 28. seje Državnega zbora.</p>
               <p>Obveščen sem, da se današnjega nadaljevanja seje ne moreta udeležiti naslednja
               poslanca: Franc Pukšič in dr. Vinko Gorenak od 18.30 dalje. Vse prisotne lepo
               pozdravljam!</p>
               <p>Prehajamo na <title xml:id="SDZ5-Redna-28-2011-05-17.title1">6. TOČKO DNEVNEGA REDA, TO JE NA OBRAVNAVO PREDLOGA ZAKONA O
                  SPREMEMBAH ZAKONA O POSLANCIH PO SKRAJŠANEM POSTOPKU.</title>
               </p>
               <p>Predlog zakona je v obravnavo Državnemu zboru predložila skupina 44 poslank in
               poslancev s prvopodpisanim Francijem Kekom. Za dopolnilno obrazložitev predloga
               zakona dajem besedo predstavniku predlagateljev predloga zakona, gospodu Franciju
               Keku.</p>
            </sp>
            <sp xml:id="SDZ5-Redna-28-2011-05-17.sp2">
               <speaker>FRANCI KEK:</speaker>
               <p>Hvala za besedo. Spoštovani predsedujoči, gospa ministrica, spoštovane kolegice in
               kolegi! Še posebej pozdravljam tistih 48 poslank in poslancev, ki so v podporo
               nezdružljivosti poslanske s župansko in podžupansko funkcijo zastavili svojo besedo
               oziroma podpis.</p>
               <p>Tega zakona ne predlaga ena stranka, to ni predlog le koalicije, to je zaveza k
               sprejetju nezdružljivosti vseh poslancev, ki menimo, da je trenutna ureditev
               protiustavna in nepravična. Takšnega stališča so tudi: Svet Evrope, Ustavno sodišče,
               Državni svet, slovenska javnost, večina strank, Mandatno-volilna komisija Državnega
               zbora, in stroka: dr. Roman Lavtar, dr. Miro Cerar, dr. Miloš Senčur. Da je
               nezdružljivost nujna, je v svojem doktoratu ugotovil dr. Saša Zagorc.</p>
               <p>Profesor na Pravni fakulteti v Ljubljani dr. Igor Kaučič pravi: "Združevanje
               zakonodajne in izvršilne funkcije je nesprejemljivo. Občine, kjer njihovi župani niso
               obenem poslanci, so v neenakopravnem položaju. Če bi želeli omogočiti pravičnost s
               tega vidika, bi moralo biti vseh 211 županov tudi poslancev, kar pa je nesmisel."</p>
               <p>"Optimalnejše mesto za zastopanje interesov lokalnih skupnosti je Državni svet.
               Nekdo, ki hkrati izvršuje funkcijo poslanca kot predstavnika vsega ljudstva in župana
               ali podžupana kot skrbnika za lokalne interese, je stalno v precepu, kateri volilni
               bazi bo v danem trenutku ugodil. Hkrati ne more optimalno opravljati obeh funkcij in
               stalno sklepa manjše in večje kompromise, da bi si v bodoče ohranil podporo obeh
               skupin volivcev," pravijo v stališču Državnega sveta in dodajajo: "S tem se slabša
               kvaliteta poslančevega dela in jasnost njegovih stališč in ciljev, ki jih je obljubil
               zasledovati."</p>
               <p>Glede urejenosti nezdružljivosti Evropska unija nima sprejetega skupnega pravila.
               Ureditev se razlikuje od države do države. Večina možnost opravljanja več funkcij
               omejuje. Zagovorniki sedenja na dveh stolčkih bodo omenjali države, kjer ta možnost
               obstaja. Je pa po navadi to posledica specifične ureditve v neki državi, saj je
               ponekod opravljanje poslanske funkcije nepoklicno; v Belgiji, na primer, župane
               imenuje kralj. V Španiji velja pravilo: ena funkcija, eno plačilo. V Nemčiji sočasno
               opravljanje obeh funkcij ni možno. Na takšen način želijo urediti sistem, tako kot
               pri nas v Sloveniji, tudi v Italiji. V večini evropskih držav je to že urejeno.</p>
               <p>Nekateri pravijo, da to ni najpomembnejša tema v tem času. Seveda so pomembnejše
               tiste, povezane z gospodarstvom in socialno vzdržnostjo, ni pa nepomembna. In pri
               sprejemanju najpomembnejših zakonov nas nič ne moti, da sprejmemo tudi tega, z vidika
               ustavnosti in pravičnosti pomembnega in za Slovenijo dolgoročno koristnega. Izgleda
               pa, da je ta zakon za nekatere vseeno najpomembnejši – za tiste, ki bi radi ohranili
               privilegije opravljanja dveh funkcij naenkrat. Pred nami je le še glasovanje. Ko bomo
               državljankam in državljanom pokazali, koliko šteje dana beseda oziroma podpis
               posameznega poslanca. Slovenija to od nas pričakuje. Hvala.</p>
            </sp>
            <sp xml:id="SDZ5-Redna-28-2011-05-17.sp3">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Predlog zakona je obravnavala Mandatno-volilna komisija kot matično delovno telo. Za
               predstavitev poročila komisije dajem besedo predsedniku gospodu Bojanu Kontiču.</p>
               <p>Izvolite.</p>
            </sp>
            <sp xml:id="SDZ5-Redna-28-2011-05-17.sp4">
               <speaker>BOJAN KONTIČ:</speaker>
               <p>Hvala lepa, gospod podpredsednik. Spoštovana ministrica, kolegice in kolegi!</p>
               <p>Mandatno-volilna komisija je na 28. seji 6. 5. kot matično delovno telo obravnavala
               Predlog zakona o spremembah Zakona o poslancih. Prvopodpisani predlagatelj je podal
               dodatne argumente k sprejetju tega predloga zakona. Vlada je v pisnem mnenju in tudi
               v besedi podprla predlagano spremembo Zakona o poslancih. Zakonodajno-pravna služba
               je predlog zakona proučila in v bistvu ni imela pripomb na tekst zakona, ugotovila je
               samo, da bi lahko glede na uvod, zapisan v zakonu, to nezdružljivost uredili
               celoviteje, ampak to je stvar predlagatelja. Iz mnenja Državnega sveta izhaja, da
               Državni svet podpira predlog zakona, pri tem so navedli tudi argumente, s katerimi
               dodatno utemeljujejo svoje mnenje. K predlogu zakona je bil skladno s poslovnikom
               vložen amandma poslanske skupine Slovenske demokratske stranke. Ta amandma je
               predvideval nezdružljivost županske in poslanske funkcije zgolj v mestnih občinah. Ta
               amandma na Mandatno-volilni komisiji ni dobil podpore, torej je bil zavrnjen. V
               razpravi so bila predstavljena različna mnenja glede predlaganega zakona, nasprotniki
               predlagane ureditve so predlog sprememb zakona označili kot nepomemben in nepotreben
               v tem času. Opozorili so, da primerjalni pregled ni ravno najbolj ustrezen in da
               težko določimo skupni imenovalec znotraj Evropske unije glede ureditve
               nezdružljivosti posameznih funkcij, torej ni enoznačne ureditve. In opozarjali so, da
               bi torej bila možna nezdružljivost, če bi pri tem upoštevali določeno velikost
               posameznih lokalnih skupnosti, in, kot sem že dejal, predlagali, da zakon opredeli
               nezdružljivost poslanske in županske funkcije v tem trenutku predvsem za mestne
               občine. Zagovorniki predloga sprememb zakona so navajali argumente za nezdružljivost
               obeh funkcij, torej tako podžupanske in kot županske, s poslansko funkcijo. Pomembno
               je tudi, da so poslanke in poslanci že velikokrat prej in tudi tokrat na
               Mandatno-volilni komisiji opozarjali, da bi to nezdružljivost morali urediti z
               Zakonom o lokalni samoupravi, nasprotniki teh sprememb pa seveda ugotavljali, da čas
               za spremembe te ureditve nikoli ni primeren in da pravzaprav tudi zakon nikoli ni
               primeren. Namreč, ko govorimo o Zakonu o poslancih, je predlog, da se to uredi v
               Zakonu o lokalni samoupravi, ko smo pri Zakonu o lokalni samoupravi, se govori o
               zakonu o poslancih, tako da primernega trenutka za spremembo te ureditve pravzaprav
               ni nikoli.</p>
               <p>Mandatno-volilna komisija je sprejela na koncu obravnave z glasovanjem, da predlog
               zakona sprejema v predloženem besedilu in ga predlaga Državnemu zboru v sprejem.
               Hvala lepa.</p>
            </sp>
            <sp xml:id="SDZ5-Redna-28-2011-05-17.sp5">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Za uvodno obrazložitev mnenja dajem besedo predstavnici Vlade.</p>
               <p>Gospa Irma Pavlinič Krebs, ministrica za javno upravo, izvolite.</p>
            </sp>
            <sp xml:id="SDZ5-Redna-28-2011-05-17.sp6">
               <speaker>IRMA PAVLINIČ KREBS:</speaker>
               <p>Hvala lepa za besedo. Spoštovane poslanke in poslanci!</p>
               <p>Vlada Republike Slovenije v svojem mnenju podpira predlagano spremembo Zakona o
               poslancih, torej predlagano spremembo, ki ureja nezdružljivost funkcije župana,
               podžupana s funkcijo poslanca, in tudi kot ustrezno ocenjuje predlagano ureditev
               začetka veljavnosti te ureditve s prvimi naslednjimi volitvami v Državni zbor.</p>
               <p>Leta 2004 je Državni zbor Republike Slovenije, ko je potrdil besedilo Resolucije o
               preprečevanju korupcije v Republiki Sloveniji, zaradi nespornih strokovnih mnenj o
               konfliktu, ki je vgrajen v obe funkciji, določil, da je to nezdružljivost na zakonski
               ravni treba urediti za preprečevanje morebitnega konflikta interesov, ki jih funkcije
               nosijo. Pri pripravi zakona o integriteti je večina poslank in poslancev menila, da
               je bistveno bolj sistemsko ustrezna ureditev spremembe Zakona o poslancih. Tudi Vlada
               je ocenila, da je temu tako, zato v celoti podpira vaša prizadevanja. Nesporno boste
               s tako predlagano ureditvijo dosledno izpeljali ustavno načelo decentralizacije, ki
               pomeni samostojnost in neodvisnost lokalne samouprave, občin, v določanju življenja,
               kot predvideva ustava. Potem, dosledno boste izpeljali načelo delitve oblasti, ki
               predvideva samostojno in neodvisno delovanje izvršilne, zakonodajne in sodne veje
               oblasti, ki se seveda omejujejo in nadzirajo v okviru sistema zavor in ravnovesij. In
               nenazadnje, tretje, izjemno pomembno ustavno načelo, to je načelo, da izvoljeni
               predstavniki ljudstva na neposrednih volitvah v Državni zbor udejanjate načelo
               predstavniške demokracije na način, da ste pri odločanju zavezani vsem prebivalkam in
               prebivalcem Republike Slovenije, torej suverenemu ljudstvu samemu, ne zgolj
               posameznim lokalnim interesom.</p>
               <p>Jaz bi, spoštovani poslanke in poslanci, ob tej priložnosti želela povedati
               naslednje. Jaz verjamem, da se v trenutni politični situaciji, ki smo ji priče v
               slovenskem prostoru, izjemno zavedate, kako pomembno je vaše delovanje ob glasovanju
               ob spremembi tega predloga zakona. Ni mogoče zahtevati od naših državljanov, da so
               pripravljeni prevzeti breme krize na način, da se strinjajo s spremembami, ki
               pomenijo manj ugodno rešitev njihovega položaja, zmanjšanje obsega pravic, če hkrati
               prvi med enakimi, ki ste vzor, ki nosite v sebi pravzaprav idejo, kako naj bi v
               svojem vedenju vsi ravnali glede na spremembe svojega položaja, ki se slabša, z
               glasovanjem ne boste pristali. Če nam je pravzaprav vsem jasno, da se doma otroci
               zgledujejo po starših, da če starši veliko kričijo, seveda kričijo tudi otroci, se ne
               smemo v nadaljevanju več sprenevedati, ko bodo ljudje, če bodo ugotovili, da
               politični razred ni pripravljen zmanjševati svojih pravic, tako ravnali tudi sami.
               Kajti z vzorom in z zgledom pošiljamo sporočilo, da smo tudi mi pripravljeni na
               samoomejevanje, na pravzaprav dejanja in ne zgolj besede. Jaz ob tej zadnji besedi
               prosim poslanke in poslance, da pokažemo in vrnemo vero v politični razred, tudi da
               preidemo od besed k dejanjem in torej naredimo to, kar je prav. Hvala lepa.</p>
            </sp>
            <sp xml:id="SDZ5-Redna-28-2011-05-17.sp7">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Sledi predstavitev stališč poslanskih skupin. Besedo ima gospod Gvido Kres, v imenu
               Poslanske skupine SLS.</p>
            </sp>
            <sp xml:id="SDZ5-Redna-28-2011-05-17.sp8">
               <speaker>GVIDO KRES:</speaker>
               <p>Hvala za besedo, gospod podpredsednik. Spoštovane kolegice in kolegi, spoštovana
               ministrica!</p>
               <p>Nezdružljivost županske in poslanke funkcije je bila že večkrat obravnavana v
               dosedanjih mandatih Državnega zbora. Večkrat je bilo celo slišati mnogo pomislekov o
               ustavnosti obstoječe zakonske ureditve, kar se je kasneje vedno izkazalo, da to ni
               res. V Slovenski ljudski stranki se sicer strinjamo, da obstoječa ureditev ni najbolj
               optimalna. Vendar je v danih okoliščinah, ko je v ustavi zapisana druga raven lokalne
               samouprave, ki še ni vzpostavljena, le-ta po naši oceni tudi nujna. Vlada Republike
               Slovenije ni doslej naredila nič v smeri decentralizacije Slovenije in skladnega
               regionalnega razvoja. Še več, zdi se, da počne ravno nasprotno in krepi
               centralizacijo Slovenije. Zato v Slovenski ljudski stranki opozarjamo, da so župani
               in celo tudi drugi občinski funkcionarji, obenem tudi poslanci Državnega zbora
               Republike Slovenije, jamstvo, da bodo ljudje in njihove lokalne težave slišane ter
               zastopane na nacionalni ravni. Ti poslanci, ki so obenem župani ali drugi občinski
               funkcionarji, dobro poznajo problematiko lokalne skupnosti in posledično lahko pri
               tem s svojim delom v Državnem zboru tudi zastopajo interese, ki so skupne vsem
               lokalnim skupnostim. Seveda odločno nasprotujemo temu, da bi posamezni župan kot
               poslanec Državnega zbora deloval izključno v interesu svoje lastne občine. Za večjo
               racionalizacijo, za hitrejši ter enakomeren razvoj Republike Slovenije in lokalnih
               okolij je sedanja ureditev popolnoma sprejemljiva. Če predpostavljamo situacijo, da v
               Državnem zboru ne bi bilo nobenega župana, bi po našem trdnem prepričanju Državni
               zbor pri svojem delu sprejel marsikatero odločitev, ki bi bila v nasprotju z interesi
               ljudi na lokalni ravni. Že sedanje izkušnje so pokazale, da so ravno tisti poslanci,
               ki so ob tem tudi župani ali pa drugi občinski funkcionarji, pogosto opozarjali na
               tiste rešitve v predlogih zakonov, ki pomenijo nevarnost za nazadovanje življenja
               ljudi na lokalni ravni. O tem, da so občine doprinesle k bolj enakomernemu razvoju
               Slovenije, pa verjamem, da ni treba posebej govoriti.</p>
               <p>Spoštovani kolegice in kolegi! Ne bojte se občinskih funkcionarjev v Državnem zboru,
               saj imajo bogate izkušnje z realnostjo na mikroravni našega okolja, ki jih lahko s
               svojimi izkušnjami, s svojo pozitivno energijo izkoristijo pri uveljavljanju
               zakonodajne veje oblasti in izboljševanju življenja vseh Slovenk in Slovencev. Tistim
               dvojnim funkcionarjem, ki pa dela ne zmorejo, pa kratko malo predlagamo, da čim prej
               odstopijo z ene od funkcij. Skratka, v Slovenski ljudski stranki smo prepričani, da
               so konec koncev volivke in volivci tisti, ki odločajo, kdo bo župan, poslanec, kdo bo
               občinski svetnik. In če se volivci odločijo, da bo njihov župan tudi poslanec, imajo
               konec koncev prav. Volivci se ponavadi nikoli ne zmotijo. Veliko je bilo tudi
               navedenih primerov držav, kjer funkcije na lokalni ravni niso združljive s funkcijami
               na državni ravni. Jaz ne vem, jaz nisem v tem času opazil, da bi kdo pa omenil
               Francijo. Francoski najboljši politiki so prihajali z lokalne ravni, od Françoisa
               Mitterranda, Jacquesa Chiraca in še bi jih lahko našteval; in delali so dobro, delali
               so odlično in bili so zavezani temu, za kar so bili tja poslani, in mislim, ne se
               tega bati. Je res, da moramo urediti in končno že pripeljati zadevo zato, da bomo
               imeli na lokalni ravni urejeno in da se ne bomo ukvarjali z vnosom nekaterih tras v
               območje, ker vemo, da to najbolj dobro poznajo na lokalni ravni in znajo zelo dobro
               sodelovati tudi s strokovnjaki. Moram povedati, da včasih pridejo tudi tako imenovani
               strokovnjaki, ki pa naredijo več škode kot pa koristi, ker ljudje na lokalni ravni
               bistveno bolje poznajo svoje okolje.</p>
               <p>Skratka, v Poslanski skupini Slovenske ljudske stranke bomo glasovali, kot povedano,
               proti predlagani spremembi zakona. Poudarjamo pa še enkrat, da je to dilemo treba
               temeljito proučiti pri morebitnem sprejemanju pokrajinske zakonodaje in uvedbi
               pokrajin ob hkratnem razmisleku glede predstavniške vloge Državnega sveta oziroma o
               sestavi državnega organa. Hvala lepa.</p>
            </sp>
            <sp xml:id="SDZ5-Redna-28-2011-05-17.sp9">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Anton Urh v imenu Poslanske skupine DeSUS.</p>
            </sp>
            <sp xml:id="SDZ5-Redna-28-2011-05-17.sp10">
               <speaker>ANTON URH:</speaker>
               <p>Spoštovani gospod podpredsednik, spoštovana, gospa ministrica, kolegice in
               kolegi!</p>
               <p>Predstavil bom stališče poslanske skupine o nezdružljivosti poslanca in župana.
               Dosedanja ureditev, ki omogoča hkratno opravljanja poslanske in županske funkcije, je
               pokazala tako prednosti kot slabosti. Poslanci župani so v razpravah v Državnem zboru
               prispevali veliko znanja in izkušenj iz konkretnega delovanja lokalnih skupnosti. Po
               drugi strani pa je v razpravah in stališčih poslancev županov premalo prihajalo v
               ospredje razmišljanje, da je poslanec tisti, ki zastopa interese vseh državljank in
               državljanov Republike Slovenije, ne le svoje lokalne skupnosti. Vsekakor argumenti
               proti dvojni funkciji poslanca župana odločno pretehtajo nad argumenti za dvojnost te
               funkcije. Pri obravnavi nezdružljivosti poslanske funkcije s funkcijami na lokalni
               ravni moramo upoštevati več ustavnih načel, in sicer: načelo delitve oblasti, načelo
               decentralizacije oblasti, na katerem temelji neodvisnost in samostojnost lokalne
               samouprave, in načelo predstavniške demokracije, ki poudarja vezanost predstavnikov
               ljudstva nosilcu suverenih pravic, ljudstvu samemu. To terja vzpostavitev
               učinkovitega sistema zavor in ravnovesij med nosilci različnih vej oblasti. Institut
               nezdružljivosti funkcije zato zasleduje pomemben cilj – preprečuje, da bi poslanec
               kot poklicni funkcionar, ki deluje kot izvoljeni predstavnik vsega ljudstva, svoje
               delo opravljal v senci zasledovanja lokalnega interesa, ki ga mora zasledovati kot
               župan ali podžupan. S tem se prepreči nezaželeni vpliv na parlamentarno odločanje.
               Sam institut predstavlja pomembno zagotovilo za ločitev teh vej oblasti; hkratno
               opravljanje funkcije v okviru zakonodajne in izvršilne veje oblasti vzbuja dvom o
               tem, ali lahko oseba enako kvalitetno zastopa interese obeh volilnih baz, ki sta jo
               izvolili. Hkrati oseba, ki opravlja dve tako pomembni funkciji, ne more optimalno
               opravljati obeh. S tem se slabša kvaliteta njegovega dela in jasnost njegovih stališč
               in ciljev, ki jih je obljubil zasledovati.</p>
               <p>V Poslanski skupini DeSUS predloga zakona, ki onemogoča hkratno opravljanje poslanske
               in županske funkcije, ne bomo večinsko podprli, ampak bo vsak poslanec glasoval po
               svojem prepričanju.</p>
               <p>Približno pred dvema letoma sem na tem prostoru izrekel pomislek, kdo v tej državi se
               boji županov, podžupanov in občinskih funkcionarjev. To se sprašujem tudi zdaj.
               Stranka DeSUS bo pa na svojem kongresu v svoj statut vnesla nezdružljivost funkcije
               župana in poslanca. Prepričan sem, da bi to morale narediti vse parlamentarne
               stranke. Hvala lepa.</p>
            </sp>
            <sp xml:id="SDZ5-Redna-28-2011-05-17.sp11">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Silven Majhenič v imenu Poslanske skupine SNS.</p>
            </sp>
            <sp xml:id="SDZ5-Redna-28-2011-05-17.sp12">
               <speaker>SILVEN MAJHENIČ:</speaker>
               <p>Spoštovani gospod podpredsednik, spoštovana ministrica!</p>
               <p>Predlagani zakon ima že kar dolgo brado, ki sega v leto 1999. Slovenska nacionalna
               stranka je v proceduro v Državni zbor že dvakrat vložila predlog zakona o
               nezdružljivosti z namenom, da se loči funkcijo poslanca in župana, saj gre za
               interesno nezdružljivi vlogi, v katerih funkcionar nastopa istočasno. Skratka, gre za
               nezdružljivost, da nekdo istočasno nastopa v zakonodajni in izvršilni veji oblasti.
               Kot sem že omenjal, gre za zakon, ki ga je Slovenska nacionalna stranka vložila v
               proceduro že julija 1999, vendar ga je vodstvo Državnega zbora dalo v obravnavo šele
               leta 2003 in so ga poslanci, s sedanjo koalicijo na čelu, gladko zavrnili. Drugič smo
               predlog zakona vložili novembra 2003, vendar je vodstvo parlamenta, čeprav ob podpori
               takratne vlade, predlog zadrževalo in ga ni dalo v obravnavo tako dolgo, da se je
               prej mandat iztekel. Biti župan in poslanec hkrati je sigurno funkcija, ki ponuja
               največ privilegijev lokalni skupnosti, iz katere je župan hkrati še poslanec, kar se
               je večkrat pokazalo tudi v praksi. Logično je, da poslanci župani na odborih in v
               parlamentih zastopajo interese lastne občine, čemur smo priča vseskozi, vendar je
               potrebno, da ti ljudje enkrat dojamejo, da so, kot je zapisano v ustavi, v prvem
               odstavku 82. člena, "predstavniki vsega ljudstva" in da morajo delovati v interesu
               vseh, česar pa si ne morejo dovoliti, vsaj ne takrat, ko gre za interese občine pri
               pridobivanju proračunskih sredstev, prometni infrastrukturi, gradnji šol, športnih
               objektov in tako dalje. Funkcija poslanca zahteva celega človeka, tako da si težko
               predstavljam, da je nekdo ob celodnevnem delu v parlamentu sposoben še ponoči
               normalno funkcionirati na občini. Dejstvo je, da poslanec, ki dosledno opravlja svojo
               funkcijo, nima časa za nepoklicno opravljanje županske funkcije in je tako rekoč le
               na plačilni listi.</p>
               <p>Slišani predlogi, da bi se ločevalo male in mestne občine, ne vzdržijo, kajti zakon
               mora zadevo reševati celostno in ne le za nekatere, kajti delo se v bistvu opravlja
               isto, morda v manjših občinah v nekoliko manjšem obsegu.</p>
               <p>V Slovenski nacionalni stranki smo nezdružljivost županske in poslanske funkcije
               zapisali v statutu stranke, ker smo pač ocenili, da to pravno ne vzdrži. V predlogu
               zakona je zapisano, da predlagani zakon sledi načelom delitve oblasti, samostojnosti
               zakonodajne, izvršilne in sodne veje oblasti in samostojnosti lokalne skupnosti. Obe
               načeli zahtevata vzpostavitev učinkovitega sistema zavor in ravnotežij med nosilci
               različnih funkcij oblasti. Novela poleg tega, da sledi zahtevi po poklicnem
               opravljanju poslanske funkcije, določa tudi nezdružljivost poslanske in županske
               funkcije.</p>
               <p>Poslanci v Slovenski nacionalni stranki smo vedno glasovali za nezdružljivost
               poslanske in županske funkcije, in tako bo tudi tokrat. Hvala lepa.</p>
            </sp>
            <sp xml:id="SDZ5-Redna-28-2011-05-17.sp13">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Anton Anderlič v imenu Poslanskega kluba LDS.</p>
            </sp>
            <sp xml:id="SDZ5-Redna-28-2011-05-17.sp14">
               <speaker>ANTON ANDERLIČ:</speaker>
               <p>Spoštovani!</p>
               <p>Razprava o združljivosti poslanske in županske funkcije je dolga toliko časa, odkar
               smo v Sloveniji uvedli lokalno samoupravo in ločili državno upravo od lokalne
               samouprave, torej tja v leto 1993, 1994 seže. Dejstvo je, da veliko stvari, ki so
               bile takrat načrtovane kot zaokrožitev lokalne samouprave in državne uprave kot
               celote, še vedno nismo izpeljali do te mere, da bi lahko govorili o popolni
               urejenosti, preglednosti in tudi ločenosti posameznih funkcij in nalog, ki naj bi jih
               posamezna območja oziroma področja imela. Namreč, ko smo začeli z lokalno samoupravo,
               je bilo logično, da bomo šli v regije – za občinami seveda –, je bilo logično, da
               bomo spremenili način zastopanja lokalnih interesov na državni ravni, tako seveda
               vključno z razpravo o vlogi Državnega sveta kakor tudi potrebo županov, da aktivno
               participirajo v Državnem zboru, ki naj bi vendarle bil nek zakonodajni organ, ki ne
               bi bil povezan s tistimi interesi, ki se tako rekoč posledično izvajajo na nižjih
               ravneh. Nekaj težav v to diskusijo je vnašala tudi razprava o tem, katere druge
               stvari so še združljive s funkcijo poslanca, ministra itn. Mi imamo vrsto dilem in
               vsake toliko časa se pojavi razprava, ali so profesorji ali znanstveniki ali tisti,
               ki opravljajo nekatere druge naloge tretjinsko ali 20%, sposobni, da opravljajo
               kvalitetno in neodvisno funkcijo, najsibo ministra najsibo poslanca, in to je vse
               skupaj pravzaprav prelagalo odgovornost z ene na drugo diskusijo, češ, če oni lahko,
               potem tudi župani lahko, ureditve po svetu so različne in podobno. V Poslanskem klubu
               Liberalne demokracije menimo, da je vendarle v tem obdobju dozorelo spoznanje po vseh
               teh razpravah, da je čas, da se te funkcije ločijo, da se naredi pregledno
               upravljanje lokalnih zadev in tudi zadev na državni ravni, in zato so vsa tista
               strokovna mnenja kot tudi politično prepričanje in tudi odzivi javnosti v prid temu,
               da se ti dve funkciji ločita. Mislim, da so najmanj na mestu pozivi Vlade, da kaže s
               prstom na poslance, da naj bomo resni in odgovorni in naj končno že odločimo tako,
               kot je treba, ker če je kaj, je to stvar za to hišo, za razpravo v tej hiši in za
               temeljite pogovore, kako naj te stvari bodo. Ampak, kot rečeno, vse skupaj je
               pripeljalo do tega, da tudi, če bi se podrobneje spustili v analizo strukture občin v
               Sloveniji, bi lahko videli – od tistih od 300 prebivalcev do 300 tisoč je velika
               velika razlika in nekateri menijo, da bi te male občine bile s tem na nek način vsaj
               uravnotežene z ostalimi, če bi imele možnost, da so župani lahko poslanci in župani,
               ker bi seveda lažje nekatere interese predstavili širši javnosti. Te razlike ne gre
               delati, čeprav bo eden od naših poslancev glasoval proti, ostali bomo za to, da se
               funkciji ločita. To ne zmanjšuje tega, da je splošno prepričanje, da je potreben
               temeljit razgovor, poleg tega, da ločimo funkcijo župana in poslanca, tudi o drugih
               združljivih oziroma nezdružljivih funkcijah, v katerih se znajdejo, najsibo funkcijah
               ali pa o dejavnostih, ki jih posamezniki opravljajo na različnih nivojih in
               področjih. Tako, da nas še nekaj čaka. Kot rečeno, razen enega poslanca bomo ostali
               podprli predlog zakona.</p>
            </sp>
            <sp xml:id="SDZ5-Redna-28-2011-05-17.sp15">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Vili Rezman v imenu Poslanske skupine nepovezanih poslancev.</p>
            </sp>
            <sp xml:id="SDZ5-Redna-28-2011-05-17.sp16">
               <speaker>VILI REZMAN:</speaker>
               <p>Hvala lepa, gospod podpredsednik, za besedo!</p>
               <p>Nekatere odločitve v Državnem zboru sprejemamo zelo tesno in najbrž bo tudi pri
               ločevanju te županske in poslanske funkcije tako. Bolj pomembno in prav je, da zato
               tisti, ki so bodisi v pisni ali ustni obliki zatrjevali podporo temu zakonu, danes to
               tudi uresničijo.</p>
               <p>V Poslanski skupini nepovezanih poslancev, ki sicer šteje samo tri glasove, ki so pa
               lahko danes, kot pravim, zelo pomembni, smo v preteklosti in bomo tudi danes podprli
               ta predlog zakona, kakršen je pripravljen. Res je, da se že vso poosamosvojitveno
               zgodovino v Sloveniji ukvarjamo s problemom ločevanja funkcij in zdi se, da bliže
               temu, da ti dve funkciji res ločimo, kot smo danes, še nismo bili. V Poslanski
               skupini nepovezanih poslancev upamo, da bo zakon podprt. Tudi, če je bilo v vseh teh
               20 letih, o katerih govorimo, zelo veliko argumentov, bolj ali manj tehtnih, ki so
               bili navajani za ali proti tej ločitvi. Nekateri so včasih menili: "Ja, treba je te
               funkcije ločiti, samo zdaj ni pravi čas, je tik pred volitvami." Zopet drugi so
               menili, da je treba te funkcije ločiti, vendar ne tako, da bi jih ločili dosledno,
               ampak da bi ločili to funkcijo samo za velika mesta oziroma za večje občine. Zopet
               nekateri drugi so ocenjevali, da teh funkcij ne kaže ločevati tako dolgo, dokler ne
               bodo rešeni problemi s statusom, s pristojnostmi lokalnih skupnosti, dokler ne bo
               vpeljana druga raven lokalne skupnosti, pokrajina, dokler se ne bodo uredile stvari v
               lokalnih skupnostih. Vendar pa je treba opozoriti na to, da gre, ko danes
               razpravljamo o tem, za funkcijo poslanca in tudi govorimo o zakonu o poslancih, ne o
               zakonu o lokalni samoupravi ali volitvah v lokalne skupnosti. In to naj bo
               izhodišče.</p>
               <p>No, bili so tudi nekateri drugi bolj ali manj tehtni tehtni pomisleki v zvezi z
               združenostjo teh dveh funkcij, bolj ali manj tehtni pravim zato, ker tudi to, da gre
               za mešanje različnih ravni in vej oblasti, ni enako izpeljano v vseh državah Evropske
               unije in tam tega ne štejejo za protiustavno. Ravno tako mislim, da ni prava ocena,
               ko se govori, da se s tem ustvarja v parlamentu županski lobi. Po izkušnjah in tudi
               če bi preverjali glasovanja, bi ugotovili, da temu ni tako, da se raje kot svoji
               županski funkciji poslanci podredijo volji stranke ali koalicije. Tudi danes boste
               videli, da ne bo županski lobi, tako imenovani, glasoval soglasno, enotno. Tudi
               očitek, da tisti, ki so župani, imajo določeno prednost v zvezi z izvoljivostjo, ni
               najbolj natančen, zato ker se občine, volilni okraji, še zlasti pa volilne enote ne
               prekrivajo in sta celo dva predstavnika iste stranke lahko v isti volilni enoti
               konkurenta. Torej, s samim dejstvom, da sta poslanca in župana, nimata kakšne posebne
               prednosti eden pred drugim.</p>
               <p>Sicer pa je za nas bistveno, da poudarimo to, da torej gre za poslance. Poslanke in
               poslanci smo doslej omejeni. Ne smemo opravljati funkcije v Državnem svetu, ne moremo
               opravljati funkcij v drugih državnih organih in tudi ne poklicno funkcij podžupanov
               ali županov v lokalnih skupnosti. Mi torej k tem omejitvam samo še eno dodajamo
               oziroma eno zaostrujemo. Funkcija, ki je sedaj nedosegljiva slehernemu poslancu ali
               poslanki, je profesionalno opravljanje podžupanske ali županske funkcije. V bodoče bo
               pa tudi neprofesionalno omejeno. In to je edina omejitev, ki jo dodajamo k omejitvam,
               ki jih poslanke in poslanci že imamo. Torej mi ocenjujemo, da poslanci ne potrebujemo
               dodatnih nalog ob teh, ki jih že moramo opravljati, ne po vsebini in ne po obsegu, in
               zaradi tega mislim, da ti dve funkciji, čeprav sta de facto in de iure danes
               združeni, nista tako dobro urejeni in bomo podprli razdružitev teh dveh funkcij.</p>
            </sp>
            <sp xml:id="SDZ5-Redna-28-2011-05-17.sp17">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Miran Potrč v imenu Poslanske skupine SD.</p>
            </sp>
            <sp xml:id="SDZ5-Redna-28-2011-05-17.sp18">
               <speaker>MIRAN POTRČ:</speaker>
               <p>Spoštovani gospod podpredsednik, gospa ministrica, kolegice in kolegi!</p>
               <p>Večina poslank in poslancev Socialnih demokratov bo predlog za nezdružljivost
               funkcije poslanca ter župana oziroma podžupana v občini in mestni občini podprla.</p>
               <p>Uveljavitev nezdružljivosti je namreč usmeritev, za katero se že leta zavzema naša
               stranka. Kljub temu se je poslanska skupina odločila, da se do zakona pri glasovanju
               osebno opredeli vsak poslanec, saj ob večkratnih razpravah o tem vprašanju nismo
               dosegli popolne enotnosti. Poudarili smo, da naj zaradi pomena funkcije in zaradi
               odnosa do javnosti vsak poslanec pač zase prevzame odgovornost za to odločitev.
               Stranka pa bo ob naslednjih volitvah ocenila, ali to odločitev sankcionira ali ne.
               Sicer pa v Poslanski skupini Socialnih demokratov večinsko menimo, da je o tem
               vprašanju opravljenih toliko razprav, da nobena posebna razčiščevanja niso več
               potrebna in da ni treba iskati novih argumentov, predvsem pa ne novih izgovorov za
               možno nasprotovanje. Da so torej opozorila, da odločanje zdaj ni nujno, ker bi morali
               odločati enkrat drugič, da naj se upošteva možnost dodatnega dela poslancev, in da
               naj to velja samo za mestne občine, ne pa tudi za ostale, da so vse to bolj izgovori,
               kot pa neki tehtni argumenti, o katerih bi bilo treba temeljito razpravljati. Pri
               odločitvi za nezdružljivost poslanske z župansko in podžupansko funkcijo gre namreč
               najprej za sistemsko neusklajenost, saj so poslanci predstavniki vsega ljudstva,
               župani pa predstavniki svojih volivcev v občini.</p>
               <p>Drugič, da gre zaradi tega sistemskega položaja in pristojnosti za trajno kolizijo
               interesov, saj praviloma vsaka odločitev Državnega zbora ustvarja posledice tudi za
               položaj občin in so te odločitve pogosto povezane s sistemom financiranja občin,
               davčno politiko, okoljskimi, prostorskimi, razvojnimi, investicijskimi in podobnimi
               vprašanji. In poslanec, ki je hkrati župan, se v takih primerih nujno znajde pred
               odločitvijo, kateremu interesu bo dal prednost.</p>
               <p>In končno, poslanci bi morali biti enakopravni tudi v pogojih dostopnosti do
               informacij, do razgovorov z ministri in delavci v upravi, kar je pogosti razlog, da
               želijo biti župani tudi poslanci, ker imajo vtis in ker je to tudi res, da v tem
               primeru do teh oseb, ki odločajo, lažje pristopajo. Ta enakopravnost bi bila z
               nezdružljivostjo v večji meri zagotovljena.</p>
               <p>Dalje, v poslanski skupini menimo, da sta vsaka od navedenih funkcij, poslanska in
               županska, tako pomembni in zahtevni, da zahtevata celega človeka, zato tudi že ustava
               določa, da poslanci opravljajo svojo funkcijo poklicno in za to dobivajo plačo
               oziroma nadomestilo. In ker delo poslanca ni predvsem glasovanje, tudi župan pa mora
               biti pogosto prisoten v občini, je zelo težko hkrati in z enako pozornostjo
               opravljati dve funkciji. In končno, ni dvoma, da imamo med župani odlične poslance,
               mi o tem sploh ne razpravljamo, toda tudi v sleherni občini in volilni enoti imamo
               gotovo dovolj sposobnih ljudi, da bi lahko eden bil župan in drugi poslanec in to ne
               more biti razlog za to, da se nezdružljivost ne uvede.</p>
               <p>Končno, če res iskreno želimo širši izbor ljudi v politiki, kar danes mnogi tako zelo
               radi govorijo in poudarjajo, lahko k temu prispevamo tudi z odločitvijo za
               nezdružljivost, saj je cca ena petina poslancev v zadnjih mandatih, ki hkrati
               opravlja tudi župansko funkcijo.</p>
               <p>Skratka, razlogov za podporo zakonu, da se uveljavi nezdružljivost, je dovolj. Upam,
               da bo prevladal ta načelni pristop in da bo zakon sprejet. Glede na pričakovanja
               javnosti bomo tako storili korak, ki bo morda vsaj malo povečal tudi ugled poslanske
               funkcije in to je za naše uspešnejše preseganje družbene krize pomembno. Hvala.</p>
            </sp>
            <sp xml:id="SDZ5-Redna-28-2011-05-17.sp19">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod mag. Andrej Vizjak v imenu Poslanske skupine SDS.</p>
            </sp>
            <sp xml:id="SDZ5-Redna-28-2011-05-17.sp20">
               <speaker>MAG. ANDREJ VIZJAK:</speaker>
               <p>Spoštovani kolegice in kolegi, spoštovana ministrica!</p>
               <p>Ta zakon je tipičen odsev neusklajenosti oziroma razglašenosti koalicije, saj,
               kolikor smo slišali, niti ena koalicijska stranka nima enotnega stališča in bo
               glasovala tako, kakor kdo, sicer govorijo o večini, ampak bodo glasovi proti, bodo
               glasovi za in bodo verjetno vzdržani. To je tudi jasen odsev, kako deluje ta
               koalicija, in če deluje tako pri takšnih temah, ki so verjetno v tem trenutku manj
               pomembne, žal deluje očitno še huje pri zadevah, ki so v tej državi bolj pomembne. Mi
               pričakujemo predvsem, da se bi koalicija odgovorno ukvarjala s problemi te države,
               povezanimi z enormnim proračunskim primanjkljajem, ki znaša približno 2 milijardi
               evrov. Da bi se ta koalicija ukvarjala z gospodarsko rastjo. Ja, gospod Kumer,
               ponavljamo, ker nič ne delate, ponavljamo zato, ker nič ne delate na tem področju in
               se tukaj v parlamentu ukvarjate z rečmi, ki ne bodo prinesle tej državi niti enega
               delovnega mesta, niti ene socialne stisko ne bodo odpravile, ne bodo rešile
               nakopičenih težav v zvezi z javnimi financami in sstabilnostjo javnih financ, ne bodo
               preprečile gospodarskega oziroma kreditnega krča. Vi se ukvarjate z zadevami, ki so
               za vas očitno zaradi nekih strankarskih, disciplinskih logik bolj pomembne pred
               volitvami kot so pa pomembne te rane slovenskega gospodarstva in življenja v tej
               državi. Eno veliko nezaupanje iz vas veje do volivk in volivcev; vsaka volivka in
               volivec lahko na vsakih volitvah odloča o teh vprašanjih za katere vi mislite, da ste
               bolj pristojni. Vi bi omejevali določene reči, pri čemer pustite to omejevanje
               volivkam in volivcem; vsak volivec se odloča o tem, ali in na kakšen način bo omejil
               delovanje svojega funkcionarja v koaliciji.</p>
               <p>Torej, spoštovani, jaz menim, da je ta tema očitno neke prestižne politične narave in
               da ni namenjena reševanju teh problemov. Torej, tudi v Slovenski demokratski stranki
               smo stališča, da je pri nekaterih najbolj v nebo vpijočih primerih treba poseči po
               omejitvah, zato predlagamo amandma k temu zakonu, in sicer predlagamo, da bi omejitev
               opravljanja županske in poslanske funkcije veljale za največje občine oziroma za tako
               imenovane mestne občine. Tu je namreč nakopičenih res veliko izzivov in verjetno
               nekatere pristojnosti mestnih občin posegajo tudi na nacionalni nivo. Še na nekaj bi
               veljalo opozoriti v tem primeru. Na to, da je bilo izrečenih veliko besed o nekem
               konfliktu interesov. Pa vas prosim, spoštovani, mi imamo to združljivost poslanske in
               županske funkcije tako, kot je ta združljivost uvedena tudi v nekaterih zelo
               tradicionalnih demokratičnih državah in to je navedel predlagatelj tudi v mednarodni
               primerjavi, že pravzaprav celotno obdobje od 90. let do sem, in mi, prosim, povejte,
               tisti najbolj goreči nasprotniki, tri primere, ko se je dvojnost opravljanja
               funkcije, torej županske in poslanske, zlorabila ali pa uporabila v korist lokalne
               skupnosti na škodo države, ali celo obratno, v eni osebi. Mislim, da je teh drugih
               primerov, ko so državni funkcionarji delovali zelo, zelo mačehovsko do nekih
               legitimnih zahtev lokalnih skupnosti, veliko več, kot pa – ne poznam namreč niti
               enega primera – obratno, torej, da bi nek župan kot poslanec izsilil skozi parlament
               neke odločitve, ki niso v interesu države ali pa ki so škodljive za državo, razen
               morebiti zadnjih ambicij in delovanj družine Juri, ki, mimogrede, niso nobeni
               funkcionarji na lokalnem nivoju oziroma župani, bolje rečeno, na lokalnem nivoju, so
               pa neverjetno, razglašeno sicer, zagovarjali nekatere interese lokalne skupnosti, še
               posebej v smislu ustanavljanja občine Ankaran. Ali ni to huje, ali ni to
               eklatantnejši primer podrejanja nacionalne funkcije nekim lokalnim, parcialnim, da ne
               govorim celo političnim interesom na mikro nivoju?</p>
               <p>V poslanski skupini bomo, glede na izglasovanje našega amandmaja, tudi odločili
               kasneje o zakonu.</p>
            </sp>
            <sp xml:id="SDZ5-Redna-28-2011-05-17.sp21">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Franco Juri v imenu Poslanske skupine Zares.</p>
            </sp>
            <sp xml:id="SDZ5-Redna-28-2011-05-17.sp22">
               <speaker>FRANCO JURI:</speaker>
               <p>Hvala gospod podpredsednik. Spoštovana ministrica, kolegice in kolegi!</p>
               <p>Ne bom polemiziral, bom predstavil stališče Poslanske skupine Zares, ki jasno podpira
               ta zakon.</p>
               <p>Sicer temu, kar je bilo ravnokar povedano, ne bi dodal ničesar, kajti prav v tistih
               protislovjih je kar nekaj odgovorov, zakaj je treba glasovati za ta zakon. Recimo,
               banalno vprašanje: ali bo več delovnih mest? Bo. Seveda bo. Zdaj dve delovni mesti
               opravlja en funkcionar, jutri bomo sprostili delovno mesto in bosta lahko dve osebi
               zaposleni na dveh funkcijah, tako, kot primer. Ali bo finančno izčrpavanje te države
               manjše? Bo. Empirično je dokazano, da so plače dvojnih funkcionarjev bolj zahtevne,
               višje. Torej, mi znižujemo finančno izčrpavanje te države, ampak to so seveda
               banalnosti. Dejstvo je, da gre za ključno vprašanje trajnega konflikta interesov, s
               katerim se soočajo in spopadajo vse demokratične države; v nekaterih so to uredili,
               recimo v Nemčiji, v nekaterih to urejujejo, recimo v sosednji Italiji je to vprašanje
               še vedno aktualno, bistveno so omejili možnost dvojnih funkcij. Tiste stranke, ki se
               zavzemajo za racionalnost in za delovanje pravne države, zahtevajo seveda to, kar
               danes zahtevamo tudi mi in o čemer bomo glasovali. To je nezdružljivost funkcij,
               zlasti ko gre za dve funkciji, ki sta ustavno nezdružljivi. Za eno funkcijo, ki
               izhaja iz zakonodajne oblasti in drugo funkcijo, ki je izraz izvršilne oblasti. Župan
               je izvršilna oblast, lokalna oblast. Poslanec je zakonodajna oblast, ne lokalna. Kot
               vidite, je kar nekaj argumentov: od najbolj banalnih, ki jih je prej naštel moj
               kolega iz SDS, do načelnih in ustavnih, kjer je jasno, da ne samo mi, ampak,
               domnevamo, tudi večina slovenske javnosti podpira nezdružljivost funkcij. Mi imamo
               kar dolgo tradicijo opravljanja obeh funkcij v Državnem zboru in seveda jaz ne najdem
               slabih besed za svoje kolege, ki so hkrati tudi župani, in me veseli, da veliko
               le-teh podpira ta zakon in sami ugotavljajo, tudi po lastnih izkušnjah, da je
               dejansko boljše imeti ločene funkcije in preprečiti to dvojnost, ki zamegljuje
               transparentnost, v bistvu zmanjšuje učinkovitost pravne države v tistem delu, ki se
               nanaša tudi na enakopravno obravnavanje vseh lokalnih subjektov po eni strani in vseh
               poslancev po drugi strani. Kajti župan, pa ne samo v mestnih občinah, temveč še
               posebej v manjših občinah, v bistvu nastopa iz privilegiranega položaja, ko kandidira
               za župana in ko je v Državnem zboru, seveda ima možnost in priložnost – potem pa je
               etično vprašanje slehernega poslanca, ali to možnost tudi uporabi –, ampak dejstvo
               je, da v primerjavi z večino drugih županov Republike Slovenije ima privilegiran
               položaj poslanca in torej lahko lobira. Če poenostavimo, je pri koritu in s tem
               ustvarja neenakopraven položaj do drugih županov in do drugih poslancev.</p>
               <p>Za jasnost, za transparentnost, za delovanje pravne države in za eno od tistih
               reform, ki jih potrebujemo danes, še posebej v kriznih časih, bomo zakon o
               nezdružljivosti funkcij danes odločno podprli.</p>
            </sp>
            <sp xml:id="SDZ5-Redna-28-2011-05-17.sp23">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Končali smo s predstavitvijo stališč poslanskih skupin. Ker k predlogu zakona matično
               delovno telo ni sprejelo nobenega amandmaja, amandmajev na seji zbora ni možno
               vlagati.</p>
               <p>Zaključujem drugo obravnavo predloga zakona. Odločanje o predlogu zakona bomo v
               skladu s časovnim potekom seje zbora opravili danes, v okviru glasovanj, pol ure po
               končani 26.a točki dnevnega reda. S tem prekinjam to točko dnevnega reda.</p>
               <p>Prehajamo na <title xml:id="SDZ5-Redna-28-2011-05-17.title2">13. TOČKO DNEVNEGA REDA, TO JE NA DRUGO OBRAVNAVO PREDLOGA
                  DRUŽINSKEGA ZAKONIKA V OKVIRU REDNEGA POSTOPKA.</title>
               </p>
               <p>Predlog zakonika je v obravnavo zboru predložila Vlada. Za dopolnilno obrazložitev
               predloga zakonika dajem besedo predstavniku Vlade oziroma predstavnici Vlade, gospe
               dr. Anji Kopač Mrak, državni sekretarki.</p>
               <p>Izvolite.</p>
            </sp>
            <sp xml:id="SDZ5-Redna-28-2011-05-17.sp24">
               <speaker>DR. ANJA KOPAČ MRAK:</speaker>
               <p>Hvala za besedo. Spoštovani podpredsednik Državnega zbora, poslanke in poslanci!</p>
               <p>Pred vami je dolgo obravnavani in pričakovani predlog reforme družinskega prava,
               katere sprejetje je nujno potrebno, če želimo izboljšati pravni in dejanski položaj
               otrok v naši državi. Razlogov za reformo družinskega prava je več in so si po naravi
               med seboj različni, vendar je vsem skupen en cilj, in sicer izboljšanje varovanja
               otrokovih pravic. Reformo družinskega prava zahtevajo spremenjene družbene okoliščine
               – veljavni Zakon o zakonski zvezi o družinskih razmerjih je bil namreč sprejet 35 let
               nazaj –, spoznanja pravne stroke, stroke socialnega dela, praksa naših in mednarodnih
               sodišč. Predlog zakonika tako predvideva izboljšanje položaja otrok v družinskih
               razmerjih, bodisi pred postopkom pred sodiščem, med samim postopkom in tudi po
               končanem postopku. S tem želimo zagotoviti učinkovitejše izvajanje načela varovanja
               koristi otroka, ki je temeljno načelo družinskega prava. Eden od pomembnih ciljev je
               tudi izboljšanje stanja pravne varnosti državljanov na področju odločanja o zakonskih
               in družinskih sporih ter poenotenje postopkov glede odločanja o ukrepih za varstvo
               koristi otroka. V zvezi s tem bi izpostavila sistemski premik glede odločanja o
               ukrepih za varstvo koristi otroka, ki bo z zakonikom skoraj v celoti preneseno s
               centrov za socialno delo na okrožna sodišča. Eden od bistvenih premikov na področju
               reševanja družinskih sporov, ki naj bi ga reforma družinskega prava spodbudila, je
               tudi hitrejše reševanje zadev na družinskem področju, kar je posebej pri odločanju o
               ukrepih za varstvo koristi otrok izrednega pomena, saj imajo predlogi postopki za
               otroka nepopravljive negativne posledice za njegov nadaljnji razvoj. Eden od načinov
               za dosego ciljev predloga zakonika je tudi okrepitev strokovne in svetovalne vloge
               centrov za socialno delo, ki je nujno potrebno za učinkovito in strokovno izvajanje
               njihovega osnovnega poslanstva. S prehodnim svetovanjem, strokovnim svetovanjem in
               družinsko mediacijo zasledujemo cilj zmanjšanja števila sporov pred sodišči na način,
               da se v navedenih dejavnostih staršema pomaga, da sama dosežeta soglasje glede vseh
               pomembnih vprašanj, kjer je seveda potem tudi lažje izvrševanje dogovorjenega in
               seveda vpliva na položaj otroka. Za izboljšanje položaja otroka v aktivnostih in
               postopkih, ki tečejo v zvezi z njim, je predvidena tudi uvedba instituta zagovornika
               otroka, ki bo poskrbel za to, da se bo v teh primerih slišal njegov glas, da ne bo
               sredstev v sporih med staršema, ampak najpomembnejši subjekt, katerega dobrobit bo
               cilj vseh udeleženih. Na področju zakonskih razmerij bi izpostavila možnost izbire
               bodočih zakoncev, različnih oblik sklenitve zakonske zveze – od slovesnih pa do bolj
               neformalnih. Pomembno novost na tem področju pa predstavlja možnost sklepanja
               premoženjskopravnih pogodb, torej ženitnih pogodb, kjer lahko zakonci, če sami
               želijo, določijo drugačen režim medsebojnega premoženjskega dedovanja.</p>
               <p>Končno pa želimo z zakonikom tudi na novo urediti pravna razmerja življenjskih
               skupnosti istospolno usmerjenih partnerjev. Predlog zakonika tako predvideva dva nova
               instituta: partnersko skupnost in zunajpartnersko skupnost, kjer smo skladno z
               odločbo Ustavnega sodišča pravni položaj istospolnih partnerskih zvez izenačili s
               pravnimi posledicami zakonske zveze, z izjemo nemožnosti skupne posvojitve otroka.
               Izrecno pa smo predvideli možnost enostranske posvojitve otroka in na ta način
               sledili ključni intenci celotnega zakonika, to je največjemu možnemu varstvu
               otrokovih koristi. Na ta način po oceni predlagatelja pravno urejamo položaj otrok,
               ki v istospolnih družinah danes že živijo in ki jim je treba priznati vse
               pravice.</p>
               <p>Nadgradnja družinskega prava je zaradi vseh zgoraj navedenih razlogov nujna, zato vas
               na koncu pozivam, da Predlog družinskega zakonika podprete. Hvala.</p>
            </sp>
            <sp xml:id="SDZ5-Redna-28-2011-05-17.sp25">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Predlog zakonika je obravnaval Odbor za delo, družino, socialne zadeve in invalide
               kot matično delovno telo. Za predstavitev poročila odbora dajem besedo predsednici,
               gospe dr. Andreji Črnak Meglič.</p>
               <p>Izvolite.</p>
            </sp>
            <sp xml:id="SDZ5-Redna-28-2011-05-17.sp26">
               <speaker>DR. ANDREJA ČRNAK MEGLIČ:</speaker>
               <p>Spoštovani gospod podpredsednik, gospa državna sekretarka s sodelavkami, in pa
               kolegice in kolegi!</p>
               <p>Odbor za delo, družino, socialne zadeve in invalide je na 16. seji in na njenem
               nadaljevanju ter na 19. seji in njenih šestih nadaljevanjih, kot matično delovno telo
               obravnaval Predlog družinskega zakonika, ki ga je Državnemu zboru v obravnavo in
               sprejetje po rednem postopku predložila Vlada.</p>
               <p>Na podlagi sklepa odbora je bila izvedena javna predstavitev mnenj, Državni zbor pa
               je o predlogu zakonika opravil tudi splošno razpravo ter sklenil, da je primeren za
               nadaljnjo obravnavo.</p>
               <p>Članice in člani odbora so prejeli številna gradiva, amandmaje, predloge za amandmaje
               odbora, pripombe, predloge in stališča ter prošnje za udeležbo in sodelovanje na seji
               odbora zainteresiranih javnosti, in številne dopise ter elektronska sporočila. Odbor
               je sprejel predloge za amandmaje odbora, ki jih je pripravilo Ministrstvo za delo,
               družino in socialne zadeve kot kompromisne predloge, in nekatere predloge za
               amandmaje odbora, ki jih je pripravila Poslanska skupina SDS.</p>
               <p>Seji odbora so prisostvovali predstavnice in predstavniki predlagateljev zakona,
               predstavnici Zakonodajno-pravne službe, predstavnik Državnega sveta ter predstavniki
               zainteresiranih javnosti.</p>
               <p>Odbor je bil seznanjen z mnenjem Zakonodajno-pravne službe. K predlogu zakonika je
               podala obširno mnenje, ki vključuje tako pripombe splošne narave kot tudi pripombe k
               posameznim členom. Pretežni del pripomb je bil upoštevan s sprejetjem amandmajev
               poslanskih skupin koalicije.</p>
               <p>Odboru je bilo posredovano tudi mnenje Državnega sveta, ki Predloga družinskega
               zakonika ne podpira in predlaga predlagatelju, da ponovno razmisli o vsebini predloga
               zakonika. Izključujoča stališča so bila predvsem glede vprašanja definicije družine
               in celotnega spektra posledic predloga zakona v fazi implementacije.</p>
               <p>Odbor je bil seznanjen s poročilom Komisije za peticije ter za človekove pravice in
               enake možnosti, ki je podprla Predlog družinskega zakonika, s sklepom pa je pozvala
               vse poslanke in poslance Državnega zbora, da ob obravnavi Predloga družinskega
               zakonika razpravljajo strpno ter ne uporabljajo sovražnega govora.</p>
               <p>Odbor je prejel tudi mnogo pripomb in predlogov zainteresirane javnosti. Pretežni del
               teh pripomb in predvsem odklonilnih stališč se je nanašal na novo definicijo družine,
               zakonske zveze ter ureditev instituta posvojitve otrok.</p>
               <p>V uvodni dopolnilni obrazložitvi členov je minister za delo, družino in socialne
               zadeve predstavil temeljne razloge za sprejetje zakonika. Ob tem pa je poudaril, da z
               družinskim zakonikom celovito urejamo celotno družinsko pravo, v interesu koristi
               otroka pa se krepi vpliv države na odnose znotraj družine.</p>
               <p>O predlogu zakonika je potekala obsežna razprava, ki je trajala samo na odboru 51 ur,
               javna predstavitev mnenj, ki je trajala 5 ur, ter prva obravnava na seji Državnega
               zbora, ki je potekala 7 ur. Na 3. nadaljevanju 19. seje odbora je na predlog
               predlaganih amandmajev za amandmaje odbora potekala daljša razprava glede
               kompromisnih predlogov, s katerimi je na podlagi razprave in nasprotovanja javnosti
               Ministrstvo za delo, družino in socialne zadeve predlagalo nekatere nove rešitve, in
               sicer: zakonska zveza je opredeljena kot skupnost moškega in ženske; prej je bila
               opredeljena kot skupnost dveh oseb. Doda pa se tudi nova ureditev partnerske in
               zunajpartnerske skupnosti. Istospolni pari pa bodo lahko posvojili le otroka svojega
               partnerja. Po osnovnem predlogu sta lahko zakonca ali zunajzakonska partnerja samo
               skupaj posvojila otroka, razen če bi eden od njiju posvojil otroka svojega zakonca
               ali zunajzakonskega partnerja. Razpravljavci se niso poenotili v mnenju o
               kompromisnem predlogu, saj so zagovorniki menili, da je to kompromis, nasprotniki pa
               so zagovarjali stališče, da so spremembe premajhne, da bi o kompromisu v resnici
               lahko govorili. Zagovorniki kompromisnega predloga so menili, da je kompromis sicer
               korak nazaj, vendar še vedno sprejemljiv, saj pomeni tudi premik naprej.
               Izpostavljeno je bilo stališče, da v slovenski družbi stvari še niso dozorele, da bi
               zakonodaja lahko sledila družbeni realnosti, čeprav se s tem kompromisom po mnenju
               nekaterih gibljemo na meji dopuščanja razlikovanja in diskriminacije.</p>
               <p>Odbor je v skladu s 128. členom Poslovnika Državnega zbora glasoval o vseh členih
               predloga skupaj in jih sprejel. Dopolnjen predlog zakonika je sestavni del tega
               poročila. Hvala lepa.</p>
            </sp>
            <sp xml:id="SDZ5-Redna-28-2011-05-17.sp27">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Ker je zbor na 14. seji opravil prvo obravnavo predloga zakonika, predstavitev
               stališč poslanskih skupin ni možna. Prehajamo na razpravo o členih in vloženih
               amandmajih, ki jo bomo opravili na podlagi pregleda vloženih amandmajev z dne 16. 5.
               2011. Začenjamo s 3. členom, z amandmajem k 3. členu Poslanske skupine SDS. Želi kdo
               besedo? Dva? Bom dal prijavo. Prijava teče.</p>
               <p>Gospod Cukjati, imate besedo, izvolite.</p>
            </sp>
            <sp xml:id="SDZ5-Redna-28-2011-05-17.sp28">
               <speaker>FRANCE CUKJATI:</speaker>
               <p>Hvala za besedo.</p>
               <p>Člen v sedanjem predlogu se glasi: "Zakonska zveza je življenjska skupnost moškega in
               ženske, katere sklenitev, pravne posledice in prenehanje ureja ta zakonik." V
               dosedanjem zakonu iz leta 1976 pa piše še drugi odstavek, ki se glasi: "Pomen
               zakonske zveze je v zasnovanju družine." Predlagatelj, Vlada, je da odstavek
               izpustila. Mi smo na odboru veliko razpravljali, spraševali, zakaj tega ni več. Nismo
               dobili odgovora.</p>
               <p>Zakaj je ta odstavek za nas tako pomemben? Ta odstavek, ki se glasi: "Pomen zakonske
               zveze je v zasnovanju družine." pomeni edino zakonsko navezavo zakonske zveze na
               družino. Edino. Ustava v 53. členu pravi: "Država varuje družino, materinstvo,
               očetovstvo, otroke in mladino" in tako dalje. Če tega odstavka ni, potem zakonska
               zveza ni pod varstvom države. In zakaj je to pomembno? Zato, ker menimo, vsaj tako
               mi, da mora zakonska zveza tudi, ko še nima otroka, uživati pozitivno diskriminacijo.
               Najprej se ne strinjamo s tem, da pravzaprav zakonska zveza šele takrat postane
               družina, ko se rodi otrok. Kaj pa na poti v porodnišnico, ko še ni rojen otrok? Ali
               to še ni družina? Ali v času nosečnosti? Ali pa, ko še ni nosečnosti, pa je v
               potencialu, da bo po naravni poti to družina. Tega pojmovanja ni več v tem predlogu
               in to ni dobro. Mi sicer imamo diskriminacijo zakonske zveze in družine, vendar
               negativno diskriminacijo. Zaradi te negativne diskriminacije mnogi se niti ne
               poročijo. Uradno je mati še vedno samohranilka, mnogo manjše prispevke oziroma mnogo
               manj plačujejo otroškemu vrtcu itd. Celo živijo ločeno, da ohranjajo videz
               samohranilke in seveda s tem otroka prizadenejo, otroka pravzaprav prikrajšajo za
               očetovstvo, za neposredno in stalno prisotnost očeta. Mi pa želimo pozitivno
               diskriminacijo. Zadnje čase celo slišimo, da mlade družine ali mlade zakonske zveze
               ne bodo več imele ugodnejših kreditov za prvo reševanje svojega stanovanjskega
               problema. Torej, ta zakon nastavlja situacijo, ko resnično ne bomo imeli pozitivne
               diskriminacije zakonske zveze. Mi pa seveda želimo, glede na to, da nam nič ne
               koristi, da objokujemo demografsko sliko Slovenije, da pri pokojninski zakonodaji
               tarnamo, kako je malo, kako pravzaprav nam grozi črna prihodnost, zaradi
               demografskega negativnega stanja, itd. Tukaj se začne reševanje demografskega
               položaja, spoštovanje zakonske zveze. Seveda, glede tega, konvencija, torej mi imamo
               vrsto tudi dokazov, da pojmovanja in pa razumevanja Ustave, ki je bila takrat sicer
               sprejeta, ne smemo spreminjati, in tudi Evropsko sodišče za človekove pravice se
               sklicuje pri vprašanju demografije in pa pri vprašanju družinske problematike se
               sklicuje na stanja, ko je bila Evropska konvencija o človekovih pravica sprejeta, to
               je bilo v prejšnjem stoletju, v 50. letih. Ko govori Evropsko sodišče za človekove
               pravice o primeru reševanja teh vprašanj, se sklicuje na zakonsko zvezo v
               tradicionalnem smislu kot zvezo med partnerjema različnih spolov, ki sta usmerjena v
               oblikovanje družine, kot izhodišče. Tako da mislimo, da je ta pristop neustaven.</p>
               <p>Zadnja raziskava, ki ste jo vsi dobili, tudi poslanci, v letošnjem letu ali že
               decembra lani, raziskava Mladina 2010. Ta obsežna raziskava jasno govori, da se
               kažejo zaskrbljujoči trendi v Sloveniji, med katerimi mnogi kažejo, da se ustvarjajo
               v Sloveniji okoliščine, ki niso naklonjene uspešnemu prehajanju mladih v svet dela,
               samostojnega življenja in ustvarjanja lastne družine. Tudi ta zakon, ta člen, sedaj
               predlagan, ustvarja dodatno te pogoje, ki so nenaklonjeni mladim družinam. In sicer,
               delež mladih z redno zaposlitvijo za nedoločen čas je bil pred 10 leti 60 %, sedaj je
               samo še 48 %. V EU 27 je Slovenija na zadnjem mestu, kdaj, v kateri starosti se
               otroci odselijo od svojih staršev. V 29 letu starosti ima vsaj enega otroka 50 %
               mladih, ki živijo v samostojnem gospodinjstvu, med tistimi, ki pa živijo pri starših,
               pa samo 15 %. Vsekakor vsi ti trendi, da ne govorimo o tem, da je pred 10 leti živelo
               z materjo samo 44 % mladih med 25 in 29 letom, zdaj pa že 66, in da zaradi vseh teh
               okoliščin v starosti od 25 do 29 let leta 2000 ni imelo otroka 57 % mladih, letos
               oziroma lani pa že 80 %. Torej, vsekakor glede vsega tega menimo, da je nujno
               potrebno to navezo zakonske zveze na družino ohraniti, s tem zakonski zvezi dati
               poseben družbeni pomen in še naprej omogočiti, da če ne ta politika – očitno ta
               politika ne –, da pa bo kakšna druga politika bolj prijazna do teh mladih zakonskih
               skupin, in bo omogočila, da se bodo prej odselili od staršev – to se pravi, reševanje
               stanovanjskega problema –, da bodo prej uspeli dobiti redno zaposlitev, ki bo
               omogočila tudi kredite, da bodo krediti dodeljeni v ugodnejših razmerah tem mladim,
               kajti tako se začne reševanje demografskega problema, gospe in gospodje, in
               pokojninskega problema in podobno. Tako se začne. V tem členu se začne. V tem členu.
               Torej, to je prvo.</p>
               <p>Drugo pa, kar želimo v tem členu dodati, je uzakonitev in priznanje dejstva, ki že
               zdaj velja. Letno imamo okrog 7 tisoč porok, in v teh porokah pred javnostjo in pred
               državo slovesno obljubijo, kot smo mi rekli, "trajno ljubezen, zvestobo, spoštovanje
               in vzajemnost". Zakaj ne bi mi tega v zakonu priznali? Zakaj ne bi tega priznali? Kot
               nasprotniki tega amandmaja boste verjetno tudi govorili, ta obljuba ne bo nič
               prispevala k temu, da bo manj ločitev ali podobno ali da ne bo prepirov v družinah
               ali podobno. Seveda, lahko rečemo, pa vendar ima ta obljuba velik simbolni pomen.
               Zakaj tukaj ministri prisežejo na ustavo, da bodo delali po zakonu in ustavi, seveda
               bodo tudi kršili, kot vidimo, kršili ustavo in zakone, vendar je to simbolnega pomena
               in tega ne smemo zanemarjati. Torej, ta obljuba sodi v ta člen, je treba priznati
               dejstvo, ki velja. Seveda lahko dva skleneta ali pa začneta skupno življenje brez
               javnosti; javnost pomeni priče, priče so izraz, da se sklene zveza pred javnostjo.
               Seveda se lahko tudi skrije, lahko se tudi tajno zmenita, da skupaj živita, ampak to
               je že drugo poglavje, to je že drugi člen, to je člen o zunajzakonski zvezi, to je
               drugo. Mi govorimo o tisti zvezi, ki se dogaja 7 tisočkrat na leto v Sloveniji in ki
               ji je nekako treba posvetiti neko pozornost, ne samo pozornost, kot je bilo slišati v
               razpravah o istospolni zvezi, ki jih je bilo od leta 2005, ko je bil zakon sprejet,
               30 vsega skupaj, tak je bil odgovor ministrice lansko leto. Ta dodatek je v tem
               smislu zelo pomemben za celotno družinsko politiko in je izrednega pomena tudi za
               naše nadaljnje odločanje.</p>
            </sp>
            <sp xml:id="SDZ5-Redna-28-2011-05-17.sp29">
               <speaker>PODPREDSEDNIK MAG. VASJA KLAVORA:</speaker>
               <p>Besedo ima gospod Jakob Presečnik.</p>
               <p>Izvolite.</p>
            </sp>
            <sp xml:id="SDZ5-Redna-28-2011-05-17.sp30">
               <speaker>JAKOB PRESEČNIK:</speaker>
               <p>Hvala lepa za besedo, gospod podpredsednik. Spoštovani gospod minister s sodelavkami,
               kolegice in kolegi!</p>
               <p>Žal obravnavamo zdaj že amandma k 3. členu. Žal ni bil sprejet noben amandma k 2.
               členu, kar je za nas zagotovo nesprejemljivo. Definicija družine, ki je zapisana v 2.
               členu v tem predlogu, ostaja takšna, kot je, in tudi zaradi tega ni možno – naše
               mnenje je zagotovo jasno – ni možno tega zakonika v celoti, za katerega rečem in sem
               vedno tudi poudaril to, da je v veliki večini potreben, dober, ima dobre rešitve tudi
               za korist otroka, za korist družine in tako dalje, da ne bom našteval, ker je zakonik
               dolg. Ampak glede na to, da je en del, ki ni sprejemljiv zaradi tega, žal, ker ni
               bilo posluha za to, da bi ta del ali izločili iz zakonika ali drugače uredili, ni
               sprejemljiv. Ker pa obravnavamo 3. člen, pa vnaprej poudarjam, da bomo v poslanski
               skupini amandma k 3. členu sicer podprli, ker vsaj malo rešuje ta manko pri določitvi
               besedil, predvsem kar se tiče 2. in 3. člena. V poslanski skupini se vedno zavzemamo
               za neke vrste pozitivno diskriminacijo družine in za to, da bi bile spodbude, ki jih
               daje država in vsi ostali za ustvarjanje družine in sklenitev zakonske zveze, tiste
               pozitivne spodbude, ampak to ne rečem, da je zdaj problem tega mandata; že v vseh
               teh, mislim, da kar 20 letih lahko rečemo, da so se te spodbude za družine, za
               otroke, za zakonsko zvezo, so se vedno manjšale in danes smo tam, kjer smo, seveda ta
               zakonik pa to dejstvo že v osnovi izničuje. Torej, kot rečeno, vse te nagrade za
               tiste, ki si načrtno ustvarjajo družine, so pošle, nasprotno, v vseh teh zakonih
               dobesedno težimo k temu, da se tudi posamezne že sklenjene družine z ločitvami in
               tako dalje, da zakonci ali pa bivši zakonci ali partnerji živijo ločeno, posledice pa
               vidimo tudi v tem, da je demografska slika v Sloveniji čedalje slabša. Tudi v tem, da
               ne govorim o vseh drugih posledicah.</p>
               <p>Glede na to, da obravnavamo prvi amandma k enemu od prvih členov, bom izkoristil to
               priložnost – jaz upam, da me ne boste prekinili, gospod podpredsednik –, da bom na
               splošno tudi par zadev povedal, pa bom potem o drugih členih, bomo v poslanski
               skupini tudi manj razpravljali.</p>
               <p>Uvodoma bi želel poudariti ali ponoviti nekaj naših stališč in dejstev v zvezi z
               dogajanjem v tem dolgem postopku sprejemanja; že prej je bilo rečeno, koliko ur je
               postopek trajal na sami seji odbora in pa že v prvi obravnavi. V poslanski skupini
               smo se glede na dogajanja na seji odbora in na nesprejemanja in glede na to, da odbor
               ni prisluhnil tudi našim amandmajem in amandmajem naših kolegov, smo se odločili, da
               ne bomo ponovno vlagali nobenih amandmajev v tej fazi za drugo obravnavo, zaradi
               tega, ker ni očitno nobenih možnosti, da bi bil katerikoli še sprejet, in to k tistim
               členom, ki so odprti, ker, kot sem rekel, poglavitni člen, predvsem 2. člen, ki
               govori o definiciji družine, je žal zaprt in k njemu ni možno vlagati amandmajev.
               Ugotovili smo, da Vlada oziroma koalicija ne misli umakniti nobenega od spornih
               določil tega zakonika. Ugotavljamo tudi, da se s predlaganimi in sprejetimi dopolnili
               koalicije na predlog ministrstva, kljub našim prizadevanjem in kljub očitnemu ostremu
               nasprotovanju javnosti in civilne družbe le poskuša na nek način zavajati javnost,
               češ, saj je vlada prisluhnila in spremenila usmeritve v predlogu zakonika, sedaj pa
               je na vas, kolegicah in kolegih, poslankah in poslancih, da zakonik tudi
               sprejmete.</p>
               <p>Mi ugotavljamo, da je bil izveden zgolj nek premik enakih določb v druge. Sicer,
               definicija zakonske zveze in zunajzakonske skupnosti je ustvarjena, ta razlika,
               vendar v naslednjih določilih se ti dve zadevi zopet praktično izenačita in zaradi
               tega je to za nas nesprejemljivo.</p>
               <p>Nasedli nismo niti manevru, da se s sprejetim dopolnilom rešuje problem možnosti
               posvojitve lastnih otrok v istospolnih zvezah. Možnost posvojitve svojih otrok enega
               od istospolnih partnerjev pomeni enak problem, kršenje pravice otroka do matere in
               očeta. Prepričani smo, da se poskuša s tako določbo dobesedno sprovocirati ustavni
               spor o različnem urejanju pravic v istem zakonu.</p>
               <p>Že na prvi javni predstavitvi mnenj, mislim, da je to bilo že oktobra 2009, smo javno
               pozvali ministra, da sporne določbe umakne iz zakonika, ker smo smatrali, da so
               nekatere rešitve vendarle potrebne in nujne, kot sem že prej povedal, v veliki
               večini, predvsem glede celovitejše in bolj učinkovite, hitrejše ureditve položaja
               otrok v družinskih razmerjih. Javno smo pozvali s pismom k temu tudi predsednika
               Vlade Republike Slovenije, gospoda Boruta Pahorja.</p>
               <p>V postopku razprave v Državnem zboru in ob tem v javnih izjavah smo predlagali
               dopolnitve in spremembe predloga. Z amandmaji smo v Poslanski skupini SLS predlagali,
               da se ohrani enako besedilo – govorim predvsem o prvih členih, 2. člen –, kot je v
               veljavnem Zakonu o zakonski zvezi in družinskih razmerjih. Sprememba, kot jo je
               predlagala Vlada v Predlogu družinskega zakonika, ni utemeljena in ni potrebna.
               Besedilo, kot je predlagano v 3. členu, je celo v nasprotju z osnovnim ciljem
               zakonika, ki je po navedbi samega predlagatelja "izboljšanje položaja otrok v
               družinskih razmerjih in bolj učinkovito varstvo koristi otroka". Ali je to mogoče, če
               se izniči utemeljen in uveljavljen model družbe, ali se bo to res uresničilo, če
               razvrednotimo družino?</p>
               <p>Poslanci Slovenske ljudske stranke smo prepričani, da je nujno ohraniti tradicionalno
               zasnovo družine in zato tudi ohraniti tradicionalno zakonsko zvezo, katere namen je
               in bo v zasnovanju družine. O tem govori tudi amandma, sicer k 3. členu, moral pa bi
               biti zajet podobno predvsem tudi v 2. členu. Zato bomo storili vse, da se prepreči
               tak usoden poseg v našo družbo.</p>
               <p>Zato bo Poslanska skupina SLS te vrednote v primeru sprejema tega predloga
               družinskega zakonika branila z vsemi razpoložljivimi postopki, tudi z naknadnim
               zakonodajnem referendumom.</p>
               <p>Spoštovane kolegice in kolegi! V tehtanju pravic med pravicami otrok in pravicami
               istospolnih partnerskih skupnosti se bomo poslanci SLS zagotovo postavili na stran
               pravic otrok, najšibkejših članov naše družbe. Kot sem uvodoma že rekel, amandma k 3.
               členu, ki ga v tem trenutku obravnavamo, bomo v poslanski skupini in seveda tudi jaz
               osebno, podprli. Hvala lepa.</p>
            </sp>
            <sp xml:id="SDZ5-Redna-28-2011-05-17.sp31">
               <speaker>PODPREDSEDNIK MAG. VASJA KLAVORA:</speaker>
               <p> Besedo ima gospa dr. Andreja Črnak Meglič.</p>
               <p>Izvolite.</p>
            </sp>
            <sp xml:id="SDZ5-Redna-28-2011-05-17.sp32">
               <speaker>DR. ANDREJA ČRNAK MEGLIČ:</speaker>
               <p> Dober dan. Lep pozdrav!</p>
               <p>Več o sami vsebini družinskega zakonika bom povedala kasneje, zdaj pa samo o 3. členu
               in pa redefiniciji tega, kar smo imeli zapisano v Zakonu o zakonski zvezi in
               družinskih razmerjih. Zakon o zakonski zvezi in družinskih razmerjih, sprejet leta
               1976, je prvič uvedel izenačitev pravic zakonskih in zunajzakonskih skupnosti. To se
               pravi, da pred tem pravzaprav nekega statusa zunajzakonske skupnosti niso imele.
               Ampak poglejte, kaj se je zgodilo? Realno življenje nam je pokazalo, da je kar 53 %
               otrok rojenih v zunajzakonskih skupnostih. To se pravi, če obdržimo dikcijo, da je
               pomen zakonske zveze v spodbujanju rodnosti oziroma povečevanju števila otrok, potem
               spregledamo realno dejstvo, da si je pravzaprav večina državljank in državljanov kot
               obliko sožitja in ustvarjanja družine izbrala ne zakonsko zvezo, ampak nekaj drugega,
               in s tem pravzaprav dikcija, ki jo želi z amandmajem uvesti SDS, dejansko odstopa od
               realnega življenja. Zato, seveda, tega amandmaja absolutno ne morem podpreti.</p>
               <p>Po drugi strani bi želela poudariti to, da pravzaprav v zakonsko zvezo stopajo tudi
               ljudje, ki so starejši, tedaj, ko je njihovo obdobje, ko lahko imajo otroke, že mimo.
               Kaj to pomeni? Da pravzaprav ne bodo izpolnili naloge, ki jim jo zaukazuje družinski
               zakonik. Ali bodo zaradi tega manjvredni? Enostavno ne vidim, kaj želimo doseči z
               moralnim naukom v tem členu, ki se tako zelo odmika od realnega življenja.</p>
               <p>Poudarila bi še nekaj. Da se tukaj resnično širijo neresnice o vlogi naše družinske
               politike. Ponovno bi rada tiste, ki pač teh stvari ne berete, opozorila, da Slovenija
               sodi med države z eno najučinkovitejših in najboljših družinskih politik. Da imamo
               nekatere pravice zapisane tako visoko, kot jih nimajo v marsikateri bolj bogati
               državi. In da, čudo prečudno, večina teh pravic je bila sprejeta v času gnilega
               socializma.</p>
               <p>Skratka, o zakoniku in vseh ostalih rešitvah bom govorila več kasneje. Rada bi vas
               samo opozorila na nesmiselnost amandmaja, ki ga predlaga SDS. Hvala lepa.</p>
            </sp>
            <sp xml:id="SDZ5-Redna-28-2011-05-17.sp33">
               <speaker>PODPREDSEDNIK MAG. VASJA KLAVORA:</speaker>
               <p>Ker obstaja še želja po razpravi, dajem prijavo, obenem pa tudi besedo predlagatelju
               gospodu ministru dr. Svetliku.</p>
            </sp>
            <sp xml:id="SDZ5-Redna-28-2011-05-17.sp34">
               <speaker>DR. IVAN SVETLIK:</speaker>
               <p>Hvala lepa, spoštovani gospod podpredsednik. Spoštovane poslanke in poslanci!</p>
               <p>Verjetno bomo obnavljali razpravo o že znanih vprašanjih, pa vseeno dovolite, da za
               uvod k obravnavi okrog tega amandmaja vendarle rečem, da so za nas, za državo,
               pomembne vse družine, vse skupnosti, vsi državljani, ne glede na to, ali so se
               odločili živeti v skupnosti, ki ji je podlaga zakonska zveza, ki je utrjena še z
               zakonsko zvezo, če hočete, ali so se pa odločili živeti v neki drugi, drugačni
               skupnosti. In teh državljanov, ki živijo v drugačnih skupnostih kot v tradicionalni
               družini, utrjeni z zakonsko zvezo, je v Sloveniji veliko, je, recimo, kakšna polovica
               tistih, ki so družine in zakonske zveze spremenili, reorganizirali, niso sklenili in
               tako naprej. In mislim, da je nedopustno, da bi postavljali te državljane, to
               polovico državljanov v nek drugačen, manj ugoden položaj, da bi jih diskriminirali.
               Vsi so naši državljani. Vsi prispevajo v naše skupno dobro in vsi morajo od tega tudi
               enako, po enakih načelih pridobivati.</p>
               <p>O tem, ali je sklenitev zakonske zveze, čemu je namenjena, je lahko široka razprava.
               Če pogledamo to, kar so priznani teoretiki povedali, seveda, povedo, da je zakonska
               zveza oziroma družina namenjena več poslanstvom, več poslanstev ima: zadovoljevanje
               čustvenih, ekonomskih, spolnih potreb in tudi prokreativni namen, več potreb ljudje
               zadovoljujejo. Seveda, če bi rekli, da samo eno od teh potreb in bi to zapisali v
               zakon, ne bi zapisali tega, čemur takšna skupnost tudi služi. Ali potem sklenitev
               zakonske zveze same in zasnovanje družine, tako, kot se zavzema ta amandma, zares
               tudi prispeva k rojevanju otrok, je pa vprašanje, ki je odprto in kjer dokazov ni za
               to, da bi ravno takšen zapis k temu prispeval. Težko je govoriti o tem, da imamo to
               neustrezno urejeno, hkrati pa vemo, da se v zadnjem času rojeva več otrok v resnici,
               pa dejansko niti ne vemo pravzaprav, kateri dejavniki vsi k temu prispevajo, ali
               višji življenjski standard, ali se je klima spremenila, kdo ve, iz katerega razloga.
               Ali pa tudi, domišljamo si lahko , tako kot je bilo rečeno, bogata, izdatna družinska
               politika, skrb za otroka, za družino, z mnogoterimi transferji, ki jih zagotavlja
               država posamezni družini in seveda predvsem otrokom, ki v njej živijo.</p>
               <p>Tako, da s tega vidika se mi zdi, da je lahko ugotoviti, da temu členu ni treba
               pripisovati tega, kar se potem ureja tudi v drugih členih. 3. člen po predlagani
               verziji govori: "Zakonska zveza je življenjska skupnost moškega in ženske, katere
               sklenitev, pravne posledice in prenehanje ureja ta zakonik." Vse tiste funkcije, za
               katere bi želeli, da se jih tu doda – vi ste v amandmaju predlagali samo eno –, so
               urejene v naslednjih členih, saj o tem v naslednjih členih zakonik govori in ne samo
               o eni, o tej, ki je bila predlagana, skratka, da je namen v zasnovanju družine.
               Hkrati pa gre tudi za to, da je treba pristati, če imamo ta člen tako opredeljen, na
               družino, kakor jo opredeljuje 2. člen. Družino pa mi opredeljujemo odprto, kot sem
               uvodoma povedal, ne tako, kot je pojmovana v podtonu, se pravi, samo kot
               tradicionalna družina, temveč kot skupnost ljudi, moškega, ženske in otrok, ki so se
               odločili živeti v različnih kombinacijah, oziroma staršev in otrok, ki so se odločili
               živeti skupaj. Tako, da s tega vidika se nam zdi ta amandma nepotreben in tudi
               nesprejemljiv.</p>
            </sp>
            <sp xml:id="SDZ5-Redna-28-2011-05-17.sp35">
               <speaker>PODPREDSEDNIK MAG. VASJA KLAVORA:</speaker>
               <p>Besedo ima gospod Franco Juri.</p>
            </sp>
            <sp xml:id="SDZ5-Redna-28-2011-05-17.sp36">
               <speaker>FRANCO JURI:</speaker>
               <p>Hvala za besedo, gospod predsedujoči.</p>
               <p>Jaz tega amandmaja ne bom podprl, ker pravzaprav ne rešuje ničesar.</p>
               <p>Iz njega, tako kot iz večine ostalih amandmajev, veje samo nek tak restavracijski
               duh, kar ne bo prispevalo niti k razvoju družinskih skupnosti niti k višji
               nataliteti. Kot smo slišali, nataliteta raste, in to ne po zaslugi tako striktno in
               rigidno zastavljenih institucionalnih načel. Zakonska skupnost ni predpogoj za
               družino in družina ne more biti in ni edini namen sklenitve zakonske zveze. Družina
               je dejansko nekoliko širši pojem. In kot statistika kaže, nataliteta raste prav na
               račun otrok, ki rastejo zunaj zakonskih zvez zadnje čase. Zato je treba na odprt
               način pristopiti in pomagati vsem družinam; če bi nadaljevali po poti tega amandmaja,
               k temu ne bi prispevali. Hvala.</p>
            </sp>
            <sp xml:id="SDZ5-Redna-28-2011-05-17.sp37">
               <speaker>PODPREDSEDNIK MAG. VASJA KLAVORA:</speaker>
               <p>Gospa mag. Potrata, izvolite. </p>
            </sp>
            <sp xml:id="SDZ5-Redna-28-2011-05-17.sp38">
               <speaker>MAG. MAJDA POTRATA:</speaker>
               <p>Hvala za besedo gospod podpredsednik. Spoštovani gospod minister s sodelavkami!</p>
               <p>Zaželela bi vsem nam spoštljiv diskurz o družinskem zakoniku. Danes je namreč dan
               boja proti homofobiji. Hkrati pa na simbolni ravni obravnavamo družinski zakonik v
               tednu družine. In iz tega bom izhajala. V nedeljo sem na Sloveniji 1 poslušala oddajo
               o velikih družinah in mati sedmih otrok iz Gorenjske je razložila svojo odločitev za
               veliko družino v tistih časih, ki naj ne bi bili namenjeni ali naklonjeni veliki
               družini. Njena prva hči je stara 26 let, dvojčici kot zadnji dve pa 16. Kar pomeni,
               da če izračunate, kdaj so se otroci rojevali in kdaj se je pojavila odločitev za
               veliko družino; ta je še iz tistih prejšnjih časov in s tem samo nadaljujem razpravo
               svoje kolegice dr. Andreje Črnak Meglič, ki je povedala, da smo v tej družbi bili
               družini in družinski politiki vedno naklonjeni in mislim, da imamo iz tega zelo velik
               socialni kapital. Tudi podatek o tem, da so družine, velike družine poleg
               enostarševskih v rednici najbolj izpostavljene tveganju revščine, se nekako zmanjša
               ob spoznanju, za koliko se s socialnimi transferji to stanje izboljša, in da smo
               pravzaprav po tveganju revščine v velikih družinah primerljivi s skandinavskimi
               državami, s katerimi se hočemo primerjati kadarkoli teče beseda o uresničevanju
               socialnih pravic in skrbi za sočloveka. Meni v družinskem zakoniku v definiciji
               družine v 2. členu ne manjka čisto nič, ampak mi ta definicija pravzaprav zagotavlja
               tisto, kar ugotavljajo tudi strokovnjaki, da je tako, kot je postavljena definicija,
               "da družine ni brez otroka", postavljen otrok v središče in je priznana življenjska
               realnost najrazličnejših tipov družin. Zato ne pristajam in se ne bom pustila
               prepričati vsem tistim, ki me nenehno zasipavajo z elektronskimi sporočili, da moram
               glasovati proti družinskemu zakoniku in da mora biti v ustavi zapisano, da so družina
               ata, mama in otrok. Jaz mislim, da tega zapisovati v ustavo niti ne moremo, zaradi
               tega, ker med nami živijo družine, ki nimajo takih zahtev izpolnjenih, kot hočejo
               predlagatelji, in da bi bil že čas, po mojem, da bi se naučili živeti z različnostmi
               med seboj, da bi bili sposobni ugotoviti, da zato, da se nekdo v nekem okolju čuti
               sprejetega, ljubljenega, varnega, ni treba, da je tista skupnost pač oblikovana po
               predstavi govorečega ali posameznika. Ljudje smo lahko srečni v različnih
               medčloveških razmerjih. Bistveno je, se mi zdi, da se ne čutimo osamljene, če koga
               osamljenost ali samota teži. So pa tudi taki med nami, ki jih to ne obremenjuje. Zato
               še enkrat, meni definicija družine v 2. členu, taka kot je, ustreza, in od tod
               nadaljujem. Ustreza mi tudi definicija zakonske zveze v 3. členu. Ne čutim nobene
               potrebe po tem, da bi morali tej definiciji še karkoli dodajati, zaradi tega, ker
               zakonska zveza je življenjska skupnost moškega in ženske, katere sklenitev, pravne
               posledice in prenehanje ureja ta zakonik. Vse kar je iz zakonske zveze mogoče še
               pričakovati, ureja družinski zakonik. In potem je tudi tista dilema, ali je mati
               oziroma nosečnica na poti v porodnišnico, ko jo peljejo, da bo rodila svojega prvega
               otroka, skupaj s svojim partnerjem, že družina ali ne. Je zakonska zveza ali pa
               zunajzakonska partnerska zveza, karkoli že je. Ampak družina bo, ko bo otrok rojen,
               tako je menda v pravu, tega ne vem, to bodo drugi vedeli bolje povedati. Ampak tisto,
               kar bi pa vendarle kazalo omeniti, je, da se ob teh razpravah, ko ugotavljamo
               dejanske demografske razmere v Sloveniji, nenehno soočamo ali pa mene se loteva en
               zelo neprijeten občutek, da želimo stigmatizirati zlasti mlade ženske, ki se mogoče
               odločajo za odloženo materinstvo. Kot da ne bi imeli v ustavi zapisanega člena, ki
               govori o svobodi odločanja o rojstvu otrok. V času, ko sta se nam v tej državi cedila
               med in mleko in smo se soočili z rastjo, demografsko rastjo, sem se zavzemala za to,
               da bi financirali podrobne raziskave o tem, kje so pravzaprav razlogi za to in kam
               nas vodijo in kakšna gibanja v demografiji je mogoče pričakovati za naprej, ker so
               bile napovedi iz evropskih statistik glede leta 2060, kaj nas čaka – samo povem naj,
               napovedano nam je, da nas bo takrat okoli milijon in 700 tisoč v tej državi živelo –,
               da bi se lotili nekih resnih raziskav, takrat vlada ni našla sredstev za te raziskave
               in je ukinila praktično celo vrsto potekajočih raziskav, ni omogočila nadaljevanje za
               tisto, kar bi bilo dobro vedeti. Ampak nedavno tega je bilo mogoče brati, da
               materialne spodbude same po sebi ne nosijo takih pozitivnih učinkov, kakršne bi
               morebiti kdo pričakoval.</p>
               <p>In zdaj se bom seveda malo kritično izrekla o tistem, kar je gospod Cukjati navajal
               iz raziskave Mladina 2010. Povedal je seveda tiste stvari, ki so njegovo tezo
               podpirale. Saj je že dolgo znano dejstvo, da so naši mladi prevarovana generacija, da
               preradi ostajajo v svoji matični družini. Razlogi, zakaj ostajajo v matični družini,
               so objektivne in subjektivne narave. Objektivne smo, nekatere, uspeli že uresničiti
               tudi v zakonih, ki so mimogrede bili predmet referenduma ali pa bodo predmet
               referenduma. Denimo, spodbude v obliki 50 % odloga plačila prispevkov za prve iskalce
               zaposlitve ali pa potem 30 % za prve iskalce zaposlitve, različne oblike začasnega in
               občasnega dela, ki prinašajo ugodnejšo obravnavo mladih ljudi, ampak zdaj bi lahko
               ponovili vso razpravo o malem delu, pa tega ne nameravam narediti. Ampak nečesa pa
               gospod Cukjati ni povedal: da so raziskovalci naleteli tudi na odgovore, ki kažejo na
               to, da se mladi odločajo ostajati v matičnih družinah tudi zaradi tega – pravim tudi,
               nisem rekla samo zaradi tega, ampak tudi zaradi tega –, ker se ne želijo
               izpostavljati tveganju znižanja življenjskega standarda, če se iz varnega družinskega
               okolja odločijo za samostojno življenje v bodisi svojem, enočlanskem gospodinjstvu
               ali pa gospodinjstvu še s kom drugim. Tudi s tem je treba računati. Jaz se ob tem ne
               spotikam ob nobenega od osebnih argumentov, zato, ker priznavam posamezniku pravico
               do svobode odločanja o svojem življenju. Seveda pa pričakujem od države, da bo
               sprejemala ukrepe za to, da bodo imeli mladi ljudje olajšan vstop v življenje.</p>
               <p>In zdaj še nekaj. Če bi podprla amandma k 3. členu, potem bi pristajala na tezo, da
               so najbolj srečne tiste zakonske zveze, ki na simbolni ravni vse tisto, kar je tu
               notri zapisano in morebiti še kaj več, obljubljajo pred velikimi množicami ljudmi in
               v zelo razkošnih ritualih. Pa ni res. Za trdnost neke skupnosti morajo biti drugačni
               temelji kot samo simbolni. Hvala.</p>
            </sp>
            <sp xml:id="SDZ5-Redna-28-2011-05-17.sp39">
               <speaker>PODPREDSEDNIK MAG. VASJA KLAVORA:</speaker>
               <p>Besedo ima gospod mag. Branko Grims.</p>
            </sp>
            <sp xml:id="SDZ5-Redna-28-2011-05-17.sp40">
               <speaker>MAG. BRANKO GRIMS:</speaker>
               <p>Hvala. Vsem lep pozdrav!</p>
               <p>Zelo zanimivo je poslušati razpravo, v kateri se govori že o vsem, o razponu pravic,
               o načinu življenja, o nekih raziskavah, ampak ta člen nič od tega ne ureja. Ta člen
               ureja zgolj in izključno pojem družine. Ureja ga na način, ki je za slovensko
               zakonodajo skoraj klasičen. Namreč, vladni predlog znova odkriva toplo vodo, kajti v
               tem primeru ni prav nobene potrebe odkrivati tople vode, iskati neke nove definicije,
               definicije so že davno dane. In danes so v aktih, ki zavezujejo Slovenijo kot državo,
               tako po črki njene ustave, kot seveda po dejanjih zakonodajne veje oblasti. Za kaj
               gre? Že leta 1948 je bila sprejeta Splošna deklaracija človekovih pravic pri
               Organizaciji združenih narodov, in v svojem 16. členu je več kot kristalno jasno,
               daje namreč pravico polnoletnim moškim in ženskam, da sklenejo zakonsko zvezo, brez
               kakršnihkoli omejitev, in ustvarijo družino. Obakrat je uporabljena beseda "in"; to
               se morda komu, ki nima pravnega znanja, ne zdi pomembno, pa je, kajti če bi veljale
               vse te relacije, ki ste jih navajali v svoji argumentaciji in jih tudi vlada kot
               argument za svoj zakon navaja, potem bi tu morala obakrat stati beseda "ali" – da
               moški ali ženske ustvarijo zakonsko zvezo, pa da ustvarijo zakonsko zvezo ali pa
               ustvarijo družino –, ampak obakrat, gospe in gospodje, je v Splošni deklaraciji
               človekovih pravicah beseda "in", in zaradi tega ni nobene potrebe po odkrivanju tople
               vode. Dovolj je, da se upošteva, kaj je bil dejanski namen Splošne deklaracije
               človekovih pravic, ki nas zavezuje. To pa je bilo točno tisto, kar je zdaj vsebina
               amandmaja, ki ga predlaga SDS, ki poudarja, da imajo torej polnoletni moški in ženske
               pravico skleniti zakonsko zvezo in osnovati družino in da je, če povzamem še tretji
               odstavek 16. člena Splošne deklaracije človekovih pravic, "družina naravna in
               temeljna celica družbe in ima pravico do družbenega in državnega varstva". In ko
               govorimo o državnem varstvu, je zagotovo zakon, ki to ureja, na prvem mestu. In
               zaradi tega je to temeljni razlog, zaradi katerega bi bilo treba sprejeti amandma
               SDS, ki točno sledi namenu te deklaracije, in če kdo še dvomi o tem, naj si, prosim,
               prebere še Konvencijo o otrokovih pravicah, iz katere prav enako besedilo nedvoumno
               zveni. Sprejeta je bila veliko kasneje, leta 1990, spet v Organizaciji združenih
               narodov, in zopet zelo jasno poudarja vsa ta razmerja, o katerih danes govorimo.
               Zaradi tega, še enkrat poudarjam, ni treba nobene tople vode na novo odkrivati v tej
               slovenski zakonodaji. Dovolj je, če se sprejme amandma SDS in s tem sledi neposredno
               Splošni deklaraciji človekovih pravic Organizacije združenih narodov.</p>
            </sp>
            <sp xml:id="SDZ5-Redna-28-2011-05-17.sp41">
               <speaker>PODPREDSEDNIK MAG. VASJA KLAVORA:</speaker>
               <p>Gospod Marijan Pojbič, imate besedo.</p>
            </sp>
            <sp xml:id="SDZ5-Redna-28-2011-05-17.sp42">
               <speaker>MARIJAN POJBIČ:</speaker>
               <p>Hvala, spoštovani gospod podpredsednik.</p>
               <p>Uvodoma moram povedati, da bom amandma, kot ga je predlagala Slovenska demokratska
               stranka, seveda podprl.</p>
               <p>Vsekakor pa se je ob tem amandmaju zelo težko držati čisto točno vsebine tega
               amandmaja. In ključni problem, s katerim se srečujemo pri tem družinskem zakoniku, je
               seveda degradacija družine in družino izenačiti z istospolno partnersko zvezo. To je
               ključni problem in prepričan sem, tako jaz in tudi moji kolegi iz poslanske skupine,
               takšnih rešitev ne moremo podpirati in jih tudi ne bomo in bomo proti takšnim
               rešitvam. Prav tako, kot lahko ugotovimo, takšnim rešitvam nasprotuje velik del
               civilne družbe, prav vse opozicijske stranke in bom samo navedel nekatere izmed
               tistih, ki nasprotujejo takšnim rešitvam, kot so predlagane v tem družinskem
               zakoniku. In sicer, takšnim rešitvam, kot so predlagane tukaj, v tem družinskem
               zakoniku, nasprotujejo: Zveza prijateljev mladine, Komisija Pravičnost in mir,
               Društvo Ostržek, Svetovalnica Akcija!, Družinska pobuda, Iskreni.net, Zavod KUL.si,
               torej vse opozicijske stranke, predsednik SAZU prof. dr. Jože Trontelj, psiholog
               prof. dr. Janek Musek, psihoanalitik mag. Roman Vodeb, psihoterapevt Bogdan Žorž in
               več kot 65 tisoč članov civilne iniciative. Danes smo prav tako imeli eno anketo v
               dnevniku Večer, kjer sprašujejo, ali bi morala biti skupnost istospolne partnerske
               zveze opredeljena kot družina. Za je glasovalo 22 %, proti 78 %. Spoštovani,
               poglejte, ponovno smo pred enim velikanskim problemom. V Slovenski demokratski
               stranki smo vseskozi ob sprejemanju tega družinskega zakonika bili pripravljeni na
               kompromisni predlog, predlog, kjer bi sprejeli rešitve, ki bi bile sprejemljive za
               večino državljank in državljanov Republike Slovenije, vendar se to ni zgodilo in smo
               pred situacijo, ko je danes ena izmed parlamentarnih strank že napovedala referendum,
               prav tako napoveduje referendum tudi civilna iniciativa in ne morem verjeti, da
               sedanja vlada in koalicija tega ne slišita, ne razumeta. Glejte, tri referendume
               imamo 5. junija, to je naslednji referendum, ki se bo zgodil v zelo kratkem času. In
               neverjetno je, da vse rešitve, ki jih ta vVlada predlaga, so nesprejemljive za večino
               državljank in državljanov Republike Slovenije, kakor tudi ta družinski zakonik. Ali
               res moram še stokrat vprašati, ali živite na luni ali kje živite? Ali ne razumete, da
               vam ljudje, civilne iniciative in vsi ostali vsak dan govorijo: "Lepo vas prosimo, ne
               sprejemajte zakonov, ki so vam pisani na kožo oziroma posameznikom; predlagajte
               rešitve, ki so sprejemljive za večino državljank in državljanov Republike Slovenije!"
               Ampak ne, kot da imate zaprta ušesa! Dragi kolegice in kolegi, in ponovno upam, da si
               ne bo nihče izmed vas upal trditi, da je opozicijska stranka Slovenska demokratska
               stranka tista, ki je kriva za situacijo, da bo ta zakon šel ponovno na referendum. Če
               ni bilo 65 tisoč članov civilne iniciative in vsi tisti predstavniki civilne družbe,
               ki sem jih zdaj naštel, dovolj veliko opozorilo, da je tak družinski zakonik, kot je
               predlagan, nesprejemljiv za državljanke in državljane Republike Slovenije.
               Nesprejemljiv! In vi na vsak način silite in poskušate s tem zakonom degradirati
               družino, jo izenačiti z istospolno partnersko zvezo in milijonkrat sem že povedal,
               milijonkrat, pa še enkrat bom ponovil: če želimo, in morali bi, zasledovati rdečo nit
               tega družinskega zakonika, in to so pravice otrok. Večja otrokova pravica ne more
               biti nič drugega kot pa, da ima očeta in da ima mater. To, kar lahko da oče otroku,
               mu mati nikoli ne more dati, in to, kar lahko da mati otroku, mu nikoli ne more dati
               oče. Samo skupna povezava obeh je največ, kar lahko otrok dobi od začetka, torej pri
               svojem razvoju. In če bi sledili intenci tega zakona, kjer govorimo o otrokovih
               pravicah, potem takšnih rešitev v tem zakonu ne bi mogli predlagati, ker so
               definitivno nesprejemljive in v škodo otroku, ker to, kar lahko dva geja dasta
               otroku, ni tisto, kar lahko dasta oče in mati. Ni tisto in nikoli ne bo. In zato
               slovenskega političnega prostora ne boste nikoli prepričali, da sprejme takšne
               rešitve, ki so škodljive za družbo, za otroka. Zame je še vedno heteroseksualna
               družina osnovna celica vsake družbe, in to je vrednota. Brez osnovne celice, družine,
               ne bi bilo reprodukcije, ne bi je bilo. Vprašanje, tudi tega sveta ne bi bilo in mi
               poslušamo spreminjati vrednote družine in izenačevati z istospolno partnersko zvezo,
               kot je na primer gejevska zveza, itd.</p>
               <p>Drage kolegice in kolegi, res ne razumem, da nam niste prisluhnili. Več kot 60
               oziroma 70 ur so porabili na odboru za ta družinski zakonik in vam vseskozi
               dopovedovali. Tudi ljudje, ki danes sedijo tukaj gor, so vas poskušali prepričati,
               tudi s sporočili itd., da greste s sprejemom tega zakonika v napačno smer. In od tega
               se ni zgodilo nič, kot da sedite na ušesih, in to, kar sem povedal, živite na luni.
               Lepo vas prosim, pridite enkrat v tej Sloveniji na realna tla pa začnite enkrat
               razumeti, da te zakonodaje, ki jo sprejemate in predlagate, ne sprejemate za lastne,
               osebne interese enega malega kroga posameznikov, temveč, da je naša skupna naloga v
               tem parlamentu, ne glede na to, kdo je v kateri stranki, da iščemo rešitve, ki so na
               kožo pisane večini državljank in državljanov RS. Ta zakon ni takšen in ta zakon je v
               nasprotju s tem in zato smo v Slovenski demokratski stranki tudi predlagali amandma,
               s katerim želimo delno spremeniti rešitve, ki so v tem zakonu predlagane. Jaz upam,
               da boste zmogli vsaj toliko modrosti pri sebi, da boste ta predlog amandmaja, kot smo
               ga predlagali v Slovenski demokratski stranki, tudi podprli. Hvala.</p>
            </sp>
            <sp xml:id="SDZ5-Redna-28-2011-05-17.sp43">
               <speaker>PODPREDSEDNIK MAG. VASJA KLAVORA:</speaker>
               <p>Gospa dr. Andreja Črnak Meglič, želite?</p>
            </sp>
            <sp xml:id="SDZ5-Redna-28-2011-05-17.sp44">
               <speaker>DR. ANDREJA ČRNAK MEGLIČ:</speaker>
               <p>Hvala lepa. Proceduralno.</p>
            </sp>
            <sp xml:id="SDZ5-Redna-28-2011-05-17.sp45">
               <speaker>PODPREDSEDNIK MAG. VASJA KLAVORA:</speaker>
               <p>Postopkovni predlog, izvolite. </p>
            </sp>
            <sp xml:id="SDZ5-Redna-28-2011-05-17.sp46">
               <speaker>DR. ANDREJA ČRNAK MEGLIČ:</speaker>
               <p>Na navedbo, da Zveza prijateljev mladine nasprotuje družinskemu zakoniku.</p>
               <p>Ko sem to prebrala, sem neposredno poklicala vodstvo Zveze prijateljev mladine, pa
               tudi tisto gospo, na katero se pri tej navedbi sklicuje, gospo Anito Ogulin. V
               nobenem primeru Zveza prijateljev mladine kot ena najmnožičnejših nevladnih
               organizacij, ki se ukvarjajo z otroki in družino, ne nasprotuje družinskemu zakoniku.
               To so mi včeraj zatrdili. In to sem vam dolžna prenesti. Seveda pa obstajajo tudi
               druge skupine, ki menijo drugače. Toda, ko govorimo o...</p>
            </sp>
            <sp xml:id="SDZ5-Redna-28-2011-05-17.sp47">
               <speaker>PODPREDSEDNIK MAG. VASJA KLAVORA:</speaker>
               <p>Gospa dr. Črnak, to ni proceduralni predlog...</p>
            </sp>
            <sp xml:id="SDZ5-Redna-28-2011-05-17.sp48">
               <speaker>DR. ANDREJA ČRNAK MEGLIČ:</speaker>
               <p> Je, zato, ker je bila navedba, navedba je bila napačna in jaz popravljam
               navedbo.</p>
            </sp>
            <sp xml:id="SDZ5-Redna-28-2011-05-17.sp49">
               <speaker>PODPREDSEDNIK MAG. VASJA KLAVORA:</speaker>
               <p> Potem bi bila replika. Besedo ima gospa Alenka Jeraj.</p>
            </sp>
            <sp xml:id="SDZ5-Redna-28-2011-05-17.sp50">
               <speaker>ALENKA JERAJ:</speaker>
               <p>Hvala za besedo. Lep pozdrav!</p>
               <p>Jaz bom predlog amandmaja k 3. členu, ki ga predlagamo v SDS, podprla. Ne vem, v čem
               bi bil tako problematičen, da se je razvila taka razprava. Namreč, drugi odstavek, ki
               govori o tem, da si s sklenitvijo zakonske zveze moški in ženska pred državnim
               organom in pred javnostjo svobodno in slovesno obljubita trajno ljubezen, zvestobo,
               spoštovanje in vzajemnost, sledi 17. členu, v katerem govorimo, na čem temelji
               zakonska zveza. Mislim, da v ničemer stvari ne poslabšujemo, kvečjemu morda neke
               stvari bolj jasno zapišemo in jih tudi bolj dorečemo in bolj jasno zapišemo.</p>
               <p>V čem je problem tretjega odstavka tega člena, ki ga predlagamo, torej: "Pomen
               zakonske zveze je v zasnovanju družine."? V sedaj veljavnem zakonu imamo tako
               dikcijo, pa ne vem, da bi do sedaj povzročala kakršnekoli probleme tistim, ki
               sklepajo zakonsko zvezo ali da bi stvar bila sama po sebi problematična, sicer ne bi
               delali statistike in se ukvarjali s tem, koliko zakonskih zvez se sklene, koliko je
               razvez, kaj se dogaja. Mi smo imeli v letu 1979 14 tisoč sklenitev zakonskih zvez, v
               letu 1989 9 tisoč 700, 1999 7 tisoč 700, do leta 2009, ko jih imamo 6 tisoč 500.
               Najbrž se s tem ukvarjamo s kakšnim namenom ali pa delamo statistiko, ker pač
               ocenjujemo, da je to pomembno, da lahko pomeni neko trdnost zveze, da pomeni neko
               pozitivno okolje za otroka, ki ga družinski zakonik postavlja na prvo mesto.</p>
               <p>Vsi se strinjamo, da so različne družine, to imamo zapisano v 2. členu. Vendar pa, v
               čem je problem, da v zvezi z zakonsko zvezo nekatere stvari dorečemo drugače oziroma
               bolj natančno, in v čem je problem, če dodamo, da je pomen zakonske zveze v
               zasnovanju družine? Zame to ni noben negativen prizvok, kvečjemu neka pozitivna
               motivacija. Jaz v tem ne vidim nič slabega in take reakcije se mi zdijo precej
               pretirane, kot smo jim bili priče.</p>
               <p>Smo pa v postopku sprejemanja zakonika in prav v zvezi s tem nekajkrat vprašali
               ministrstvo, ali so naredili analizo, zakaj se nam je zgodila taka statistika, torej
               toliko manj sklenjenih zakonskih zvez, kaj je to pomenilo, ko smo v zakon uvedli tudi
               zunajzakonske skupnosti. Normalno, ljudje se pač odločijo, ali se bodo poročili ali
               se ne bodo, to je vedno prepuščeno njim. Vendar pa kot država najbrž imamo neko željo
               ali idejo o tem, zakaj bi spodbujali zakonske zveze oziroma sploh kakršnekoli zveze
               in nadaljevanje tega, torej družine in otroke. Zato sprejemamo mnogo ukrepov,
               sprejemamo resolucije, sprejemamo cel kup stvari, kjer bi pa lahko to nekako bolj
               dorekli, pa se temu upiramo. Jaz tega ne razumem in se mi zdi, da ne bo družinski
               zakonik popolnoma nič slabši, če se sprejme amandma, ki ga v SDS predlagamo.</p>
            </sp>
            <sp xml:id="SDZ5-Redna-28-2011-05-17.sp51">
               <speaker>PODPREDSEDNIK MIRAN POTRČ:</speaker>
               <p>Hvala lepa.</p>
               <p>Za besedo prosi gospa dr. Anja Kopač Mrak, državna sekretarka. Izvolite.</p>
            </sp>
            <sp xml:id="SDZ5-Redna-28-2011-05-17.sp52">
               <speaker>DR. ANJA KOPAČ MRAK:</speaker>
               <p>Hvala za besedo, gospod podpredsednik.</p>
               <p>Morda bi na začetku izpostavila, da, tako kot je bilo rečeno, v naši ustavi piše, da
               moramo varovati, da varujemo družino, očetovstvo in materinstvo. Na Predlog
               družinskega zakonika Zakonodajno-pravna služba ali Služba Vlade Republike Slovenije
               za zakonodajo s tega vidika nista imeli nikakršnih pomislekov, torej je družinski
               zakonik v skladu z Ustavo Republike Slovenije, kjer jasno piše, da varuje družino,
               očetovstvo in materinstvo.</p>
               <p>Druga stvar, zelo pomembna. Ko govorimo o načelnem nasprotovanju Slovenske ljudske
               stranke, ki je bilo izraženo na začetku in gre malce mimo 3. člena, do katerega bom
               prišla, je pa v prvi vrsti definicija družine, kjer je prav, da povemo, v čem je
               razlika, in preberemo, da bo jasno. V Zakonu o zakonski zvezi in družinskih razmerjih
               piše: "Družina je življenjska skupnost staršev in otrok, ki zaradi koristi otrok
               uživa posebno varstvo." V Predlogu družinskega zakonika piše: "Družina je življenjska
               skupnost otroka z enim ali obema od staršev..." S tem želimo dati jasno veljavo tudi
               enostarševskim družinam. Dodano je: "ali z drugo odraslo osebo, če ta skrbi za otroka
               in ima po tem zakoniku do otroka določene obveznosti in pravice." In drugi odstavek:
               "Zaradi koristi otrok uživa družina posebno varstvo države." Torej, dejansko je
               dodano samo "ali z drugo odraslo osebo, če ta skrbi za otroka in ima po tem zakoniku
               do otroka določene obveznosti in pravice." Zakaj smo to dodali, in morda še boljše
               vprašanje, kdo je to dodal? Ne boste verjeli, to, tako definicijo družine je zapisala
               skupina pravnikov na Pravni fakulteti, ki jo je vodil prof. dr. Zupančič, v predlogu
               za oblikovanje družinskega zakonika. In ne boste verjeli, tako definicijo je
               Ministrstvo za delo, družino in socialne zadeve pod vodstvom ministra Drobniča
               poslalo leta 2007 v sprejem na Vlado in sedanja Vlada v to definicijo ni posegala.
               Kar kaže morda, da definicije postanejo v kontekstu okoliščin sporne. Morda ta
               definicija družine postaja sporna zaradi tega, ker urejamo tudi vprašanje istospolnih
               partnerskih skupnosti. Zanimivo, kako se v tej državi spreminja spornost posameznih
               definicij. To je, kar se tiče definicije družine. In jasno, zakaj smo tako definicijo
               dali – zaradi tega, ker je zapisano, da moramo varovati koristi vseh otrok, vseh
               otrok v tej državi. Seveda je drugo vprašanje, kaj mi menimo osebno, da je bolje.
               Ampak država kot zakonodajalec se ne more spustiti na ta nivo, da meni, kaj je bolje
               in kaj ne, in da pravice samo enim, drugim pa ne. Ob tem še, da imamo v isti Ustavi
               Republike Slovenije zapisano tudi, da je razlikovanje na podlagi osebnih okoliščin
               nesprejemljivo. Toliko o tem.</p>
               <p>Sedaj pa, kar se tiče 3. člena. V 3. členu pravijo, da je amandma, predvsem, ker
               nihče še ničesar ni rekel, je predvsem sporen tudi drugi odstavek, ker pravi: "S
               sklenitvijo zakonske zveze si moški in ženska pred državnim organom in pred javnostjo
               svobodno in slovesno obljubita trajno ljubezen, zvestobo, spoštovanje in vzajemnost."
               To se sliši lepo in vse je prav, vendar je treba tudi povedati, da s predlogom
               zakonika ohranjamo slovesno obliko sklenitve zakonske zveze, hkrati pa želimo dati
               ljudem možnost, da sklenejo zakonsko zvezo tudi manj slovesno. Vendar to ne pomeni,
               da s čimerkoli zmanjšujemo vlogo zakonske zveze, ker so pravne posledice zakonske
               zveze urejene s tem zakonom. Torej, sama slovesnost ali, tako kot je bilo že rečeno,
               v nikakršnem pogledu ne prispeva k trajnosti ali kakor bi se lahko lepo slišalo, ker
               potem pač ne bi imeli toliko razvez, kot jih imamo, če bi bilo to seveda odvisno samo
               od tega.</p>
               <p>Kar se tiče dostavka, da je pomen zakonske zveze v zasnovanju družine, ne bi bilo
               tako zelo sporno, če bi to bilo, vendar ni nobene potrebe, da je to zapisano. Ker,
               namreč, zakonska zveza ima več elementov, kot je bilo že poudarjeno. Predvsem je
               pomembno, da nima zakonska zveza zgolj namena prokreacije, če tako želite. Zakonska
               zveza mora biti v prvi vrsti – ampak to je že moje osebno mnenje, ki ne paše v zakon
               – medsebojno spoštovanje in potem iz tega lahko pride otrok, če pride. Imamo pa tudi
               zakonske zveze, ki otrok ne morejo imeti in ne vidim razloga, zakaj bi z zakonom
               zapisali in dali moralno vrednost ali zakonsko vrednost taki zakonski skupnosti, ki
               ne more imeti otrok. In seveda da s tem, da ne pišemo v tem zakonu, da je pomen
               zakonske zveze v zasnovanju družine, da s tem vplivamo na demografske trende v
               državi; če bi bilo tako zelo enostavno in bi spremenili demografsko sliko Republike
               Slovenije s to spremembo, potem pa ne bi več nasprotovala, ker to bi bilo pa tako
               zelo enostavno reševati problem, ali morda problem stanovanjske politike,
               zaposlovalne politike. Vse s tem, ker ne bo več direktne navezave po mnenju poslancev
               največje opozicijske stranke, da sedaj ni več zakonska zveza varovana po ustavi.</p>
               <p>Moram reči še nekaj. Ves čas se nekako nakazuje, da so otroci žrtve istospolnih
               partnerskih skupnosti, da smo njim prisluhnili in ne otrokom. Tu moram jasno
               protestirati in povedati, da je to gola laž in zavajanje. Zakaj? Pomembno je, kar se
               tiče posvojitev, da smo pristali na kompromis. Ne bom se izražala, kaj danes menimo o
               smotrnosti takega kompromisa, ampak vseeno. Na kompromis smo pristali zato, ker smo
               verjeli, da lahko s tem zagotovimo, da bo družinski zakonik sprejet, in predvsem
               zaradi tega smo dodali, da pa morajo biti enostranske posvojitve jasno zapisane,
               zaradi tega, ker danes imamo v Republiki Sloveniji otroke, ki živijo v takih
               družinah. In danes ti otroci nimajo vseh pravic. In danes imamo v pravnem redu
               Republike Slovenije priznane tuje pravne odločbe. In v našem pravnem redu je jasno
               rekla najvišja avtoriteta, da niso v nasprotju take odločbe z javnim redom Republike
               Slovenije. Torej, nepriznanje takih odločb ali nespoštovanje takih odločb tujih
               pomeni dejansko, da ne ravnamo v korist teh otrok. Naš cilj je bil zagotoviti pravice
               vseh otrok, koristi teh otrok. V čem? Seveda pa to se ne zgodi. Vedno se predstavlja,
               če bo v družinskem zakoniku možnost posvojitve, bodo istospolni dobili te otroke, ne
               vem, bodo šli na trg in vzeli, ali ne vem kaj. Dejstvo je, da v Republiki Sloveniji
               imamo 400 registriranih prosilcev za posvojitev, in seveda da so ti postopki zelo
               dolgotrajni. Trajajo več let, in je bilo samo vprašanje, ali se istospolnim
               partnerjem pusti možnost, da se postavijo v vrsto in da seveda strokovni organi, to
               je center za socialno delo prvi, in potem sodišče, odloči o tem vprašanju. Vendar smo
               verjeli, da je možen kompromis. Seveda, če pa bomo odločali o pravici manjšin, če
               bomo odločali o posameznih členih Ustave, tako kot nam je prav in kakor nam je všeč,
               potem bomo vedno se umaknili pred večino. Pravite, da istospolne partnerske skupnosti
               ne smejo biti družine, da tako meni 78 % vprašanih. Mene žalosti, če meni večina v
               naši državi tako, ker namreč to, da priznamo možnost istospolnim partnerjem, da imajo
               družino, ker jo že imajo, že živijo, in da jim samo z zakonom damo to napisano
               možnost, seveda ne zmanjšuje moje družine in upam, da tudi vaše ne. Če pa tako
               mislite, me pa žalosti. Hvala.</p>
            </sp>
            <sp xml:id="SDZ5-Redna-28-2011-05-17.sp53">
               <speaker>PREDSEDNIK MIRAN POTRČ:</speaker>
               <p>Hvala lepa. Besedo ima gospod Vili Rezman.</p>
               <p>Izvolite.</p>
            </sp>
            <sp xml:id="SDZ5-Redna-28-2011-05-17.sp54">
               <speaker>VILI REZMAN:</speaker>
               <p>Hvala lepa gospod podpredsednik.</p>
               <p>Zdaj govorimo o 3. členu, ki govori o zakonski zvezi, in o amandmaju k temu členu, ki
               posredno vpelje še 2. člen, ki govori o družini. Meni se zdi – in upam, da se pri tem
               kaj dosti ne motim –, da gre pravzaprav, vsaj skozi razprave je tako zaznati, zgolj
               zopet zato, kako posamične pojme razumemo, kako razumemo nekatere vrednote, kako
               razumemo nekatere pravice, kako razumemo nekatere svoboščine in, kar je še bolj
               pravzaprav vprašljivo, zakaj stvarnost razumemo tako zelo različno. Zakaj nismo
               pripravljeni te različne stvarnosti, kakršna pač je, ki se ne kaže več v podobi
               izpred 20, 50 ali 100 let, nismo pripravljeni pripoznati kot ravno tako vredno
               eksistiranja. Sam sem prepričan, da je prišlo do tega zavoljo tega, ker se skuša na
               nekatere stvari gledati tako rekoč skozi plašnice. Skuša se spekter različnih barv
               reducirati na eno samo barvno polje in večkrat je bilo tudi poprej v razpravah že
               omenjeno, da skušajo vsaj nekateri spraviti vse skupaj na Prokrustovo posteljo
               ideologije. Drži pa najbrž nesporno in pravkar smo slišali, tudi gospa državna
               sekretarka je tako argumentirala, da mi temu klasičnemu razumevanju in klasičnim
               oblikam življenja je jemljemo nič. Prav vse ostaja, tudi tradicionalna družina. Nič
               se ji ne vzame, vendar se odpira ta zakon vsaj na ta način, da pripoznava, da je še
               kaj drugega, in da tistim, ki so drugačni, omogoči, bi rekel, tudi čim več pravic
               oziroma da njihovo deprevilegiranost zmanjša. V postopku sprejemanja zakona se je z
               različnimi amandmaji že zgodilo, da smo tega duha, osnovnega duha zakona pričeli
               zapuščati in nekateri smo se vprašali, ali še ima smisel podpirati ta zakon, ki gre v
               kompromis, ki izgublja svoj osnovni, enega izmed svojih osnovnih namenov. Namreč,
               vzpostaviti enakopravnost za vse. Pri tej odločitvi, ali torej še podpirati ta
               zakonik ali ne, potem ko so bile nekatere določbe spremenjene v slabo različnim,
               istospolnim, smo se morali odločati o tem, ali je vredno vztrajati pri osnovnem
               tekstu kakršen je bil v proceduri, ali ne. In bilo bi, tako se mi vsaj zdi,
               nenačelno, če bi zaradi tega, ker ena izmed želenih določb ne bi bila uveljavljena,
               če bi zato pustili vnemar tudi vse tisto, kar zakon sicer dobrega prinaša. Pa tudi,
               če bo tak kompromisen, kakršen sedaj je, sprejet, je pomemben zavoljo tega, ker ne
               prinaša samo otrokom, družini, modernejšim postopkom, strokovnosti, ampak tudi
               istospolnim kljub temu več, kot imajo sedaj. In zavoljo tega ga je najbrž tudi treba,
               ta zakon, kot celoto podpreti. Sicer pa je ta 3. člen oziroma amandma k temu 3. členu
               po moji sodbi tudi tak, kakor je sedaj zapisan, povsem zadosten. To kar pa prinaša
               amandma, je pa že njegovo zoževanje. Ponovno skuša zožiti neko odprtost in si
               verjetno domišlja, da lahko z javnim obljubljanjem, z javnimi slovesnostmi
               zagotavljamo zvestobo, spoštovanje in ljubezen, kot da intimna zvestoba, spoštovanje
               in ljubezen ne bi bila vsaj enako vredna kot tista, ki se morebiti zgolj zaradi
               javnosti izraža in pred javnostjo izraža. In ker se tiče tretje dodane točke, Pomen
               zakonske zveze za zasnovanje družine, mislim, da je diskriminatoren do vseh tistih,
               ki ne vidijo edinega zapisanega pomena v zasnovanju družine, ampak imajo lahko tudi
               druge intimne odnose, se spoštujejo in so pripravljeni živeti skupaj.</p>
            </sp>
            <sp xml:id="SDZ5-Redna-28-2011-05-17.sp55">
               <speaker>PODPREDSEDNIK MIRAN POTRČ:</speaker>
               <p>Hvala lepa.</p>
               <p>Želi še kdo k 3. členu? Vidim več prijav. Prosim, prijavite se k razpravi.</p>
               <p>Besedo ima gospod France Cukjati.</p>
            </sp>
            <sp xml:id="SDZ5-Redna-28-2011-05-17.sp56">
               <speaker>FRANCE CUKJATI:</speaker>
               <p>Hvala za besedo.</p>
               <p>Zelo kratko. Ker se je državna sekretarka zgražala nad spreminjanjem definicij. Moram
               reči, da se tudi jaz zgražam nad spremembo definicije o zakonski zvezi, kajti črtati
               pomen zakonske, bistveni pomen zakonske zveze, je spremeniti definicijo oziroma
               razvodeniti zakonsko zvezo. Minister je lepo rekel, da pravzaprav ima zakonska zveza
               več pomenov, tudi seks, tudi skupno reševanje materialnih vprašanj in tako dalje.
               Spoštovani, bom še jaz tako preprosto odgovoril, kot je minister preprosto rekel –
               tudi gasilsko društvo ima več pomenov ne samo gašenje in pa reševanje in zaščita,
               ampak tudi druženje, tudi veselica in tako dalje. Ampak posebnega državnega pomena,
               kot piše v Zakonu o gasilstvu, je gašenje, reševanje in zaščita. Nič drugega. In
               mislim, da to pa lahko zakonski zvezi ohranimo. Seveda, jaz verjamem, da bi vi
               sprejeli ta amandma, če bi se glasil: "Pomen zakonske zveze, zunajzakonske skupnosti
               in istospolne partnerske skupnosti je v zasnovanju družine." To bi sprejeli. Ker pa
               ne morete drugače, ker pa bi to smešno izgledalo in se ne da drugače izenačiti vseh
               teh skupnosti, potem se pa enostavno ta odstavek črta. Pač, to je tisti cilj, s tem
               boste dosegli ta cilj. Mi seveda na take izenačitve zakonske zveze z vsemi mogočimi
               skupnostmi seveda ne moremo pristati.</p>
            </sp>
            <sp xml:id="SDZ5-Redna-28-2011-05-17.sp57">
               <speaker>PODPRESEDNIK MIRAN POTRČ:</speaker>
               <p>Hvala lepa.</p>
               <p>Gospod Vito Rožej.</p>
            </sp>
            <sp xml:id="SDZ5-Redna-28-2011-05-17.sp58">
               <speaker>VITO ROŽEJ:</speaker>
               <p>Dosedanja slovenska zakonodaja izpred 30 let pozna to definicijo, ki je tukaj
               predstavljena v amandmaju. Ali nas je to obvarovalo pred tem, da bi nataliteta padla?
               Ni. Ali je kakorkoli prispevalo k temu, da bi bila družinska sreča v slovenskih
               družinah večja? Ni. Bila je črka na papirju. Tisto, kar se je v 30 letih vmes zgodilo
               je, da je v zadnjih petih letih rodnost vseeno narasla. Presenetljivo, to sovpada
               tudi s petimi leti, ko se je večina otrok rodila v zunajzakonskih skupnostih. Jaz sem
               vesel, da sem v zadnjih petih letih, vsaj v treh letih, prispeval k temu tudi sam po
               svojih najboljših močeh. Zato ni tukaj vprašanje, kdo ni dobil odgovora na tista
               vprašanja, kot je v uvodu k razpravi k temu členu dejal kolega Cukjati. Odgovori so
               bili jasno dani. Vprašanje je, kdo je sedel na ušesih, kdo ni hotel slišati in kdo je
               ta, ki je z lune. Nikakor ni res, da s tem družinskim zakonikom izenačujemo družino z
               istospolno partnersko skupnostjo. Res pa je, da izenačujemo zakonsko zvezo,
               zunajzakonsko zvezo in partnersko skupnost in zunajpartnersko skupnost v vseh
               stvareh, razen v eni stvari, kar se tiče posvojitev. Tam ima zakonska zveza in
               zunajzakonska skupnost pravico več kot pa partnerska in zunajpartnerska. To je ta
               kompromis. Ustava, ki zagotavlja varstvo družine, v ničemer ne govori o varstvu
               zakonske zveze. Tisto, kar je pa konceptualno narobe v tej razpravi, pa je, da se
               zakonska zveza enači z družino. Več kot petina zakonskih parov po raziskavi, ki je
               bila objavljena zdaj ob dnevu družine, pač ne more imeti po naravni poti otrok, več
               kot petina zakonskih zvez pač ne more, take so naravne danosti v 21. stoletju, v
               človeškem rodu, na Slovenskem. In v ničemer ta družinski zakonik ne diskriminira
               družine, varuje jo, v 2. členu to zelo jasno zapiše. In nikakor ni družina na
               Slovenskem v krizi, to nam kažejo ti demografski podatkih zadnjih let. Res pa je, da
               je v krizi tradicionalna družina, patriarhalna družina, tista z jasno določenimi
               spolnimi vlogami, ta pa je v krizi. In hvala bogu, da je tako, ker Slovenija v 21.
               stoletju ne sme postati in obstati nek "katolibanski otok".</p>
            </sp>
            <sp xml:id="SDZ5-Redna-28-2011-05-17.sp59">
               <speaker>PODPREDSEDNIK MIRAN POTRČ:</speaker>
               <p>Hvala lepa.</p>
               <p>Besedo ima gospod Matevž Frangež.</p>
            </sp>
            <sp xml:id="SDZ5-Redna-28-2011-05-17.sp60">
               <speaker>MATEVŽ FRANGEŽ:</speaker>
               <p>Spoštovane in spoštovani!</p>
               <p>Jaz vem, zakaj sem sklenil zakonsko zvezo in smatram, da države to prav nič ne briga.
               To, kar bi naj povedal slovesno pred državnim organom, kot predlaga amandma, ima za
               mojo zvestobo in za ljubezen do moje žene bistveno večji pomen tedaj, kadar ji te
               iste besede nežno zašepetam v uho.</p>
               <p>Jaz smatram – imam neko romantično predstavo o državi –, da smo to državo ustanovili
               državljani z neko družbeno pogodbo, in na to državo prenesli vse tisto, da naj država
               v našem imenu ureja, kar je smiselno urejati na širših ravneh. Ampak, hkrati mislim,
               da je v tej volji po ustanovitvi države tudi ena jasna zaveza; urejajmo skupne
               stvari, ampak tisto, kar je vsake in vsakogar izmed nas, pa naj država, sosed ali
               tujec pusti lepo pri miru. Sklenitev zakonske zveze kot tudi izpoved ljubezni med
               dvema človekoma sam smatram za tako intimno, tako avtonomno polje vsake in vsakogar
               izmed nas, da si ne drznem v imenu države, v imenu nekih javnih interesov v to polje
               posegati. Mislim, da je primerno, da v to polje posegamo samo in izključno v primeru,
               kadar so zaradi narave takšnega odnosa ogrožene pravice enega ali drugega ali
               tretjih, predvsem otrok. In še v tistih primerih mora biti to zelo jasno definirano
               in predvideno.</p>
               <p>Ne postavljajmo si v Državnem zboru ali pod vtisom in pritiskom množic pravice, da
               smo vsemogočni. Kaj bomo spremenili s tem, če nekaj takega zapišemo v zakon? Prav
               nič. Volja dveh oseb, da svoje življenje preživita v medsebojnem spoštovanju,
               ljubezni, razumevanju, medsebojni pomoči, medsebojnemu podpiranju, bo še vedno ostala
               intimna in po moji sodbi mora ostati daleč od tega, kar naj misli država ali družba,
               ki oblikuje neko državo.</p>
               <p>V tej razpravi, ki se vleče tako dolgo, je bilo toliko manifestacij ljubezni, ampak
               pod zastavami te ljubezni je zelo veliko sovraštvo. In to je tisto, kar obremenjuje
               to razpravo, to je tisto, kar vsakogar, ki je res zavezan ljubezni in razume njene
               čare, njene sladkosti, njen intimni pomen za človeka, ga mora tolikšno sovraštvo tudi
               boleti.</p>
               <p>Veliko je govora o kompromisu, o predlogih, ki so bili dani na mizo zato, da to
               napeto družbeno razpravo nekoliko omilimo. Jaz sem med tistimi, ki s tem kompromisom
               nisem zadovoljen, med drugim tudi zato, ker mislim, da je čas za kompromis takrat, ko
               kompromis zadovolji nasprotujoče si strani. Ta kompromis očitno nikogar ne
               zadovoljuje. Ne nas, ki mislimo, da bi bil že čas, da v tej družbi dokončno
               uveljavimo enakost, ker menda – vsi tisti, ki se sklicujete na naravno pravo, na
               božanski izvor človeka –, menda smo pred bogom vsi enaki. Jaz mislim, da bi bil že
               čas, da smo enaki tudi pred zakonom!</p>
               <p>Sem nenaklonjen temu kompromisu, ga pa sprejemam kot poizkus, kot protiutež tistemu,
               kar nam vztrajno dopovedujete, da nismo nikoli pripravljeni na nobeden kompromis;
               ampak seveda, za vas to ne more biti kompromis, ker ne vsebuje tiste fašistoidne
               inačice, predstav o tem, kaj naj bi bila družina v neki moderni, odprti
               skupnosti.</p>
               <p>Live and let live – živi in pusti živeti! Na kakšen način vašo predstavo o vašem
               življenju, o vaši ljubezni, o vaši zakonski zvezi in o vaših otrokih ruši neka druga
               predstava, ki je enako legitimna, ker izhaja iz srca, ker izhaja iz ljubezni, kot
               morebiti vaša? Ali je res možna samo ena pot, ali je pravzaprav to polje tisto, kjer
               jasno vidimo, da so, da je poti nešteto?</p>
               <p>Jaz razumem, da ta družba še ni zrela za neke korake, še ni zrela za to, da naredi
               odločen civilizacijski korak naprej. Še pred dobrimi 100 leti na svetu ni bilo
               države, ki bi dajala ženskam volilno pravico. Še pred slabimi 40 leti smo v pravnem
               redu te države imeli uzakonjeno smrtno kazen. Še pred dobrima dvema stoletjema smo
               kakšno žensko, ki se je splošnim merilom, večinskim predstavam družbe zdela malo
               čudna, zažgali tudi na grmadi. Pred dvema desetletjema zaušnica otroku v šoli ni bila
               nič posebnega. Zakaj bi bile vse te stvari danes posebne? Zato, ker se je družba
               vsakokrat, ob vsaki preizkušnji odločala, da bo naredila korak naprej in da se bo
               razvijala. Da se bo razvijala z širitvijo svobode in enakosti med ljudmi. To je ideja
               tistih, kot berem v mailih, ideološko spornih določil družinskega zakonika. Ena
               preprosta filozofija, ki pravi, da smo vsi ljudje enaki, da živimo skladno s svojimi
               predstavami o tej enkratni priložnosti živeti, in da pustimo drugim, da živijo v
               skladu s svojimi predstavami.</p>
               <p>Zakon pravi, kaj je družina. Dovolite mi, da imam tudi sam še naprej svojo predstavo
               o družini. Prosim, da me nimate zaradi tega za kakšnega ekscentrika. Kolega Levanič
               mi je odsvetoval, da govorim o tem. Jaz sem poročen z žensko svojega življenja. V
               najini skupnosti se nama je dve leti nazaj, prav minulo soboto je praznoval drugi
               rojstni dan, pridružil najin kuža Luč. Ker je to okolje, ki je zaznamovano z
               ljubeznijo, jaz tudi svojega psa štejem za člana svoje družine in s tem samo
               poudarjam tisto temeljno razumevanje, da je to pač intimna stvar vsakogar in vsake
               izmed nas. Pustite ljudem, članicam in članom naše skupnosti, da živijo v skladu s
               svojimi predstavami o tem, kaj jih osrečuje, da napolnijo svoje življenje in svoje
               okolje s srečo. Na ta način boste dali dobro popotnico za to, da bo tudi slovenska
               družba srečnejša.</p>
               <p>Še enkrat: v ničemer takšno razumevanje ne ogroža vašega razumevanja vaših intimnih
               stvari, ampak ga pravzaprav varuje, ker nikoli ne veš, kdaj se bo pojavil kdo, ki bo
               stregel tudi po vašem načinu življenja.</p>
            </sp>
            <sp xml:id="SDZ5-Redna-28-2011-05-17.sp61">
               <speaker>PODPREDSEDNIK MIRAN POTRČ:</speaker>
               <p>Hvala lepa.</p>
               <p>Besedo ima gospod Robert Hrovat.</p>
               <p>Izvolite.</p>
            </sp>
            <sp xml:id="SDZ5-Redna-28-2011-05-17.sp62">
               <speaker>ROBERT HROVAT:</speaker>
               <p>Hvala lepa za besedo. Spoštovani!</p>
               <p>V začetnih razpravah je bilo rečeno s strani koalicijske poslanke, da se
               predlagatelji amandmaja pravzaprav odmikamo od realnega življenja. Če je odmik od
               realnega življenja to, da zagovarjamo družino, ki jo sestavljajo oče, mati in otrok,
               potem se resnično sprašujem, v kakšni državi pravzaprav živim. Lahko imamo različna
               mnenja, spoštujem to, res spoštujem to. In dejstvo je, da tukaj v tej dvorani
               resnično imamo različna mnenja o pojmovanju družine. Gre za konceptualne razlike med
               koalicijo, pravzaprav delom koalicije, in opozicijo. Gre za konceptualne razlike, ker
               menimo, da se danes pogovarjamo o družinskem zakoniku. Za nas, če se pogovarjamo o
               družinskem zakoniku, za nas pomeni družina oče, mati in otrok. In kakorkoli se bo
               mogoče grobo slišalo, kar bom rekel – zame osebno istospolne partnerske skupnosti ne
               sodijo v družinski zakonik. Jaz jim priznavam vse pravice, ampak nikakor jih pa ne
               moremo obravnavati v družinskem zakoniku. In tukaj je glavni problem. Sam 2. člen
               govori o tem, kaj je družina. Po vaše je zdaj družina pravzaprav karkoli, vse. Zame
               pač ni. Imam to pravico, tako kot ima gospod Frangež pravico, da reče, da je njegova
               družina on, partnerica in njun pes. Nimam nobenega problema s tem. Ampak dejstvo je,
               da se bo s sprejemom tega zakona razvrednotil pomen same družine. Za ta 3. člen, o
               katerem teče beseda – kaj je zakonska zveza –, nekateri v tej dvorani še vedno
               trdijo, da je osnovni tekst, ki ga je pripravila Vlada, ki govori, da je zakonska
               zveza življenjska skupnost dveh oseb, katere sklenitev, pravne posledice in
               prenehanje ureja ta zakonik, v redu in sprejemljiva. Nekateri še vedno razmišljajo
               tako. Ampak kaj bi to pomenilo? To bi pa resnično pomenilo odprta vrata za vse tisto,
               čemur nasprotuje ogromno število civilne iniciative in tudi strokovne javnosti.
               Torej, kaj želimo mi s tem amandmajem trditi? V tretjem odstavku želimo le to, da je
               pomen zakonske zveze v zasnovanju družine. To piše že vsa ta leta, 30, 40 let v tem
               zakonu in nobenega ni to motilo, zdaj kar na enkrat vas pa to moti. Dr. Cukjati je
               prej dobro povedal, zakaj vas to moti. Razlog za črtanje je, da se skozi stranka
               vrata omogoči posvajanje otrok tudi istospolnim partnerskim skupnostim. To je glavni
               namen in jaz osebno na to ne morem pristati, ker še vedno trdim, da je družina oče,
               mati in otrok. Kar se pa tiče istospolnih partnerskih skupnosti, pa to že zdaj ureja
               zakon, in mislim, da bi morali tiste pravice, za katere želite, da se jim še dodatno
               omogočijo, uveljavljati v tistem zakonu, ne pa v družinskem zakoniku. Hvala lepa.
            </p>
            </sp>
            <sp xml:id="SDZ5-Redna-28-2011-05-17.sp63">
               <speaker>PODPREDSEDNIK MIRAN POTRČ:</speaker>
               <p>Hvala lepa.</p>
               <p>Besedo ima gospod Dejan Levanič.</p>
            </sp>
            <sp xml:id="SDZ5-Redna-28-2011-05-17.sp64">
               <speaker>DEJAN LEVANIČ:</speaker>
               <p>Hvala lepa za besedo.</p>
               <p>Jaz moram reči, da je res žalostno, ko v Državnem zboru Republike Slovenije, hramu
               demokracije, prostoru, kjer bi morali najprej veljati argumenti, šele potem vse drugo
               in neka osebna stališča, predvsem v dobro tistih torej, ki nas podpirajo ali pa ne,
               predvsem v dobro ljudi. Torej, zakonodajalci, tisti ki sprejemamo zakone, moramo
               imeti v luči čisto vse državljanke in državljane, čisto vse, ki jim po ustavi
               pripadajo določene pravice, torej vsem enako. Ne moremo jih ločevati na tiste, ki
               živijo v neki, po našem mnenju, idealni skupnosti, in tiste, ki ne živijo v takšnih
               skupnostih. Pač enostavno razlik glede na to, kako se je nekdo odločil organizirati
               svoje življenje, ne moremo delati. Še posebej pa ne v tem sodobnem času. Veliko je
               bilo danes različnih očitkov glede referendumov, torej grožnja, da bo ponovno pred
               nami en referendum in tega naj bi se pač vladni oziroma koalicijski poslanci
               ustrašili in odstopili od sprejemanja nekaterih rešitev, za katere menijo, da so
               sigurno korak naprej. Ampak naloga Vlade je, da rešuje nekatere družbene probleme,
               izzive, težave, in s temi problemi prihaja v Državni zbor. Državni zbor se nato
               odloči, kaj bo s temi zakonskimi predlogi naredil in veliko je takšnih stvari, ampak
               danes ostanimo na temi družinskega zakonika. Imamo področje, ki je neurejeno. Ureja
               področje predvsem pri urejanju pravic otrok. Velikokrat skozi različne medije
               spremljamo, kaj se vse dogaja z otroki, ki so žrtve različnih zlorab, kaj se dogaja z
               zanemarjanjem njihovih pravic itn. Družinski zakonik v mnogih delih to tudi ureja in
               omogoča, da bodo otroci res tisti, ki bodo deležni vseh tistih pravic, ki jih
               pripadajo. Danes je bilo rečeno, da živimo na luni. Veste, kdo živi na luni? Tisti,
               ki ne pozna realne družbene situacije. Tisti, ki ne ve, kaj se okrog njega dogaja.
               Danes v družbi imamo različne življenjske skupnosti in ljudje od nas pričakujejo, da
               jim bomo zagotovili pač neke osnovne pogoje, da bodo lahko normalno tudi živeli. In
               danes tisti, ki ne ve, kaj se v družbi dogaja, mogoče res živi na luni. Očitek vsem
               tistih, ki pa podpiramo družinski zakonik, ki je odsev neke družbene realnosti in
               rešuje probleme, ki se dolgo v tej družbi niso reševali, pa ne ve, kaj v tej družbi
               je treba realizirati oziroma reševati. In potem se bom navezal še na gospoda Grimsa,
               ki govori o Splošni deklaraciji človekovih pravic in posamezne člene tukaj v Državnem
               zboru citira in uči prava, kaj bi morale poslanke in poslanci vladne koalicije
               vedeti. Pa naj vam preberem ta 16. člen, o katerem ste govorili : "Polnoletni moški
               in ženske – že v prvem govorimo o množini, torej deklaracija dopušča možnost, da si
               družino ustvarita tudi dva moška in dve ženski, gospod Grims, če bi tako zelo
               natančno brali torej to deklaracijo –, imajo brez kakršnihkoli omejitev glede na
               raso, državljanstvo ali vero, pravico skleniti zakonsko zvezo in ustanoviti družino."
               Tukaj ni nobene povezave z besedico "ali" in tukaj ni nobene povezave z vašim
               amandmajem, ki govori, da je pomen zakonske zveze v zasnovanju družine. O tem
               deklaracija ne govori. Tudi besedica "in" ne pomeni, da je pomen zakonske zveze v
               zasnovanju družine. To je vaša interpretacija, gospod Grims, in nehajte zavajati, ker
               tega deklaracija sigurno ne govori. In povezava z družinskim zakonikom je ta trenutek
               na tej točki zgrešena. In če je to za vas pravo, potem se jaz bojim za prihodnost
               pravnega urejanja v tej državi.</p>
               <p>In kaj govori 3. člen, Ki ga danes amandmirate in ste potem povzemali vso
               problematiko, ki se veže na družinski zakonik? 3. člen lepo govori: "Zakonska zveza
               je življenjska skupnost moškega in ženske, katere sklenitev, pravne posledice in
               prenehanje ureja ta zakonik." To piše v družinskem zakoniku. Torej še vedno ohranja
               zakonsko zvezo med moškim in žensko, kar je bila tudi vaša zahteva. Nihče ne ruši
               osnove, neke osnove, iz katere izhajate. Nihče ne ruši, da si družino ustvarjata
               moški in ženska. Nihče ne ruši te tradicionalne ureditve. Daleč od tega. Zakonska
               zveza, sklenitev zakonske zveze je tudi po predlogu družinskega zakonika mogoča le
               med moškim in žensko, uveljavlja pa družinski zakonik oziroma ugotavlja tudi druge
               oblike življenjskih skupnosti, jih opredeljuje in daje otrokom, ki živijo v takšni
               skupnosti, osnovne pravice, za kar ste sami rekli, da se zavzemate, ker izhajate iz
               pravic otroka.</p>
               <p>In potem smo prišli že na 2. člen, v vsej tej debati, kaj je družina; da je za nas
               danes že družina čisto vse, kar leze. Enostavno ne morete tako posploševati in ne
               morete s takšnimi argumenti nastopati v Državnem zboru in govoriti kar tako
               vsepovprek. 2. člen jasno govori: "Družina je življenjska skupnost otroka z enim ali
               obema od staršev ali z drugo odraslo osebo, če ta skrbi za otroka in ima po tem
               zakoniku do otroka določene obveznosti in pravice.", in potem tako naprej. To ne
               pomeni, da ni več družina oče in mati. Hvala bogu, če nekdo lahko živi v tako idealni
               obliki. In tega družinski zakonik ne ruši. Še vedno, kot sem že povedal o zakonski
               zvezi – med moškim in žensko je ta le možna, in tudi 2. člen o definiciji družine ne
               govori nič drugače. Veste, o čem pa govori 2. člen? Da so tudi enostarševske družine,
               da so tudi družina babica, dedek in vnuk, če ta otrok nima staršev, to je tudi
               družina, in, oprostite, tudi istospolna partnerska skupnost. Nekateri otroci v tej
               skupnosti že živijo. In tudi te skupnosti so družina in to pač enostavno moramo
               priznati, če nam je všeč ali ne. Ne zaradi tega, če nam je všeč ali ne, ampak zato,
               ker je prav, gospod Grims, ker tako pravo govori, ker iz tega izhajajo pravice otrok.
               In če ste res tako velik zagovornik prava, boste verjetno te argumente tudi sprejeli.
               Vsa razlika med amandmajem Slovenske demokratske stranke in trenutnim predlogom 3.
               člena družinskega zakonika je, da želi SDS dodati stavek, da je pomen zakonske zveze
               v zasnovanju družine. Naše mnenje pa je, lahko je to pomen, lahko pa to ni pomen.
               Zakaj mogoče to ni osnovni pomen? Ker par, pa izhajajmo iz vašega izhodišča, moški in
               ženska, lahko ne želita imeti otrok, mogoče pa jih tudi ne moreta imeti. Vi ne morete
               nekoga osnovati na podlagi tega, da če želi stopiti v zakonsko zvezo, je pomen te
               zakonske zveze osnovati družino. Mogoče nekdo tega ne želi ali pa ne more. Ne moremo
               pa mu preprečiti, da bi sklenil zakonsko zvezo. Enostavno, te pravice kot
               zakonodajalci nimamo. Mi moramo urediti vse oblike, predvsem urediti pravni red,
               gospod Grims, ponovno, tako, da bo vsem oblikam omogočal enake pravice. Ali pa ste si
               mogoče v vaših miselnih vzorcih pravo zamislili drugače, da je treba dati pravice
               samo tistim, ki so vam všeč? Enostavno, to na tak način ne funkcionira. In ko bo
               kdorkoli ponovno dejal, da so referendumi krivda koalicijskih poslancev, naj si
               natoči čistega vina in pogleda, kdo so bili predlagatelji referendumov v preteklosti
               – verjetno boste tudi v prihodnosti vi, nekatere vaše pobude je že zavrnilo Ustavno
               sodišče – in potem se bodo ljudje tudi lahko vprašali, kdo trati davkoplačevalski
               denar. Ker tudi v vašem mandatu bi marsikateri zakon lahko takratna opozicija
               sprožila zahtevo po referendumu, pa enostavno ni, ker se pač institucija referenduma
               ne izkorišča v ta namen, da neka skupina poslancev, 30, skliče referendum takrat, ko
               je 46 poslancev že potrdilo zakon v postopku ponovnega odločanja po izglasovanem vetu
               Državnega sveta. To je navadno izkoriščanje instrumenta instituta referenduma. Tako,
               da jaz si res želim, da bi prišli iz neke demagogije in populizma na argumente in
               priznali, da je ta družinski zakonik zgolj skupek kompromisov, ki še vedno ne
               dovoljuje posvojitev istospolnim partnerjem, torej, da bi prišli do otroka, da je
               zakonska zveza možna med moškim in žensko, in predvsem izhaja iz pravic otrok. Tako,
               da bodo vsi otroci, ne glede na to, v kakšni skupnosti živijo, imeli enake pravice.
               In to je naloga Vlade in to je tudi naloga Državnega zbora. Hvala lepa.</p>
            </sp>
            <sp xml:id="SDZ5-Redna-28-2011-05-17.sp65">
               <speaker>PODPREDSEDNIK MIRAN POTRČ:</speaker>
               <p>Hvala lepa.</p>
               <p>Gospod Pojbič je prosil za repliko.</p>
               <p>Izvolite, gospod Pojbič.</p>
            </sp>
            <sp xml:id="SDZ5-Redna-28-2011-05-17.sp66">
               <speaker>MARIJAN POJBIČ:</speaker>
               <p>Hvala spoštovani gospod podpredsednik, za besedo.</p>
               <p>Ker sem bil izzvan in kolega iz koalicije je citiral stavek, ki sem ga izrekel in za
               katerim tudi stojim. Trdim, da tisti, ki predlagajo v Državnem zboru in Republiki
               Sloveniji rešitve, ki jih 85 % vseh državljank in državljanov zavrne, tisti
               stoprocentno, še enkrat lahko povem, živijo na luni. In ni problem v meni, da ne
               razumem okolja in ljudi, s katerimi živim, problem je v tistih, ki predlagajo takšne
               neumne, nesprejemljive in neodgovorne rešitve za večino državljank in državljanov
               Republike Slovenije. To je temeljno razumevanje in razlika med temeljnim razumevanjem
               mene in, poslanski kolega, vas, iz vaše poslanske skupine. Nisem želel nadaljevati in
               razpravljati še enkrat pri tem členu, pa vendar moram še enkrat povedati zelo zelo,
               jasno. Zame je družina vrednota in zame je družina otrok, mati in oče. Vrednota, in
               nikakor in nikoli ne bom sprejel dejstva, da je lahko istospolna partnerska zveza
               izenačena s heteroseksualno družino. Tukaj pa ne trdim, da enostarševske družine niso
               družine, tudi to podpiram. Vendar pa hkrati povem, da se pa nikoli, nikdar ne bom
               strinjal, da je istospolno partnersko zvezo možno izenačiti s heteroseksualno
               družino, ki skrbi za reprodukcijo, ki skrbi za obstoj naroda, ki skrbi za obstoj
               ljudstva na tem svetu. Zdaj pa vi meni povejte, ali lahko dva geja skrbita za
               reprodukcijo? In če samo ta delček vzamemo ven iz cele te zgodbe, lahko ugotovimo, da
               ti dve varianti ni možno izenačiti, ker ni pogojev, nobenih pogojev. Kdaj boste,
               kolegice in kolegi iz ostalih poslanskih skupin, torej iz koalicijskih poslanskih
               skupin, to razumeli? Kolikokrat, kaj vam je treba narisati?! Ali rabite slike, ali
               vam posnamemo filme ali kaj, da boste enkrat razumeli, za kaj gre? Kaj še
               pričakujete?! Povedali smo vam stokrat in enkrat. Zdajle sem ponovil in če me boste
               prepričali, da lahko dva geja skrbita za reprodukcijo in za obstoj človeštva, potem
               mi verjemite, da bom potegnil besedo nazaj, če me lahko v to prepričate in dokažete,
               da lahko dva geja poskrbita...</p>
            </sp>
            <sp xml:id="SDZ5-Redna-28-2011-05-17.sp67">
               <speaker>PODPREDSEDNIK MIRAN POTRČ:</speaker>
               <p>Pojbič...</p>
            </sp>
            <sp xml:id="SDZ5-Redna-28-2011-05-17.sp68">
               <speaker>MARIJAN POJBIČ:</speaker>
               <p>... za reprodukcijo...</p>
            </sp>
            <sp xml:id="SDZ5-Redna-28-2011-05-17.sp69">
               <speaker>PODPREDSEDNIK MIRAN POTRČ:</speaker>
               <p>Pojbič...</p>
            </sp>
            <sp xml:id="SDZ5-Redna-28-2011-05-17.sp70">
               <speaker>MARIJAN POJBIČ:</speaker>
               <p>... za reprodukcijo in za obstoj človeštva.</p>
            </sp>
            <sp xml:id="SDZ5-Redna-28-2011-05-17.sp71">
               <speaker>PODPREDSEDNIK MIRAN POTRČ:</speaker>
               <p>Gospod Pojbič, tri minute so minile.</p>
            </sp>
            <sp xml:id="SDZ5-Redna-28-2011-05-17.sp72">
               <speaker>MARIJAN POJBIČ:</speaker>
               <p>Ja, gospod podpredsednik, najlepša hvala za besedo.</p>
            </sp>
            <sp xml:id="SDZ5-Redna-28-2011-05-17.sp73">
               <speaker>PODPREDSEDNIK MIRAN POTRČ:</speaker>
               <p>Hvala lepa.</p>
               <p>Besedo ima gospod Dušan Kumer, izvolite.</p>
            </sp>
            <sp xml:id="SDZ5-Redna-28-2011-05-17.sp74">
               <speaker>DUŠAN KUMER:</speaker>
               <p>Hvala lepa za besedo.</p>
               <p>Jaz se v tem Državnem zboru ob teh razpravah o tem družinskem zakoniku oglašam prvič.
               Ne štejem se za kakšno moralno avtoriteto na področju družinske zakonodaje, čeprav
               sem si v nekaj desetletjih ustvaril družino, ki je številna. Mogoče bom na koncu to
               številnost ponazoril s spreminjanjem razmer, ki se okoli nas dogajajo. Štejem pa se,
               seveda, za delno malo kompetentnega, glede na to, da v taki družini živim, da lahko
               tudi na to temo, ki jo danes poslušam, kaj rečem. Preprosto ne živim na luni in ne
               počnem tega, da podpiram te spremembe v tem družinskem zakoniku zaradi neke lastne
               koristi. To počnem predvsem zaradi urejanja razmer in okoliščin, ki se v zadnjih
               desetletjih spreminjajo okoli nas, tudi okrog moje številne družine, ki je
               tradicionalna družina moškega in ženske in šestih otrok, pa nič niso te spreminjajoče
               se okoliščine vplivale na življenje te naše tradicionalne družine, vse do danes.
               Opažam pa seveda sam in tudi drugi pa opažamo, da se te stvari, razmere okrog nas
               spreminjajo, in moje mnenje je, da če se res skušamo zavzemati za neko enakost v
               družbi, hočemo živeti v družbi enakih možnosti in priložnosti, potem je nekatere
               stvari tudi skozi ta zakonodajni postopek treba izenačiti in dati možnost in
               priložnost tudi tistim, ki so se odločili za drugačen način skupnega življenja.</p>
               <p>Zato bi vsem tistim, ki tako vehementno govorite, da se zavzemate za pravico otrok,
               svetoval, da to zavzemanje za to pravico res vzamete zares, kajti za otroka je
               najpomembnejše, da živi v srečnem in varnem okolju, to je za otroka najpomembnejše.
               Ne glede na status tistega okolja, kakor se poimenuje, ampak da to zgodnje otroštvo
               in seveda kasneje preživi v tem srečnem in varnem okolju. In to je za pravico otroka
               tisto najpomembnejše.</p>
               <p>Dejstva v slovenski družbi – ne samo slovenski, ampak predvsem tudi slovenski – so pa
               neizpodbitna. Danes so bila tri našteta. Tisto, kar sem prej rekel, da se okoliščine
               in razmere spreminjajo. Mogoče, čisto tako, pa ne da bi poučeval ali pa moraliziral,
               ampak te razmere in okoliščine ustvarjamo ljudje in povratno nazaj, te razmere in
               okoliščine seveda ustvarjajo naše življenje. Preprosto, ta krog se vedno ponavlja in
               temu se moramo prilagajati. Ampak da grem k dejstvu. Neizpodbitno dejstvo je, danes
               že bilo povedano, da je nataliteta brez zakonskih regulativ v Sloveniji v zadnjem
               času zopet v porastu. Drugo dejstvo je neizpodbitno, kar kažejo podatki, da je več
               kot 50 % otrok rojenih v izvenzakonskih skupnostih, takšnih ali drugačnih. In tretje
               neizpodbitno dejstvo, tisti, ki se zavzemate za to formalno, tradicionalno zakonsko
               zvezo, je, da ljudje, državljani in državljanke Slovenije, vstopajo v to zvezo
               kasneje kot včasih, recimo v mojem času, in da je teh tradicionalnih zvez čedalje
               manj. To so tri neizpodbitna dejstva. Da to ponazorim z realnostjo v življenju, bom
               iz svoje lastne družine povedal. Moji trije otroci niso več doma, imamo tri različne
               načine, so se odločili za tri različne načine zvez. Imamo enostarševsko družino,
               imamo izvenzakonsko zvezo in imamo zakonsko zvezo. V vseh treh zvezah, so različne,
               živijo otroci, so rojeni otroci. Vsaj kolikor jaz vidim, vsi trije otroci živijo v
               srečnih zvezah, pa so tri različne zveze. Ne vem, kaj se bo še zgodilo pri treh
               ostalih, ki pridejo na vrsto kasneje, mogoče bodo izumili še kakšno zvezo. Ampak,
               evo, to je ta heterogenost, to je ta spreminjajoč nekdanji, ki je bil enoznačen,
               kalup. Se je pač spremenil in jaz vsaj smatram, vsaj moje mnenje je, da je temu treba
               prilagajati tudi zakonske norme, predvsem zato, da izenačimo, da damo enake možnosti
               in priložnosti vsem ljudem, ki se odločajo za takšne ali drugačne oblike skupnega
               življenja. Jaz sem seveda na njihovi strani.</p>
            </sp>
            <sp xml:id="SDZ5-Redna-28-2011-05-17.sp75">
               <speaker>PODPREDSEDNIK MIRAN POTRČ:</speaker>
               <p>Hvala lepa.</p>
               <p>Besedo ima gospod Radovan Žerjav.</p>
            </sp>
            <sp xml:id="SDZ5-Redna-28-2011-05-17.sp76">
               <speaker>MAG. RADOVAN ŽERJAV:</speaker>
               <p>Hvala lepa za besedo.</p>
               <p>Danes je bilo veliko govora, kaj koga žalosti, pa bom tudi sam povedal, kaj mene
               žalosti.</p>
               <p>Žalosti me predvsem to, da se nekatere rešitve v Državnem zboru z nekaterih strani
               zagovarjajo do zadnje kaplje krvi. Do zadnje kaplje krvi! Gre skoraj za partizanski
               boj, za rešitev, ki je pa narod noče. Rešitve se želi sprejeti pravzaprav na silo. To
               bi sam osebno razumel, če bi s temi rešitvami reševali krizo, finančno, gospodarsko
               krizo, pa bi bili prisiljeni, da nekatere rešitve sprejemamo, zato ker se zavedamo,
               da je situacija resna in ne želimo priti v situacijo, kot so nekatere druge države
               Evropske unije.</p>
               <p>V tem primeru, spoštovani, ne gre za to, gre za ideologijo. Gre pravzaprav za to, da
               bomo nekaterim, drugače bom rekel, tistim, ki trdno v to verjamejo, želite vzeti to
               vrednoto! To vrednoto do družine. Ne razmišljajo vsi tako, kot nekateri. Veliki
               večini v tej državi družina pomeni vse. Še posebej sedaj v tej krizni situaciji, v
               teh čudnih časih, ko ljudje doma znotraj družine iščejo neko zatočišče, nek varen
               objem. Danes se tu pogovarjamo, pa bomo kar tako, še enkrat poudarjam, gre za
               ideologijo, skoraj tako razumem: Bomo zanalašč to izpeljali, da bomo koga drugega
               iritirali.</p>
               <p>Za nas v Slovenski ljudski stranki sta tako 2. kot 3. člen predloga zakonika
               najpomembnejša, saj vse ostale določbe praktično izhajajo iz teh dveh in pomenita
               usmeritev za reševanje družinskih razmerij. V teh dveh členih postavljena izhodišča
               in usmeritve pa temeljno, kar sem že rekel, posegajo v našo družbo. Zato sta taka
               člena in zakonik za nas nesprejemljiva.</p>
               <p>Institut zakonske zveze je bil ustanovljen z namenom zasnovanja družine in varovanja
               pravic njenih članov, predvsem otrok, poudarjam, predvsem otrok, ki so najšibkejši
               člani družbe, ki se sami ne morejo braniti. Zato imajo starše, da govorijo v njihovem
               imenu. In tudi nas poslance, ki moramo tokrat govoriti v njihovem imenu. Torej,
               govorimo o pravicah otrok. Za njihovo blaginjo in koristi so starši dolžni skrbeti.
               To je zapisano tudi v ustavi, mimogrede.</p>
               <p>Temeljni interes vsake državne skupnosti je naravna reprodukcija. Zdi se mi, da o tem
               danes govorimo tako slabšalno. Ta pa je po naravi stvari mogoča samo med partnerjema
               različnega spola. Pač tako je narava naredila. Skratka, istospolne partnerske
               skupnosti in urejanje njihovih pravic ne spadajo, po naši oceni, v ta zakonik, ki
               nosi naslov Družinski zakonik. Seveda pa ne nasprotujemo, in to želim dvakrat
               podčrtati z rdečo, če hočete, pravicam istospolnim partnerskih skupnosti. Ne gre za
               sovraštvo, sploh ne. Pomen sklenitve zakonske zveze je stvarno utemeljen v zasnovanju
               družine. V tehtanju pravic med pravicami otrok in med pravicami istospolnih
               partnerskih skupnosti pa se bomo poslanci v Slovenski ljudski stranki zagotovo
               postavili na stran pravic otrok, najšibkejših članov naše družbe.</p>
               <p>K temu dodajam, v umetni dilemi, ki jo glede teh dveh pravic pred javnost skušajo
               postaviti podporniki sprememb definicije družine, se bomo poslanci Slovenske ljudske
               stranke postavili v bran naravne pravice otroka do obeh staršev, do matere in očeta.
               Seveda se lahko pogovarjamo sedaj o variacijah, o čemer je govoril predgovornik, ki
               so posledica takšnih in drugačnih zadev, ampak dejstvo pa je to. In mimo te vrednote
               pač velik del slovenskega naroda ne more, vrednote družine: očeta, matere in
               otrok.</p>
               <p>Obstoječa ureditev zakonske zveze in pravnih razmerij v njej je stvarno utemeljena,
               zato je ni treba spreminjati. Zato bom podprl amandma kolegov iz opozicije v upanju,
               da bo sprejet. Amandmajev koalicije pa ne podpiram, saj ne spreminjajo določb in
               usmeritev zakonika, ki so za nas sporne. Na koncu se sprašujem, kdo ima to moč. Kdo
               ima to politično moč, da vsiljuje neke rešitve, ki jih, kot sem dejal, narod ne želi,
               noče in jih zavrača? Zakaj? Hvala lepa.</p>
            </sp>
            <sp xml:id="SDZ5-Redna-28-2011-05-17.sp77">
               <speaker>PODPREDSEDNIK MIRAN POTRČ:</speaker>
               <p>Hvala.</p>
               <p>Gospod Branko Grims, izvolite.</p>
            </sp>
            <sp xml:id="SDZ5-Redna-28-2011-05-17.sp78">
               <speaker>MAG. BRANKO GRIMS:</speaker>
               <p>Še enkrat vsem lep pozdrav!</p>
               <p>Po treh urah te razprave sem več kot trdno prepričan, da gre še za eno tistih tem, ki
               jih je sedanja vladajoča koalicija vrgla v politično areno samo zato, da ne bi
               govorili o tem, kako gospodarsko katastrofalno neuspešno koalicijo imamo na oblasti,
               ampak zato, da se pač ukvarjamo s takimi stvarmi. O tem me prepričuje način vaše
               razprave, spoštovani kolegi iz vladajoče koalicije. Naj opozorim samo na dva očitna
               nesmisla, pa ju bom obrnil, zato da bi razumeli, kako ima vsaka taka palica dva konca
               in kako pritlehne so tovrstne obtožbe, s katerimi manipulirate. Recimo, kolega iz SD
               je prej govoril o tem, da tisti, ki predlaganemu zakonu nasprotujemo, zagovarjamo,
               citiram, fašistoidne inačice. Pa bi spomnil tega spoštovanega kolega, da je med
               tistimi, ki je opozoril na neprimernost predlaganih rešitev v tem zakonu, tudi
               predsednik Slovenske akademije znanosti in umetnosti. Ali bo spoštovani kolega tudi
               Slovensko akademijo znanosti in umetnosti obtožil, da zagovarja fašistoidne inačice?
               Kako je potem taka obtožba pritlehna in na kratkih nogah, najbrž ni treba razlagati.
               Ali pa druga podobna pretiravanja. Prej je tudi kolega iz SD govoril o, citiram,
               "zažiganju družbeno nesprejemljivih žensk na grmadi". Spoštovanega kolega bi želel
               spomniti, da bi dogajanje pred več sto leti, o katerem je govoril, lahko poiskali
               tudi nekoliko bližje, kajti pred samo nekaj desetletji je bilo na stotine, celo
               tisoče družbeno nesprejemljivih žensk živih zazidanih v Hudo jamo in smo potem lahko
               na slikah videli tista grozljiva skrivenčena okostja, ko so se poskušale prebiti
               skozi beton, ki so jim ga revolucionarji nalili pred njihove obraze. Grozljivo, da
               bolj ne bi moglo biti. Tako je to, kadar se v imenu ideologije odstranjuje družbeno
               nesprejemljive ženske, spoštovani kolegi. Ampak vsak naj pomete pred svojim pragom.
               Zgodovinski spomin za dlje nazaj naj vam ne zabriše tistega, kar se je zgodilo pred
               samo nekaj desetletji in je v narodovem spominu še toliko bolj živo in toliko bolj
               obsojanja vredno. Iz tega razloga bi tudi spomnil, da je zelo žalostno, če govorimo o
               vrednotah, da imamo predsednika države, ki o tem nepopisnem zločinu ni vedel drugega
               reči, namesto da bi ga nedvoumno obsodil, tako kot je to skladno z evropskimi
               vrednotami naredil tudi Evropski parlament in Svet Evrope, da je začel nekaj govoriti
               o drugorazredni temi. No, in če take stvari zdajle vendarle poskušamo spraviti nazaj
               v okvir prava. Veseli me edino, da je kolega Levanič pa vendarle govoril tudi o
               Splošni deklaraciji človekovih pravic. Vendar naj mu razložim, kaj pomeni beseda
               "in", kadar gre za tovrsten stavek, kot je tisti, ki sem ga prej citiral. Namreč, če
               govori o obeh spolih in je vmes besedica "in", tako kot to 16. člen nedvoumno govori,
               potem pomeni, da sta pogoj oba spola. Kaj torej ta stavek pomeni, če ga tako pravilno
               beremo: da sta potrebna oba spola za to, da skleneta zakonsko zvezo in ustanovita
               družino. Oboje v tem zaporedju ta člen tudi povezuje. Tudi to je v pravu vedno
               pomembno. To se pravi, če želite slediti pravnemu redu – in spomnil bi, da po
               slovenski ustavi ratificirane mednarodne pogodbe zavezujejo neposredno –, potem je
               treba to upoštevati tudi, ko sprejemate zakonodajo. To se pravi, da je tisto, kar vi
               tu zagovarjate, v očitnem nasprotju s Splošno deklaracijo človekovih pravic. Kajti če
               bi veljalo to tako, kot vi zagovarjate, povsem prosto, gre pa za manipulacijo s
               pojmom, saj mu hočete dati nekatere pomene, ki jih v tem ni imel, potem bi morala
               biti besedica "ali" vmes, pa ni, ne v prvem ne v drugem delu tega stavka, oboje
               Splošna deklaracija človekovih pravic povezuje, oba spola kot pogoj, kot pogoj za
               sklenitev zakonske zveze in za osnovanje družine. In če potem sledimo tej deklaraciji
               še naprej, še enkrat preberem 3. člen: "Družina je naravna in temeljna celica družbe
               in ima pravico do družbenega in državnega varstva." Ko gre za državno varstvo je
               jasno, da gre za akte države, če želite, tudi na zakonodajni ravni, zdaj, ko odločamo
               o tem zakonu. Ko pa gre za družbeno varstvo, pa gre za odnos celotne družbe do
               družine, kot še enkrat poudarjam, po Splošni deklaraciji človekovih pravic naravni in
               temeljni celici družbe. In v tem delu, gospe in gospodje, je celo vaša današnja
               razprava žal v velikem delu v očitnem nasprotju s Splošno deklaracijo človekovih
               pravic. Zato bi bilo dobro, da ta akt umaknete iz procedure, da ga zavrnete in da
               poiščemo rešitve, o katerih bi lahko dosegli visok družbeni konsenz, ker bi ga o tako
               pomembni temi, kot je zaščita družine, kar je ustavna kategorija, zaščita pravic
               staršev in otrok, zagotovo morali doseči.</p>
            </sp>
            <sp xml:id="SDZ5-Redna-28-2011-05-17.sp79">
               <speaker>PODPREDSEDNIK MILAN POTRČ:</speaker>
               <p>Hvala lepa.</p>
               <p>Izvolite, gospod Rožej. Razprava k 3. členu? Še vidim več rok. Potem pa prosim, kdor
               želi še razpravljati k 3. členu, naj se prijavi.</p>
               <p>Gospod Rožej, izvolite.</p>
            </sp>
            <sp xml:id="SDZ5-Redna-28-2011-05-17.sp80">
               <speaker>VITO ROŽEJ:</speaker>
               <p>Hvala lepa ponovno za besedo.</p>
               <p>Ker je tema 3. člena in amandmaja k njemu zakonska skupnost in pomen zakonske zveze
               in družina, pač ne bom razpravljal o tem, kam na lestvici pritlehnosti pa sodi,
               recimo, ustavna obtožba predsednika države na podlagi fabriciranih dokumentov, ampak
               se bom rajši lotil teme amandmaja.</p>
               <p>Tisto, kar se je pokazalo tudi v razpravah, je, da je družina nekaj, kar je nam vsem
               svetega in kar nam je vsem blizu in kar nam je vsem vrednota in za kar se vsi
               zavzemamo. Tisto, kar pa je razlika med nami, je pa to, da nekateri menimo, da
               obstaja več vrst družin in da ni samo tista, v kateri mi živimo, edina zveličavna,
               drugi pa, da je zveličavna samo ena in edina, da vse ostale ne bi smele obstajati.
               Nihče si ne upa iti tako daleč, da bi si upal reči – zato je treba otroke iz teh
               družin pobrati in jih dati v neke "normalne" družine, potem bo spet vse lepo in v
               redu –, ker očitno je tovrstno vzvišenost pa prepotentnost vseeno malo nepopularno
               kazati. Vzrok za takšna stališča pa vsekakor ostaja ta, ki sem ga opisal. Stališče,
               da morajo rešitve, ki jih prinaša družinski zakonik, biti pisane na kožo večini, so
               še kako zgrešene. Rešitve, ki jih prinaša ne samo družinski zakonik, ampak vsi
               zakoni, morajo biti pravične za vse in, se pravi, rešitve družinskega zakonika morajo
               biti pravične za vse družine in družin je več in različne so. In tudi v istospolnih
               skupnostih živijo otroci, torej so tudi te istospolne skupnosti z otrokom istospolne
               družine. In čas bi bil, da se vsi naučimo to izgovarjati: "Istospolna družina je tudi
               družina." Ne pa dajati vse stvari v navednice, govoriti o tako imenovanih, podobno
               kot o izbrisanih, in še kaj. Takšno je stanje, takšna je družbena realnost. Če je
               želel, recimo, kolega Pojbič dokaz, da lahko istospolne skupnosti skrbijo tudi za
               prokreacijo, ima v Sloveniji več deset dokazov za to. Gre večnoma za lezbične
               družine, ki vzgajajo te otroke. Ni dovolj za to, da je otrok srečen v družini, samo
               njegovo spočetje; tukaj je resda potrebna ženska in moška spolna celica. Tisto, kar
               pa je največja groza vsakega pravega patriarhalnega moškega, slovenskega kerlca,
               dedca, moškega, mačota, če hočete, je pa to, da je prišla znanost in da je prišla
               ekonomija in da je prišla emancipacija žensk tako daleč, da lahko same vzgajajo
               otroka – saj recimo tam v prvi vrsti kolegica Jerajeva je dober primer – in da je,
               skratka, moški v družini nepotreben, če si svoje vloge ne zasluži. Koliko izmed nas
               si ne zasluži biti oče, dobiti kakšno priznanje za to? Ure in ure, dneve in dneve
               visimo tukaj notri. Ali se posvečamo svojim družinam? Žal ne toliko, kot bi si
               želeli, žal ne toliko, kolikor bi se morali. Ženske vzgajajo otroke same, in to lahko
               naredijo. Znanost in medicina pa sta prišli tako daleč, da smo seveda lahko
               zreducirani, če hočete, samo še na plemenske žrebce. Najboljši med nami bodo darovali
               seme, ostali pa smo pa pač za odmet. Nepotreben spol smo, če želite. Ženske so
               močnejši spol, nismo moški tisti, dlje živijo in tudi bolje se razumejo med seboj,
               lažje se kaj zmenijo. Živ dokaz je Državni zbor – preveč moških nas je noter, zato se
               pa težko kaj zmenimo. In to je tisto, kar je glavna groza patriarhalnega moškega,
               zato on rabi zakonsko zvezo, zato rabi neke tabuje, zato rabi neke prepovedi, zato
               rabi neka trdna pravila, in vse, kar se tem pravilom izmika, ni prav, ni v redu, ne
               sme biti – pa je lahko. Življenje samo nam je pokazalo, da je takih družin veliko in
               še več jih bo.</p>
               <p>In težko razumem stališče, recimo, kolega Hrovata, ki sprašuje, ki pravi, da si
               istospolne partnerske skupnosti ne zaslužijo mesta v družinskem zakoniku. In še
               enkrat naj ponovim, nihče ne izenačuje statusa istospolnih partnerskih skupnosti s
               heteroseksualnimi družinami. Želimo pa predlagatelji s tem zakonikom izenačiti status
               istospolnih družin z vsemi ostalimi družinami. Ker otroci, ki živijo v teh in onih
               družinah, si najbrž zaslužijo vse pravice, zato vprašam jaz vas, kolega Hrovat, kam
               pa sodijo otroci iz istospolnih družin? Ali ti otroci sodijo v družinski zakonik ali
               bomo v posebnem zakonu urejali njihove pravice zato, ker je spolnost njihovih staršev
               drugačna od moje ali vaše spolnosti? Ali midva, ali mi našo spolnost kažemo svojim
               otrokom, ali to oni sploh vidijo, oni sploh vedo kako in kaj?! Ne, tega se otrokom ne
               kaže, kasneje šele, ko so dovolj stari, se o tem kaj pove, če živijo v liberalni
               družini, če pa ne živijo, pa pač nikoli ne izvedo in so pač polni nekih predsodkov in
               imajo zaradi tega težave v kasnejšem življenju. Skratka, spolna usmerjenost staršev
               ni tisto, v čemer bi se sreča ali nesreča otrok v neki družini razlikovali. In tukaj
               želite iz muhe napihniti slona.</p>
               <p>In zakaj je treba tovrstno rešitev braniti, kot je rekel kolega Žerjav, do zadnje
               kaplje krvi? Zato, ker je pravična za vse otroke. Saj menda ne moremo reči kot eden
               vaših modrecev: "Ni važno, kakšen je, važno, da je naš." Ni važno, kakšni so odnosi v
               družini, važno, da je naše sorte družina. Za vse, ki pa ne živijo v naše sorte
               družini, za te se nam pa žvižga. Seveda gre za ideologijo, za točno to ideologijo
               gre, ki sem jo omenil. Če je naš, je vse v redu, če pa ni naš, pa ne bo nikoli dobro.
               Zato, ker je, skratka, ta družinski zakonik pravičen do otrok iz raznovrstnih družin,
               zato ga je treba tako braniti do zadnje kaplje krvi. In ne gre za dilemo o tem, ali
               mi branimo pravice otrok ali branimo pravice istospolnih. Gre za dilemo o tem, ali mi
               otrokom v istospolnih partnerskih skupnostih priznavamo pravice ali ne. In mene
               zanima, kdo ima to moralno pravico, da otrokom, ki živijo v istospolnih partnerskih
               skupnostih, odreka njihove pravice. Sram naj ga bo!</p>
            </sp>
            <sp xml:id="SDZ5-Redna-28-2011-05-17.sp81">
               <speaker>PODPREDSEDNIK MIRAN POTRČ:</speaker>
               <p>Hvala lepa.</p>
               <p>Besedo ima gospod Luka Juri.</p>
            </sp>
            <sp xml:id="SDZ5-Redna-28-2011-05-17.sp82">
               <speaker>DR. LUKA JURI:</speaker>
               <p>Hvala lepa. Lep pozdrav!</p>
               <p>Danes smo slišali tri zanimive argumentacije, ki bi jih bilo treba še enkrat
               analizirati. Prva, da enostavno istospolna družina in torej tudi potem posvojitev
               otrok s strani enega od dveh partnerjev, ni sprejemljiva, zato ker tega narava ne
               predvideva. In zato, ker tega narava ne predvideva, tudi človek nima pravice, da bi
               nekaj takega uveljavil. Pri takšnih argumentacijah včasih pomaga razprava in
               razmišljanje ad absurdum, da z nečim pretiravamo, pa vidimo, do kam nas pripelje
               dosledno razmišljanje v to smer. Dosledno razmišljanje v to smer nas pripelje do
               tistega, v kar sicer nekatere ekstremne krščanske skupnosti v Združenih državah
               Amerike verjamejo, da niti zdravnik ni v skladu z načeli družbe, da niti zdravljenje,
               da niti katerikoli človeški poseg v to, da bi rešili življenje, da bi izboljšali
               zdravje ali karkoli drugega naredili, česar narava sama ni povzročila, da ni v skladu
               z našo družbo. Z logiko, da enostavno nečesa si ne smemo dovoliti, ker tega narava ne
               dopušča, bi morali enostavno prepovedati vsa zdravljenja. Če nekdo umira zaradi raka,
               pustimo, naj umre, če nekdo umira zaradi pljučnice,pustimo, naj umre, saj je narava
               očitno tako odločila. In tako naprej. Seveda ta logika je popolnoma nesmiselna, in s
               to nesmiselnostjo vidimo, kam nas pripelje takšno razmišljanje. Človek je v dobrem in
               v slabem uspel organizirati družbo, organizirati svet tako, kot je sam želel in kot
               je sam mogel. Človek si je izboljšal okolje, v katerem živi in temu pravimo
               evolucija, temu pravimo razvoj, temu pravimo civilizacija. Jaz mislim, da je en korak
               naprej v tej civilizaciji tudi to, da sprejmemo in se ne sprenevedamo in da
               ugotovimo, da naša družba je takšna, kot je, in da jo takšno v polnosti, s tisto
               krščansko ljubeznijo, s katero danes to zavračamo, sprejmemo. To je en argument.</p>
               <p>Drugi argument, ki se, po mojem, napačno postavlja, je dilema: pravice istospolnih
               družin ali pravice otrok. Jaz mislim, da je ta dilema popolnoma na glavo postavljena,
               kajti eno gre z drugim. Mi se tu ne pogovarjamo konec koncev o pravici istospolnih
               ljudi, da imajo lahko otroke, da se lahko poročijo. Pogovarjamo se o pravici otroka,
               da ima svojo varnost v družini, ki ga ljubi. Torej, pravici gresta isto pot, ne
               nasproti.</p>
               <p>Tretja zadeva, ki pa je najbolj simbolne narave. Sicer jaz sem imel srečo, da sem se
               rodil leta 1977, tako da tega nisem nikoli doživel, ampak vem, da menda po vojni, v
               tistih najbolj svinčenih letih, marsikaj se je v tej naši družbi v imenu komunizma
               prepovedalo. Danes prav tisti, ki toliko pljuvajo na ta komunizem, delajo isto:
               prepovedujejo, onemogočajo, namesto da bi odpirali, da bi ljubili svobodo in da bi
               uresničevali svobodo. Mislim, da že iz same te predpostavke bi bilo se za še enkrat
               zamisliti in ugotoviti, da če smo pred 20 leti se odločili za večjo pluralnost, za
               večjo svobodo, je smiselno, da smo v imenu te pluralnosti in v imenu te svobode,
               katero smo vsi sprejeli, dosledni in da nadaljujemo na poti svobode, na poti
               pluralnosti in na poti spoštovanja človekovih pravic, predvsem otrok. Hvala.</p>
            </sp>
            <sp xml:id="SDZ5-Redna-28-2011-05-17.sp83">
               <speaker>PODPREDSEDNIK MIRAN POTRČ:</speaker>
               <p>Hvala.</p>
               <p>Gospa Andreja Rihter, izvolite.</p>
            </sp>
            <sp xml:id="SDZ5-Redna-28-2011-05-17.sp84">
               <speaker>MAG. ANDREJA RIHTER:</speaker>
               <p>Hvala lepa za besedo, spoštovani podpredsednik. Pozdrav vsem!</p>
               <p>Tako kot kolega Kumer se tudi jaz prvič oglašam v zvezi z vsebino družinskega
               zakonika. Na razpravo, ki jo poslušam, predvsem pa na veliko agresivnost posameznikov
               ali tudi mreže, ki nas zaposlujejo že kar nekaj dni, ali pred vsako obravnavo, ko je
               bil družinski zakonik obravnavan na naših odborih, moram reči, da, seveda govorim pa
               iz svoje lastne izkušnje, da amandmaja Slovenske demokratske stranke sploh ne morem
               podpreti: da življenjska skupnost ženske in moškega, se pravi zakonska skupnost je
               življenjska skupnost ženske in moškega in tako naprej. Sama sem odraščala z materjo,
               še danes se ljubiva, se imava zelo radi in ena brez druge ne moreva. In noben ne bo
               rekel, da je potem družina obveznost treh ljudi, dveh odraslih in enega otroka, kajti
               družina pomeni resnično ugodje in samospoštovanje do vzgoje, do prostosti, do
               odgovornosti otroka, da odraste v samozavestnega človeka.</p>
               <p>V enem izmed pisem, v poplavi SMS-ov, kjer govorijo tudi o tem, da si samo v klasični
               družini lahko pridobiš samozavest; jaz mislim, da sem dovolj samozavestna zaradi
               ljubezni, zaradi odgovornosti in zaradi nesprenevedanja v svojem okolju, v svoji
               družini, z mojo materjo, ki sem jo imela v tem otroštvu.</p>
               <p>Ko je kolega Luka pred menoj ravnokar govoril tudi o prepovedi; ne vem, kako lahko
               nekateri poslanci s tako lahkoto kar posplošujete na to slovensko prebivalstvo dveh
               milijonov, kar v množini govorite. Ampak danes v tej Sloveniji imamo primere, ko
               otrocio živijo skupaj z istospolnimi partnerji, ko so otroci še vedno zanemarjeni v
               družini, pretepeni, da nimajo osnovnih pogojev, da bi lahko imeli spoštovanje v
               svojem lastnem okolju, v družini, spoštovanje s strani očeta in spoštovanje s strani
               matere, da je kakšno drugo okolje tisto, ki vpliva na tega otroka, da si ne more
               pridobiti niti samospoštovanja niti samoodgovornosti. In ko govorimo o družinskem
               zakonu – kako se znamo poslanci zatirati in kako širite to negativno misel, kako je
               vse slabo. Ampak s tem zakonikom resnično otrok pridobiva mnogo pozornosti in
               bistveno vsega tega predloga je, da je otrok spoštovana oseba. Ko govorite in se
               sprašujete in greste vedno v tisto grozno preteklost, pa se čudim, spoštovani kolegi
               nasproti, da se ne spomnite leta 1942 in 1941, ko so matere in otroke ločevali in so
               otroci, 650 jih je bilo, ostali brez staršev, pa nobeden se ni zmenil za njih. In
               danes se mi zdi, da ponovno, ob nepriznavanju situacije, ki jo tudi imamo, delamo
               isto stvar. Prepovedujemo, izločujemo, izključujemo iz družbe nekaj, kar med nami je.
               Ne vem, kako lahko govorimo o srečni družini z materjo in možem, ko vemo, da je vsaka
               četrta zakonska zveza v Sloveniji prekinjena. Pa bi se potem tudi vprašala, zakaj.
               Ali zaradi tako velikega vzora srečne družine med moškim in žensko in otrokom. In ne
               nazadnje tudi statistika govori in zaradi tega imamo priznano zunajzakonsko skupnost,
               kajti na tisoč prebivalcev je v Sloveniji najmanj sklenjenih zakonskih zvez in to bi
               nas verjetno moralo pa skrbeti, posebej seveda naše poslance in seveda vse ostale,
               zakaj toliko malo zaupanja med mladimi v to zakonsko zvezo – resnično potrjevanje
               odnosa med moškim in žensko. Seveda v celoti podpiram zakon, ki je pred nami, in
               moram še enkrat reči, da je v tem 3. členu, in se verjetno tudi ne bom oglašala, v 4.
               členu, kjer je tudi veliko debate o tem, kako je treba izločevati v naši Sloveniji,
               izločevati iz družbe, pomembno, da bi znali pogledati okoli sebe in prepoznavati
               različnost in drugačnost. Danes mladi, veste, prek novih tehnologij, prek ne nazadnje
               poznavanja, gledanja na svet in način življenja, imajo tudi druge vrednote. Vrednote
               se spreminjajo v družbi, vsakih deset let jih ponovno prepoznavamo. Nekateri živimo
               seveda s starimi vrednotami in te nove vrednote zelo težko prepoznavamo. Vendar, če
               imamo okoli sebe ljubeče ljudi, matere, očete, stare mame in stare očete, ne nazadnje
               pa svoje otroke, ki jih spoštujemo, da so drugačni in da imajo pogled na družbo
               drugačen, je lahko tista največja vrednota nas samih, da to vidimo in opazimo. In
               danes mladi ljudje v naši družbi že živijo tako in z njimi tudi otroci, ki jih
               nekateri spoštovani poslanci zavračate in izključujete. Namreč, nikjer ne govori
               predlog zakonika, da bi karkoli zaničevali ali odpravljali obstoječo družino. Daleč
               od tega. Z zakonikom in s predlogom želimo prepoznati tisto, kar v naši družbi že
               obstaja, in to je predvsem skrb za otroke. Še vedno so v manjšini, vendar mislim, da
               živijo srečno in da bi si želeli tudi samospoštovanja in lepega otroštva, predvsem pa
               mladosti v tej naši Sloveniji.</p>
               <p>Tako da zavračam in seveda ne morem podpreti predloga amandmaja k 3. členu. Hvala
               lepa.</p>
            </sp>
            <sp xml:id="SDZ5-Redna-28-2011-05-17.sp85">
               <speaker>PREDSEDNIK MIRAN POTRČ:</speaker>
               <p>Hvala lepa.</p>
               <p>Gospod Ljubo Germič.</p>
            </sp>
            <sp xml:id="SDZ5-Redna-28-2011-05-17.sp86">
               <speaker>LJUBO GERMIČ:</speaker>
               <p>Hvala lepa za besedo. Lep pozdrav!</p>
               <p>Torej naše stališče je bilo jasno. Ko smo podprli družinski zakonik, smo jasno
               utemeljili to z več razlogi, omenil bi samo dva. Prvič, da je družinski zakonik
               temeljno skrb posvečal in posveča skrbi za otroka, neodvisno od tega, v kakšni
               skupnosti živi, in da družinski zakonik naj ne prinaša nobene diskriminatornosti v
               odnosu do katerekoli osebne značilnosti. Ko so se pojavili kompromisi glede na
               različna stališča, pritiske in kaj jaz vem kaj, seveda smo bili zadržani in nismo
               podpirali takšnih sprememb. V času razprave sem, in ko danes spremljam razmere in
               dialog v okviru sprejemanja tega zakona, se vprašam, ko pogledam tole dvorano, vidim
               med nami na prvi pogled lahko razlike in vprašam se, ali sem pripravljen tolerirati
               te različnosti, kajti lahko najdem veliko razlogov, da mi kakšna od teh različnosti
               ni všeč. Zgodovina je pokazala, da smo bili zadržani do sprejemanja različnosti
               zaradi nevednosti ali pa tudi zaradi netolerantnosti. Ampak nekih procesov, nekih
               resnic se ni dalo zaustaviti, neodvisno od tega, kakšni procesi in kakšne aktivnosti
               so se izvajale. Kot primer bom navedel samo Galileja, ki so mu hoteli naložiti, naj
               prizna, da se sonce še vedno vrti okoli zemlje, ne pa zemlja okoli sonca. Kljub
               objavljanju njegovih strokovnih del je priznal, med temi, ki so to od njega
               zahtevali, da je sonce še vedno tisto, ki se vrti okoli zemlje. Seveda je kasnejša
               znanost dokazala, da temu ni tako. To ne pomeni, da danes, ko nekateri govorijo, da
               večinsko javno mnenje pravi drugače, kot poskuša urejati ta družinski zakonik.</p>
               <p>Sprašujem se, kakšna je naloga zakonodajalca – ali naj išče rešitev za to, da ne bomo
               nikogar izključevali, ali naj zavestno sprejema odločitve, s katerimi bomo povzročili
               krivice. In danes vemo, da je zakonodaja takšna, da otroci v različnih skupnostih
               nimajo enakih pravic. Če lahko razumemo to toleranco, potem kot zakonodajalci ne
               moremo slediti temu, da netolerantnost do tistih, ki jim povzročamo krivice, lahko
               zavestno sprejmemo v neko zakonsko besedilo. Kajti kot zakonodajalec ne menim, da
               ravnamo prav, če večina tako misli, saj je bilo velikokrat dokazano, da tudi če
               večina nekaj misli, se lahko kasneje pokaže, da to ni bilo prav. Seveda govorim o
               razmisleku; ko govorimo o tem, da živijo nekateri na luni, gre za retorično
               vprašanje, komu je to vprašanje namenjeno.</p>
               <p>Danes ta družinski zakonik, tudi v okviru tega 3. člena, ko govorimo o življenjski
               skupnosti, kaže na to, kakšen je odnos družbe do tega vprašanja. Zakaj? Ker rešitve,
               ki jih prinaša ta družinski zakonik, govorijo o tem, da naj nikomur ne povzročamo
               škode. In družini moškega, ženske in otrok rešitve, ki obravnavajo tudi drugačne
               skupnosti, ne prinašajo škode, in to je ključno sporočilo. Torej, ključno sporočilo,
               obseg urejanja pravne norme, se širi tudi na tiste, ki jih do zdaj nismo vključevali,
               na podlagi tolerantnosti in spoznanj naše različnosti. Vsi smo ujetniki svojega
               telesa in takšni smo prišli na svet. In na to tisti, ki se rodimo, ne moremo
               vplivati. Sam poskušam razumeti tiste, ki živijo drugače od mojih prepričanj, ki
               živijo po drugačnih izkušnjah, z drugačnimi čustvi, po drugačnih notranjih vzgibih,
               toda ne na način, da jih prepričujem in jim vsiljujem, da morajo živeti tako, kot
               živi nekdo drug. In tu se mi zdi kvaliteta tega družinskega zakonika – ne preprečujmo
               nečesa, kar večina živi, in naj ta večina ne preprečuje, da nekdo živi drugače. Ampak
               te drugačnosti ne sprejemati na način, da ta drugačnost pogojuje potem tudi kakšno
               pravico tej večini, ki živi na nek ustaljen, tradicionalen način. Preveč je danes
               podatkov o tem, da si življenje, kakorkoli ga reguliramo, najde svojo pot, če seveda
               ta regulativa ne sledi nekim družbenim dognanjem in družbenim spoznanjem. Mislim, da
               ni danes nikogar več, ki bi preprečeval umetno oploditev tistim parom, ki ne morejo
               biti po naravni poti deležni te sreče, da dobijo otroka. Ampak v preteklosti temu ni
               bilo tako. In prepričan sem, da čas, ki danes še ni pravi za to, da bi lahko to
               različnost sprejeli, da bo v prihodnje tudi prišlo do tega, da bomo lahko govorili,
               da bomo tako tolerantni in bomo te pravice namenili, tiste, ki jih uživamo mi, tudi
               tistemu, ki je mogoče drugačen in ima drugače poglede. In ključno sporočilo tega
               družinskega zakonika je, da na enakopraven način urejamo pravice otrok v vseh
               skupnostih, v katerih živijo. In tukaj se meni zdi temeljno sporočilo, ne da
               povzročamo škodo, krivice ali kakšne slabe odločitve komurkoli, v katerikoli in v
               kakršnikoli življenjski skupnosti živi. In to se mi zdi ključno sporočilo tega
               zakonika, ki je seveda povezano z amandmajem k temu 3. členu in seveda potem tudi v
               nadaljevanju k 4. členu. Sam in iz literature je velikokrat možno spoznati dvojnost
               ljudi. Jaz nisem za to, da sama neka izjava obljube, trajne ljubezni, zvestobe,
               spoštovanja, sama po sebi prinese to, kar je ključ za odgovornost pri sklepanju
               zakonske zveze ali pa odgovornost tudi takrat, ko do te zakonske zveze ne pride in
               prihaja do odgovornosti na podlagi skupnih odločitev za skupno življenje. Kajti tukaj
               so tiste vrednote, ki jih je treba gojiti, ne pa da deklarativno počnemo eno, na
               izvedbeni ravni pa velikokrat ravnamo bistveno drugače. Zato se mi zdi, da tak
               amandma k temu 3. členu, ob vsem zavedanju, da si seveda želimo idealnega stanja, da
               realnost govori pa bistveno drugače. In da je realnosti pač treba slediti tudi na ta
               način, da seveda takšen amandma potem ni vreden, torej ni za to, da bi ga lahko
               podprl. Hvala lepa.</p>
            </sp>
            <sp xml:id="SDZ5-Redna-28-2011-05-17.sp87">
               <speaker>PODPREDSEDNIK MIRAN POTRČ:</speaker>
               <p>Hvala lepa.</p>
               <p>Besedo ima Franc Bogovič.</p>
               <p>Izvolite.</p>
            </sp>
            <sp xml:id="SDZ5-Redna-28-2011-05-17.sp88">
               <speaker>FRANC BOGOVIČ:</speaker>
               <p>Nekateri ste že povedali, da se prvič oglašate pri tem, sprejemanju tega zakonika,
               tudi sam se sedaj prvič oglašam in bom tudi zelo kratek. V Slovenski ljudski stranki
               kot stranki, ki prisega na naravne zakonitosti in tudi krščanske vrednote, smo pri
               sprejemanju tega zakona ob vsesplošni želji in tudi pravilni usmerjenosti zakonika,
               da zaščitimo pravice otrok in jih tudi zapišemo na sodoben način, ugotovili, da pač
               enostavno liberalni del vlade oziroma posamezniki po posameznih strankah vztrajno
               vstavljajo tudi v ta zakon, naj temu rečem, kukavičje jajce, s katerim želijo
               zakonsko zvezo izenačiti s partnersko skupnostjo. V Slovenski ljudski stranki smo,
               tudi v stališču poslanske skupine, izrazili s tem nestrinjanje in zato nam je žal, da
               bo po vsej verjetnosti ta zakon, ki ima celo vrsto dobrih vsebin, zaradi teh
               ideoloških vsebin na koncu tudi deležen, najbrž danes, sprejema, v nadaljevanju pa
               tudi na referendumu preprečitve z večinsko voljo slovenskega ljudstva. Mislim, da
               vlada in vladna koalicija na tej točki še enkrat delata napako in bi lahko dobra
               določila sprejeli, sprejeli določila, ki so danes primerna, da se v zakon vgradijo,
               ta del pa prepustili mogoče za kasnejši čas, ko bo evolucija človeštva, kot sami
               pravite, dosegla še večji razvoj, zaenkrat nam pa, kot sem že dejal, tako naravne
               zakonitosti in tudi krščanske vrednote ne dopuščajo, da bi takšen zakon podprli.</p>
            </sp>
            <sp xml:id="SDZ5-Redna-28-2011-05-17.sp89">
               <speaker>PODPREDSEDNIK MIRAN POTRČ:</speaker>
               <p>Hvala lepa.</p>
               <p>Želi še kdo razpravljati k 3. členu? Izvolite, kdor želi razpravljati, naj se
               prijavi.</p>
               <p>Gospod France Cukjati, izvolite besedo.</p>
            </sp>
            <sp xml:id="SDZ5-Redna-28-2011-05-17.sp90">
               <speaker>FRANCE CUKJATI:</speaker>
               <p>Hvala za besedo.</p>
               <p>Jaz bom za razliko od mnogih drugih govoril o 3. členu in amandmaju k temu členu.
               Eden od poslancev, za katerega je značilno, da sicer lepo govori, ampak zelo lahkotno
               uporablja zelo žaljive besede, kot je recimo "fašistoidni" in podobno, je rekel
               takole: "Jaz vem, zakaj sem sklenil zakonsko zvezo, in to države nič ne briga." Jaz
               mislim, da je takšen odnos do njegove zakonske zveze povsem sprejemljiv, je logičen.
               Imamo celo različne oblike skupnega življenja, ne samo zakonsko zvezo, imamo
               zunajzakonsko skupnost, za katero se sploh ni treba nikjer pokazati, lahko je na
               skrivaj, vso svojo intimo in čudovito ljubezen na skrivaj vodi, imamo tudi istospolno
               partnersko skupnost, ki je opredeljena in ljudje skupaj živijo, upam, da srečno,
               čeprav se pogosto ločijo, pa vendarle, to je svoboda. Sprašujem se pa, zakaj ob tej
               pestri ponudbi skupnega življenja, različnih oblik skupnega življenja, za kar vsi
               pledirate. In tudi nikogar nisem slišal, da bi omejeval to pestrost izbire skupnega
               življenja. Zakaj potem zakonsko zvezo razvrednotiti, ji odvzeti pomen? Zakaj črtati
               to, kar se resnično dogaja 6 do 7 tisočkrat na leto, ko si obljubijo slovesno vpričo
               prič, to se pravi pred javnostjo in državo? Zakaj to preprečevati? To je samo ena od
               oblik skupnega življenja in tisti, ki tako obliko zavračate, to je vaša stvar. Zakaj
               preprečevati to? To se sprašujem. Namreč, gospod Kumer je lepo rekel, sem za to, da
               se da vsem na izbiro široka paleta različnih skupnosti, seveda, ampak ne tako, da
               svoje odklonilno stališče do zakonske zveze izražate tako, da jo razvrednotite. To pa
               res, 13 do 14 tisoč Slovenk in Slovencev sklepa zakonsko zvezo na leto na tak način,
               kot smo v amandmaju opredelili. Ja, ali živite na luni, bom tudi jaz rekel, ali
               živite na luni, ali tega dejstva ne poznate? Saj se ločijo, mnogi se ločijo, vsak
               četrti. Ampak ali živite na luni? Zakaj tega ne priznati? Zakaj to razvrednoti,
               razvodeniti? Gospod Germič je lepo rekel: "Ne preprečujmo nečesa, kar večina živi."
               Samo toliko bi želel k temu amandmaju.</p>
            </sp>
            <sp xml:id="SDZ5-Redna-28-2011-05-17.sp91">
               <speaker>PODPREDSEDNIK MILAN POTRČ:</speaker>
               <p>Hvala lepa.</p>
               <p>Gospod Györek.</p>
            </sp>
            <sp xml:id="SDZ5-Redna-28-2011-05-17.sp92">
               <speaker>MIRAN GYÖREK:</speaker>
               <p>Hvala za besedo, gospod podpredsednik.</p>
               <p>V bistvu se nisem mislil oglašati, ker sem v prvi obravnavi, splošni obravnavi
               povedal nazorno stališče Slovenske nacionalne stranke, je pa v tem času prišlo do
               takih podatkov, informacij, da bi vseeno tukaj se malo priključil splošnemu stališču,
               ker vidim tudi, da se večina kolegic in kolegov dejansko ni preveč ravno
               skoncentrirala na amandma in 3. oziroma 4. člen, ampak gre tudi v razpravi precej
               splošno. Bi pa jaz tukaj vseeno omenil naslednje: sprašujem se, od kod ta ideja, od
               kod ta težnja, pobuda za sprejem tovrstnega predloga zakonika, družinskega zakonika.
               Vsem je jasno, da vse analize, ki so bile doslej narejene med Slovenkami in Slovenci,
               kažejo več ali manj z malimi odstopanji, da 8 do 9 Slovenk in Slovencev od 10 ne želi
               tega zakonika, vsaj v takšni obliki, kot je predlagan. Potem se sprašujem, čemu potem
               to pride tukaj na dnevni red in zopet razdvaja slovenski narod. In pa posredno se
               sprašujem o odgovornosti, dolžnosti nas poslank in poslancev do volivcev. Ne
               verjamem, kolegice in kolegi, ki tako zastopate ta predlog tega zakona v tej vsebini
               in obliki, da imate pooblastilo svojih volivcev. Ker potem te analize javnomnenjske
               ne bi bile take, kot so. Se pravi, koga v bistvu zastopate? Zastopate neki politični
               ideološki projekt, za katerega lahko samo vi osebno nosite odgovornost, ne more pa za
               to nositi odgovornost slovenski narod, ki vas je izvolil.</p>
               <p>Predvsem pa, kaj me je spodbudilo k tej razpravi. Prvo je itak jasno. Ta projekt tega
               zakona ni zrasel na slovenskem zelniku. Kajti, ko dobim informacije o financiranju
               vseh aktivnostih homoseksualnih akterjev v Sloveniji, se vprašam, sploh pa se lahko
               vprašamo o tem, je to sploh dopustno, da tuje organizacije, ko prebiram celo spiske
               financerjev homoseksualnih aktivistov v Sloveniji pa najdem med njimi tuja
               veleposlaništva, tuja homoseksualna združenja, večinoma iz Združenih držav Amerike, a
               smo si zaslužili, da nam nekdo vsiljuje to zakonodajo? Ali bomo na koncu res prišli
               tako daleč, da na sprejem in proces slovenske zakonodaje lahko vplivajo tujci celo
               tako daleč, da financirajo teh nekaj 100 aktivistov v Sloveniji? Da ne govorim
               splošno o davkoplačevalskem denarju, kot je bila Parada ponosa, in pa sredstva, ki
               jih Mestna občina Ljubljana namenja tovrstnim aktivnostim. Če držijo ti podatki, ki
               jih imam tukaj zbrane, da gre tukaj na stotine tisočev evrov financiranja tovrstnih
               aktivnosti in posredno je seveda namen sprejem take zakonodaje: Mestna občina
               Ljubljana, ameriška organizacija Astraea, ameriško veleposlaništvo v Ljubljani, potem
               se vprašam, ali je to slovenski zakon, ki ga sedaj nekateri želite tukaj vsiliti
               slovenskemu ljudstvu? Da obstajajo pomembne politične povezave med homoseksualnimi
               organizacijami in določenimi političnimi elitami v Sloveniji, je jasno kot na dlani.
               Skrbi me to, da med temi političnimi elitami nastopa podmladek nekaterih strank, kot
               so: Zares, SD, LDS in celo DeSUS, in nenazadnje tega niti ne skrivajo, saj so tudi
               financirani, prej sem rekel, od koga. Te organizacije očitno imajo namen vsiljevati
               nekemu ljudstvu, kot je to v našemu primeru, slovenskemu ljudstvu, projekte in
               ideologijo, katere mi ne sprejemamo. Gospa Potrata, ne se vznemirjati, očitno imava
               različne poglede na to in mislim, da imam pravico izraziti svoj pogled na ta predlog,
               ki ga vaša koalicija predlaga.</p>
               <p>Gre dejansko za izigravanje slovenskega prava in zakonodajnih procedur in tega v
               Slovenski nacionalni stranki ne moremo sprejeti. To ni prav. Če bomo pustili, da bo
               šlo tako daleč, potem se vprašam, o čem bomo Slovenci sami odločali o svoji
               usodi.</p>
               <p>Če se malo vrnem na tisto parada ponosa, kjer so navajali kot glavno sporočilo
               homoseksualni aktivisti, da so ogroženi in da je nujno, da se v slovenski družbi
               vzpostavijo tudi homoseksualne družine. Kdo je podpiral to parado ponosa, ni
               skrivnost, so se kar legitimirali sami na čelu parade. Žal, ponovno se zavedate,
               kolegice in kolegi, so vas pooblastili volivci, da poskusite vsiliti takšno
               zakonodajo? Mojih 1296 volivcev, dam roko v ogenj, niti eden, in si ne morem
               dovoliti, da bi sedaj glasoval za en zakon, takšen, kot ga predlagate, in šel s
               čistim obrazom ponovno kandidirat na volitve. Si vi to lahko privoščite? Pa ne bom
               govoril zdaj o vsebini določenih členov, ker sem že prej povedal, saj ste se večinoma
               vsi oddaljili od vsebine samega člena oziroma amandmaja in razpravljali precej na
               splošno.</p>
               <p>Skratka, v Slovenski nacionalni stranki takšnega zakona ne moremo sprejeti, pa ne
               zaradi našega osebnega mnenja, zaradi naše dolžnosti, obveznosti do naših volivcev.
               Takšen zakon, tudi če ga uspete sprejeti, ne bo odražal dejanske želje slovenskega
               naroda; zopet bo referendum, zopet se bomo spraševali, čemu toliko referendumov. Saj
               mora priti do njih! In jasen je že rezultat, vam vnaprej povem, kakšen bo rezultat
               tega referenduma. Zopet bo padel zakon, ki ni življenjski, ki ni proizvod želje
               slovenskega naroda. Prosim, če to razumete in nehajmo o tem nategovati zdaj sami sebe
               in delati razprtije. Imamo toliko pametnejših zadev, o katerih bi danes lahko v
               Državnem zboru razpravljali. Hvala.</p>
            </sp>
            <sp xml:id="SDZ5-Redna-28-2011-05-17.sp93">
               <speaker>PODPREDSEDNIK MIRAN POTRČ:</speaker>
               <p>Hvala lepa.</p>
               <p>Gospa Majda Potrata, izvolite.</p>
            </sp>
            <sp xml:id="SDZ5-Redna-28-2011-05-17.sp94">
               <speaker>MAG. MAJDA POTRATA:</speaker>
               <p>Hvala za besedo, gospod podpredsednik.</p>
               <p>No, saj se mi je zdelo potrebno samo opozoriti na to, da bi nekomu, ki je iz
               Slovenske nacionalne stranke, bilo mogoče pripisati, da priznava slovenskemu narodu,
               da je narod, zlasti če govorimo o tekstih in o državotvornosti, na kar se je takrat
               gospod poslanec tudi skliceval, ko je govoril o formaciji, ki se ji reče država.
               Ampak, to samo glede tega.</p>
               <p>Drugo pa, če kdaj, je zlasti v obdobjih krize, gospodarske, finančne ali moralne, o
               kateri nekateri radi govorijo, treba biti posebej pazljiv pri varovanju človekovih
               pravic, je v časih krize to nujno potrebno. In ena najpogosteje kršenih pravic je
               pravica manjšinskih skupnosti. In takrat, kadar je manjšina prizadeta, je
               diskriminirana in ne se čuditi, če smo v poročilih organizacij, ki se ukvarjajo z
               varovanjem človekovih pravic, pogosto omenjani kot tista država, ki tudi krši osnovne
               človekove pravice, zlasti ko gre za vprašanja manjšin, vprašanja verskih skupnosti in
               vprašanja istospolno usmerjenih. In mislim, da je popolnoma jasno nam vsem, vsaj bi
               moralo biti, da ustava narekuje poslankam in poslancem, da smo predstavniki vseh
               državljank in državljanov Slovenije. Tega ne bi smeli pozabiti.</p>
               <p>In zdaj k amandmaju k 3. členu. Tisti, ki zagovarjate amandma in ki ste celo vložili
               tak amandma, ste verjetno prezrli, da ima družinski zakonik v prvem delu samo uvodne
               določbe, in za uvodno določbo je tako, kot je postavljen 3. člen, čisto dovolj, če
               rečemo, da je zakonska zveza življenjska skupnost moškega in ženske, katere sklenitev
               pravne posledice in prenehanje ureja ta zakonik. Jaz bi čisto mirno lahko živela s
               prejšnjo definicijo, kakor smo jo imeli zapisano, ki ni ločevala nekaterih reči,
               zaradi katerih zdaj očitate, da smo celo neko prevaro se šli predlagatelji in tisti,
               ki smo podprli to delitev, ki jo zdaj imamo – poleg zakonske zveze in zunajzakonske
               skupnosti smo morali vpeljati še partnersko skupnost. Ampak tisto, zaradi česar je
               nemogoče podpreti amandma k 3. členu SDS, je pa to, da ima ta zakonik tudi drugo
               poglavje, ki govori o zakonski zvezi, in v tem poglavju je več delov, tudi postopek
               sklenitve je natančno definiran, to je četrti del ali četrto poglavje tega dela –
               sklenitev zakonske zveze – in vam ne bom naštevala vseh členov, ki natanko
               definirajo, kako je zakonsko zvezo mogoče skleniti. In o tem pravite, da bi morali
               govoriti tudi v tretjem delu v uvodnih določbah. Je odveč. Posebej nesprejemljivo pa
               je tisto, kar je zapisano v tretjem odstavku, ker izreka vrednostno sodbo o zakonski
               zvezi. Zakonska zveza je po definiciji zveza med moškim in žensko. Kdaj pa ta zveza
               dobi pomen, je pa stvar tistih dveh, ki zakonsko zvezo sklepata, zaradi tega, ker
               tisto, kar je pomembno in je v središču družinskega zakonika, je zapisano v 2. členu,
               to pa je, da je družina šele takrat, ko je otrok. In zame je popolnoma nesprejemljivo
               in celo žaljivo izrekati in vsiljevati tako vrednostno sodbo, kdaj dobi zakonska
               zveza pomen. Hvala.</p>
            </sp>
            <sp xml:id="SDZ5-Redna-28-2011-05-17.sp95">
               <speaker>PREDSEDNIK MIRAN POTRČ:</speaker>
               <p>Hvala lepa. Želi še kdo k 3. členu?</p>
               <p>Gospod Györek, izvolite.</p>
            </sp>
            <sp xml:id="SDZ5-Redna-28-2011-05-17.sp96">
               <speaker>MILAN GYÖREK:</speaker>
               <p>Hvala za besedo, gospod podpredsednik.</p>
               <p>Je ena zadeva, ki sem jo pa pozabil omeniti, pa me je zdaj kolegica Potrata
               spodbudila k temu, ko govori o pravicah, o spoštovanju človekovih pravic. Gre tukaj
               za eno manipulacijo govorjenja o spoštovanju človekovih pravic, ker v tem primeru sta
               tukaj dve zadevi. Eno je pravica do posvojitve otrok, druga je pa poroka istospolnih
               partnerjev, ki pa ni človekova pravica, kot ugotavljajo to strokovnjaki in to
               ugotavlja tudi Evropsko sodišče za človekove pravice, ki je dejalo, da takšne pravice
               niso del univerzalnih človekovih pravic. Zato države Evropske unije tudi niso dolžne,
               zavezane sprejemati takšne zakonodaje, ki bi implicirala tovrstne pravice. Torej gre
               tukaj očitno za eno manipulacijo s pojmom človekovih pravic, je že skorajda jasno.
               Dejstvo je, kdo manipulira s to obrazložitvijo človekovih pravic – zopet kolegice in
               kolegi v koaliciji. In ne vem, zakaj je to potrebno, da danes dejansko želite doseči
               eno vrednostno spremembo slovenske družbe s tovrstnimi obrazložitvami človekovih
               pravic, katerih, kot sem že rekel, velika, velika večina Slovenk in Slovencev ne
               sprejema in to vam nikakor ne bo uspelo. Da ne govorim nadalje o samem
               vsebinsko-socialnem eksperimentu z otrokom. Ko govorite, da gre za otroka – ne,
               kolegice in kolegi, gre za homoseksualne partnerje, gre v prvi vrsti za njihove
               koristi. Če bi se čisto hipotetično vprašali, morda zveni bizarno: če dva starša
               umreta in da sta ta dva starša, kolegice in kolegi, vi, pa imate majhnega otroka,
               sinčka – bi mu privoščili, da ga posvojita dva homoseksualca? Nikoli. Dajte se v
               takšen primer. Je potem tukaj res vaša odkrita želja izraziti neko dobrobit otroka?
               Ja, morda zveni v besedah lepo, ampak ne mojega, to pa ne. To pa ne bo šlo. Če pa ste
               tako daleč liberalni, pa tako dejansko sprejemate tovrstne želje in ta projekt, potem
               pa vas res ne razumem. Hvala.</p>
            </sp>
            <sp xml:id="SDZ5-Redna-28-2011-05-17.sp97">
               <speaker>PREDSEDNIK MIRAN POTRČ:</speaker>
               <p>Hvala lepa. Želi še kdo?</p>
               <p>Gospod Rožej, vas vidim. Proceduralno? Izvolite.</p>
            </sp>
            <sp xml:id="SDZ5-Redna-28-2011-05-17.sp98">
               <speaker>VITO ROŽEJ:</speaker>
               <p>Hvala lepa gospod predsedujoči.</p>
               <p>Želel bi samo opozoriti, da smo v drugi obravnavi, obravnavamo amandmaje, in da ne
               govorimo več o prvi obravnavi, kjer je bila vsebina takšna, kot je rekel kolega
               Györek. Smo pa tukaj pri kompromisnem predlogu, ki teh hipotetičnih primerov,
               kakršnega je navedel kolega Györek, sploh ne omogoča. Tako da, toliko bi bilo vredno
               opozoriti poslance, ki ne vedo, da smo pri drugi obravnavi, ne pa pri prvi. Hvala.
            </p>
            </sp>
            <sp xml:id="SDZ5-Redna-28-2011-05-17.sp99">
               <speaker>PREDSEDNIK MIRAN POTRČ:</speaker>
               <p>Hvala lepa.</p>
               <p>Sprejemam, velja pa za gospoda Györeka in še marsikoga, ki je govoril o problemih, ki
               jih vsebuje ta zakon.</p>
               <p>Gospod Györek, kaj imate? Prosim?</p>
            </sp>
            <sp xml:id="SDZ5-Redna-28-2011-05-17.sp100">
               <speaker>MIRAN GYÖREK:</speaker>
               <p>Replika kratka.</p>
            </sp>
            <sp xml:id="SDZ5-Redna-28-2011-05-17.sp101">
               <speaker>PODPREDSEDNIK MIRAN POTRČ:</speaker>
               <p>Izvolite.</p>
            </sp>
            <sp xml:id="SDZ5-Redna-28-2011-05-17.sp102">
               <speaker>MIRAN GYÖREK:</speaker>
               <p>Kolega Rožej, saj sem že uvodoma povedal, da nisem edini, ki se oddaljuje od dejanske
               razprave o amandmaju. Tudi tvoji kolegi so šli v širino. Jaz sem to celo napovedal,
               ker ne nazadnje sem izvedel nova dejstva, predvsem tisto o financiranju tovrstnih
               homoseksualnih aktivistov. Mislim, da to ni taka informacija, da je ne bi bilo vredno
               v tem Državnem zboru omeniti. Jaz vem, kolega Rožej, zelo dobro, kaj je druga
               obravnava in kaj je prva obravnava. Ni treba zdaj tukaj...</p>
            </sp>
            <sp xml:id="SDZ5-Redna-28-2011-05-17.sp103">
               <speaker>PODPREDSEDNIK MIRAN POTRČ:</speaker>
               <p>Pravico govoriti ste dobili. Ta intervencija je pa sedaj brez potrebe. Hvala
               lepa.</p>
               <p>Želi še kdo k 3. členu? Ne. Zaključujem razpravo k 3. členu in amandmaju k temu
               členu.</p>
               <p>Prehajamo k 4. členu in amandmaju k 4. členu, ki ga je vložila Poslanska skupina
               Slovenske demokratske stranke.</p>
               <p>Gospod Cukjati, izvolite.</p>
            </sp>
            <sp xml:id="SDZ5-Redna-28-2011-05-17.sp104">
               <speaker>FRANCE CUKJATI:</speaker>
               <p>Hvala za besedo.</p>
               <p>Naj še enkrat citiram gospoda Frangeža, ki je rekel: "Jaz vem, zakaj sem sklenil
               zakonsko zvezo, in to državo nič ne briga." To se je nanašalo na prejšnji člen,
               vendar, kot sem rekel, ima vsakdo pravico do različne oblike skupnega življenja in
               tudi vstopati v to skupno življenje oziroma sklenitve takega skupnega življenja.
               Zunajzakonska skupnost, o kateri je govora v tem 4. členu, je take vrste, da lahko
               vsak sklene z osebo, recimo, gospod Frangež bi lahko s svojo ženo že prej sklenil
               oziroma se odločil za zunajzakonsko skupnost – ne bi bilo treba iti niti pred
               matičarja, niti pred pričami govoriti oziroma dati obljubo trajne ljubezni, zvestobe,
               spoštovanja, vzajemnosti, nič tega –, pa bi imel kot zunajzakonska skupnost vse
               pravne posledice, kot veljajo za zakonsko skupnost. In to je v redu. Torej, tudi tak
               način je možen. Ampak tukaj je pa neka napaka. Lahko se odločita moški in ženska za
               zunajzakonsko skupnost, ki bi imela vse pravne posledice, torej, ki bi bila enako
               obravnavana kot zakonska skupnost, ampak bi te pravne posledice lahko uživala šele,
               kot pravi tukaj vaš predlog, šele po dalj časa trajajoči življenjski skupnosti. Kaj
               pa če bi želela onadva takoj, da bi imela pravne posledice? Ne, gospodje, tukaj pa se
               vmešava država, ki pravi: šele po dalj časa trajajoči življenjski skupnosti. In še
               več – ta zveza bi bila priznana šele, če bi jo obravnavalo sodišče za vsak primer
               posebej in bi sodišče ugotovilo, da gre res za zunajzakonsko skupnost, in za vsak
               primer posebej bi sodišče moralo, bo moralo po vašem predlogu, ponovno razsojati, ali
               gre ali ne gre za zunajzakonsko skupnost, šele potem bo ta skupnost dobila status
               zunajzakonske skupnosti, ki ima vse pravne posledice zakonske skupnosti. Če to ni
               nesmisel! Tukaj je pa res smiseln citat gospoda Frangeža "in to državo nič ne briga".
               Briga jo, vtika se v to.</p>
               <p>Po drugi strani, torej to takrat, kadar dva skleneta, da bosta živela skupaj, pa jima
               država ne da takoj tega statusa, ampak šele po dalj časa trajajoči skupnosti in šele
               na odločitev sodišča, ali pa če se jima rodi neposredno skupni otrok; kaj pa, če
               nekdo sklene, da bo živel v taki zunajzakonski skupnosti, pa noče imeti pravnih
               posledic, kot veljajo za zakonsko skupnost? Tudi tukaj se vtika država in reče, ne,
               ta skupnost, imeli boste pravne posledice, tako za dedovanje in vse drugo. To se
               pravi – tudi tukaj ni nobene svobode. In ta nesmisel želimo kratko malo popraviti s
               tem, da se zunajzakonska skupnost, ki ima vse pravne posledice, prizna takrat, kadar
               ta dva želita in kadar to pravzaprav povesta ali matičarju ali nekomu, ki to vpiše.
               Takoj takrat, ko se za to odločita in ne na vsiljevanje države. Samo, ko se svobodno
               odločita in takrat, ko se odločita. Samo to je naš amandma. Toliko nesmislov je v tem
               zakoniku. Naslednji bo pa pri 4.a, 4.b.</p>
            </sp>
            <sp xml:id="SDZ5-Redna-28-2011-05-17.sp105">
               <speaker>PREDSEDNIK DR. PAVEL GANTAR:</speaker>
               <p>Hvala lepa. Želi še kdo razpravljati?</p>
               <p>Prosim. Mag. Majda Potrata.</p>
            </sp>
            <sp xml:id="SDZ5-Redna-28-2011-05-17.sp106">
               <speaker>MAG. MAJDA POTRATA:</speaker>
               <p>Hvala za besedo, gospod predsednik.</p>
               <p>Jaz tega amandmaja ne bom podprla zato, ker je pa nesramen in žaljiv. Zaradi tega,
               ker hoče vsiliti registracijo zunajzakonske skupnosti. Za tako neumne nas pa res ni
               treba imeti, gospod Cukjati, ker se vam zdi zelo smiseln ta amandma. Kaj pravzaprav
               pišete? Da se morata dva, ki hočeta pridobiti status zunajzakonske skupnosti,
               registrirati, zato ker tukaj v obrazložitvi pišete "nedopustno je, da žensko in
               moškega, ki slučajno dalj časa živita skupaj" – lepo vas prosim! Ta dva sta se
               odločila, da bosta živela skupaj, ne slučajno, to ni naključje. To je stvar njune
               svobodne odločitve in zato tisti moj uvodni stavek, ki izraža nesoglašanje z vami in
               je tudi vrednostno naravnan na ta predlog. Ampak tu pa hočete, da jima mora biti
               omogočeno, da se vpišeta v matični register. Saj dva, ki živita v zunajzakonski
               skupnosti, se lahko odrečeta temu, da bi uveljavljala pravne posledice, ki jih
               prinaša zakonska skupnost. Jima pa je omogočeno, če bi eden na račun drugega hotel
               kaj uveljaviti iz materialnih pravic tistega dela premoženja, ki je bilo v času
               zunajzakonske skupnosti pridobljeno, če bi eden hotel na račun drugega uveljavljati
               materialne pravice in bi drugemu oporekal, je s tem, da je izenačitev takih dveh
               skupnosti v zakonu omogočena, to preprečeno. In doseženo je tisto, kar so nekateri v
               preteklosti na svoji koži občutili, ko so bili razglašeni za zunajzakonske otroke, ki
               niso imeli pravice do uveljavljanja dediščine ali česa drugega. Sicer pa mislim, da
               je tako, kot je definirano v dopolnjenem predlogu, dovolj dobro zapisano. Mislim, da
               ta 4. člen izključuje tudi nekatere pravne vrzeli, ki bi lahko nastale, tako da ne
               vidim nobene druge želje kot vpeljati register zunajzakonskih skupnosti. To pa je
               nesramno. Hvala.</p>
            </sp>
            <sp xml:id="SDZ5-Redna-28-2011-05-17.sp107">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Replika, gospod France Cukjati. Prosim.</p>
            </sp>
            <sp xml:id="SDZ5-Redna-28-2011-05-17.sp108">
               <speaker>FRANCE CUKJATI:</speaker>
               <p>Gospa Potrata me ni dobro razumela. Namreč, ona je v svojih besedah rekla oziroma
               polemizirala s stavkom "ki slučajno živita skupaj" in je trdila, "ne, ta dva sta se
               odločila, da živita skupaj". Od kod, gospa Potrata, pa veste, da sta se odločila? Od
               kod pa država ve, da sta se odločila? Pa naj vendarle povesta, da sta se odločila
               živeti skupaj. In naj država takoj dodeli ta status. Takoj, ne šele po nekem obdobju,
               nedoločenem obdobju, po dalj časa trajajočem skupnem življenju. Po ugotavljanju. To
               pa je nesramno s strani države, oprostite, nesramno s strani države, da dva, moški in
               ženska, ki želita takoj imeti ta status, pa se nočeta poročiti po klasični metodi,
               ampak pač skupno življenje, pa tega statusa ne dobita, ga jima država ne da. Druga
               dva pa nočeta tega statusa, tudi taki primeri so, in bosta morala posebej vlagati
               "ne, midva ne želiva", država bo pa vsiljevala ta status. Gospodje, ne vem, kje
               živite. Dajte se vprašati, kdo je nesramen – ali je nesramen tisti, ki predlaga
               korekten odnos države do tistih, ki so se odločili za skupno življenje, ali država,
               ki vsiljuje svoje nemogoče, nepotrebne zahteve.</p>
            </sp>
            <sp xml:id="SDZ5-Redna-28-2011-05-17.sp109">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Besedo ima Vito Rožej. Prosim.</p>
            </sp>
            <sp xml:id="SDZ5-Redna-28-2011-05-17.sp110">
               <speaker>VITO ROŽEJ:</speaker>
               <p>Hvala za besedo.</p>
               <p>Odgovor na vprašanje, kdo je nesramen, je zame precej enoznačen in enostaven. V
               primerih, o katerih govorite, se lahko dva, ki ne želita biti v zunajzakonski zvezi,
               tudi odločita pa uveljavljata ločeno gospodinjstvo, noben problem, saj to je že do
               zdaj tako potekalo. Saj vi to najbrž veste, in to je tisto, kar je najbolj nesramno –
               da veste, pa vseeno trdite, da je nasprotno. Po eni strani ste z amandmajem k
               prejšnjemu členu želeli prisiliti ljudi, da bi se zakonska zveza sklepala javno, z
               navzočnostjo prič in, če se le da, čim večje javnosti. Po drugi strani pa ste obrnili
               ploščo in želite, da se jih sili spet v nekaj drugega. Kar je pa še pomanjkljivost
               tega predloga, je, kot jaz to berem, da predlog omogoča, da bo nekdo imel najprej
               sklenjeno registrirano zunajzakonsko skupnost, ki bo imela zakonske posledice, in se
               bo potem poročil, z drugo osebo tudi lahko. Jaz verjamem, da bi kakšnemu od vaših
               kolegov, denimo, kolegu Černaču, to prišlo prav, ampak to ni prav. Razumete? To je
               zelo "invaliden" predlog. In če je to zaradi nevednosti, sprejmem, pač ni dober, ga
               bomo zavrnili. Če pa je kljub temu, kar veste, vložen, se mi pa zdi nesramen.</p>
               <p>Če smem še to. Tudi sam imam nekaj izkušenj na področju življenja v izvenzakonski
               skupnosti in mislim, da je ta zveza ob rojstvu otroka popolnoma zadostna. Če bi pa
               kdo želel stvari narediti drugače, po novem predlogu družinskega zakonika se bo tudi
               poročil lahko brez prič in tako naprej, tako da se tu za pravne posledice ali kakšno
               prisilo države, mislim, da ni treba bati. Kolegica Potrata je pa dobro povedala, čemu
               so namenjene take določbe - zato, da šibkejši v tej zvezi, in ponavadi je to ženska,
               lahko uveljavlja svoje pravice, in da najšibkejši, ki iz te zveze lahko izhaja, to je
               otrok, dobi zagotovljene vse pravice.</p>
            </sp>
            <sp xml:id="SDZ5-Redna-28-2011-05-17.sp111">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Želi še kdo razpravljati o amandmaju k 4. členu? Dr. Andreja Črnak Meglič.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp112">
               <speaker>DR. ANDREJA ČRNAK MEGLIČ:</speaker>
               <p>Hvala lepa. Ponovno lepo pozdravljeni!</p>
               <p>Najprej bi vas rada opozorila, da v dosedanjih razpravah o družinskem zakoniku teh
               predlogov amandmajev ni bilo.</p>
               <p>Dejstvo je, da je leta 1976 sprejeti Zakon o zakonski zvezi in družinskih razmerjih
               vpeljal neko novo obliko medsebojnega življenja, se pravi zunajzakonsko skupnost, in
               da je ta ureditev v tistem trenutku veljala za eno smelejših v Evropi. V takratnem
               času smo pač Slovenci bili tisti, ki smo prednjačili in smo predstavljali vzor za
               druge države. Ta zveza je v celoti izenačena z zakonsko zvezo, tako velja še
               dandanes. No, predlagatelji amandmaja želijo, da se morajo tisti, ki želijo v celoti
               biti izenačeni z zakonsko zvezo, registrirati. Ampak, seveda, pod pretvezo, da ne
               smemo nikogar v nič siliti, je nekje skrita neka skrivna agenda, skrivna agenda
               sprejemanja družinskega zakonika. Kajti, ta logika se nadaljuje v 213. in 214. členu,
               ki pravi to: "Zunajzakonska partnerja ne moreta skupaj posvojiti otroka." V
               obrazložitvi pa lahko preberemo, da naj bo obojestranska posvojitev možna le za
               tiste, ki javno izkazujejo namen trajnejše zveze, to je s strani zakoncev, torej naj
               bi zakon uzakonil diskriminacijo do sedaj popolnoma izenačene zakonske zveze in
               zunajzakonske skupnosti. Opala, opala! To se pravi, 53 % otrok je rojenih v
               zunajzakonski skupnosti. Zunajzakonsko skupnost so državljanke in državljani v bistvu
               sprejeli kot obliko, ki jim omogoča svobodno življenje v dvoje, tako kot si sami
               želijo. In zmanjševanje njihovih pravic pomeni, da temu lahko sledi naslednja
               stopnja, naslednja stopnja, ki jih bo silila v to, da se ne le registrirajo, ampak
               tudi poročajo. Po čem dišijo ta razmišljanja? Čigava filozofija je to? Filozofija
               sodobne, liberalno usmerjene družbe ali neke rekatolizirane Slovenije? Hvala lepa.
            </p>
            </sp>
            <sp xml:id="SDZ5-Redna-28-2011-05-17.sp113">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>France Cukjati, prosim.</p>
            </sp>
            <sp xml:id="SDZ5-Redna-28-2011-05-17.sp114">
               <speaker>FRANCE CUKJATI:</speaker>
               <p>Veste kaj, gospa Meglič, nisem pričakoval od vas tako deviantne interpretacije mojega
               izvajanja. Ne vem, ali je to namerno ali pa imate pač nižji nivo razumevanja o
               nekaterih stvareh. Oboje je slabo.</p>
               <p>Vsekakor, še enkrat poudarjam. Če se jima rodi, avtomatično, takoj, tudi po našem
               predlogu, jima država dodeli status, kot velja za zakonsko zvezo, in to zaradi
               otroka. Sicer pa menimo, da država nima pravice vsiljevati dvema, ki živita skupaj,
               tega statusa, nima pravice vsiljevati. Mislim, da je najbolj korektno, da se njima da
               na voljo, ali se za ta status odločita ali ne. In šele, če se odločita, potem to ni
               nobene prisiljevanje v poroko, nobena ne vem kakšna slavnostna registracija ali
               obljuba in podobno. Gre samo za čiste pravne pojme, gre za status, ki ga mora država
               imeti čistega, in sicer ne ga vsiljevati drugim, ampak dodeliti vsakomur, ki to želi.
               Seveda pa so izključitve, da takšen status je ovira za sklenitev zakonske zveze,
               itd., ampak to je stvar drugih členov.</p>
            </sp>
            <sp xml:id="SDZ5-Redna-28-2011-05-17.sp115">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Želi še kdo razpravljati? Dr. Črnak Meglič.</p>
            </sp>
            <sp xml:id="SDZ5-Redna-28-2011-05-17.sp116">
               <speaker>DR. ANDREJA ČRNAK MEGLIČ:</speaker>
               <p>Samo replicirala bom.</p>
               <p>Tudi jaz nisem pričakovala tako nizkih udarcev s strani kolege Cukjatija, pač očitno
               sem stopila na žulj pa je bilo treba zacviliti. Nesporno dejstvo je, da sem opozorila
               na pravne posledice tovrstnega razlikovanja, zato sem rekla, da so v tem nastavki
               diskriminacije oziroma pravnega razlikovanja zakonske in zunajzakonske skupnosti, ki
               so natančno obrazloženi v amandmaju k 213. in 215. členu.</p>
            </sp>
            <sp xml:id="SDZ5-Redna-28-2011-05-17.sp117">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Besedo ima Breda Pečan.</p>
            </sp>
            <sp xml:id="SDZ5-Redna-28-2011-05-17.sp118">
               <speaker>BREDA PEČAN:</speaker>
               <p>Hvala za besedo, gospod predsednik.</p>
               <p>Moram reči, da izgleda, da sem jaz res malo zaostala, kar se tega tiče in ne razumem
               dobro, kakšen je cilj amandmaja, zaradi tega, ker, ko berem 4. člen, mi je zelo
               jasno, kaj pravzaprav hoče ta člen povedati, kaj pomeni zunajzakonska skupnost. Po
               izkušnjah, ki jih imam sama, mislim s tem poznavanjem zunajzakonskih skupnosti, ki
               obstajajo v Sloveniji in kolikor smo slišali, jih je ogromno, več kot pa zakonskih
               skupnosti, se pravi, bom rekla, zapisanih in potrjenih na matičnih uradih in
               istočasno tudi mnogih med njimi v taki ali drugačni cerkvi, ne vidim razloga, zakaj
               spreminjati definicijo zunajzakonske skupnosti, zaradi tega, ker sedaj, taka, kot je,
               popolnoma normalno funkcionira. Recimo, ena izkušnja okoli tega – zunajzakonska
               skupnost dveh mladih ljudi, ki sta pričakovala šele otroka, je čisto normalno
               pripeljala do tega, da sta dobila stanovanje v neki občini, nobeden problem, zaradi
               tega, ker sta pač dala dokazila o tem in tudi o tem ta 4. člen v originalu piše, da
               za posamezne konkretne pravice ali obveznosti odloči uradni upravni organ, prav za to
               konkretno zadevo, se pravi v zvezi s pravicami in obveznostmi zunajzakonske
               skupnosti. Drugo. Jaz poznam zunajzakonsko skupnost, ki funkcionira popolnoma
               normalno že 22, 23 let in ne vidim nobenega razloga, zakaj bi zakonodajno v zvezi s
               tem spreminjali na ta način, da se mora tisti par, ki nima otrok, registrirati zaradi
               tega, da je to zunajzakonska skupnost. Mislim, da gre tukaj za čisto druge vrste
               prisilo. In še nekaj. Nikjer ne piše, da tista skupnost dveh ljudi, ki ne želita
               uveljavljati obveznosti in pravic, ki izhajajo iz zunajzakonske skupnosti, da morata
               se zato opredeliti in morata zahtevati, da se jima prizna te obveznosti in pravice.
               Sploh ni res, nikjer to ne piše, jaz ne vem, od kje zdaj ta fantazma, da nekdo, ki
               noče imeti statusa zunajzakonske skupnosti, ki nosi vse iste posledice kot zakonska
               skupnost, da zato pa so zdaj vsi prisiljeni postati uradna zunajzakonska skupnost.
               Ne, obratno, ta amandma sili ljudi v to, da se gredo registrirat, kar ni nič drugega
               kot ena druga oblika poroke. In če se nekdo noče poročiti, se pač noče poročiti; jaz
               ne vem kaj je to tako groznega. Če je 53 % otrok rojenih v zunajzakonskih skupnostih,
               to pomeni, da sedanja oblika zunajzakonske skupnosti ne zmanjšuje natalitete v tej
               državi, ne, povečuje jo, zaradi tega, ker imamo več otrok, ki so rojeni izven zakonov
               kot pa tistih, ki so rojeni v zakonu. Ali ni to samo po sebi razumljiva zadeva? Jaz
               moram reči, da že tudi razprava, ki sem jo poslušala pri amandmaju k 3. členu, kaže
               na to, da del, jaz trdim, da del, ne večina prebivalcev v Sloveniji in ne večina
               volivcev v Sloveniji, jaz sem globoko prepričana in sem pač tako kronična optimistka,
               da v Sloveniji ni večina ljudi tako nestrpnih, kot ste nestrpni predlagatelji teh
               amandmajev, kot so nestrpni ljudje tamle gori na tribuni in tisti, ki nam stotine
               amandmajev pošiljajo, iz katerih, ne žari, ker je beseda prelepa, ampak sije tema
               sovraštva, nestrpnosti in mržnje. Jaz moram reči, da če bi verjela v to, da je večina
               ljudi takih, veste, da bi me zagrabilo, da bi si šla kupit štrik pa se obesit, zato,
               ker živeti v državi, kjer je večina ljudi tako nestrpnih in tako zelo sovražnih do
               tistih, ki so drugačni od njih, ki drugače mislijo kot oni, niti ne da ravnajo
               drugače kot oni. Jaz se počutim osovraženo na osnovi branja teh mailov, teh
               elektronskih pisem zaradi tega, ker mislim drugače kot tisti, ki ta elektronska pisma
               pošiljajo, z bedastimi frazami: "spoštovana poslanka, spoštovani poslanec,
               zahvaljujemo se vam za vaše izredno izčrpno in naporno delo", in potem te pa useka
               najprej z ene, potem pa še z druge strani. Moram reči, da tisti ljudje, ki mislijo,
               da je človekova pravica to, da je nestrpen do ljudi, ki drugače mislijo in drugače
               ravnajo kot oni sami, da se zelo motijo in jaz upam, da bomo vedno znova dobili
               potrditev, tako od Ustavnega sodišča kot tudi od tistih državljanov, ki se ne
               oglašajo zaradi tega, ker se jim zdi neokusno, da maltretirajo ljudi okoli sebe, da
               bomo dobili potrditev, da imamo prav, ko hočemo to Slovenijo tudi v zakonu spraviti
               znova en korak naprej v družbo naprednih, liberalnih in za človekove pravice zavzetih
               držav. Hvala.</p>
            </sp>
            <sp xml:id="SDZ5-Redna-28-2011-05-17.sp119">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Preden nadaljujem bi prosil, tako kot vedno, vse poslanke in poslance, da ne
               naslavljajo, ne nagovarjajo ljudi ali poslušalcev v dvorani, na balkonu ali pred
               televizijskimi sprejemniki.</p>
               <p>Prosim, mag. Grims, imate besedo.</p>
            </sp>
            <sp xml:id="SDZ5-Redna-28-2011-05-17.sp120">
               <speaker>MAG. BRANKO GRIMS:</speaker>
               <p>Hvala.</p>
               <p>Samo zelo kratka replika spoštovani predgovornici, da ne bi zdaj tekla v trgovino.
               Glejte, je pa zelo zanimiva logika. Opozoriš spoštovane sogovornike v parlamentu, da
               je nekaj, kar sicer oni predlagajo in zagovarjajo, v očitnem nasprotju s Splošno
               deklaracijo človekovih pravic Organizacije Združenih narodov, sprejeto praktično
               soglasno leta 1948, ki zavezuje, po ustavi, ki odreja neposredno uporabo teh aktov,
               tudi Slovenijo. In nas torej zavezuje pri našem zakonodajnem postopku. In zato si
               potem malo kasneje v razpravi ožigosan kot skrajni nestrpnež. Torej, ker si opozoril,
               da je nekaj po tvojem mnenju v očitnem nasprotju s Splošno deklaracijo človekovih
               pravic Organizacije Združenih narodov, si ožigosan kot nestrpnež. Zanimiva logika; na
               slovenskem ima, kot lahko opazujem, svojo domovinsko pravico že kakšno sedmo
               desetletje, očitno se nekatere stvari res ne spreminjajo. Žal.</p>
            </sp>
            <sp xml:id="SDZ5-Redna-28-2011-05-17.sp121">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Želeli ste postopkovno. Prosim.</p>
            </sp>
            <sp xml:id="SDZ5-Redna-28-2011-05-17.sp122">
               <speaker>BREDA PEČAN:</speaker>
               <p>Dali ste repliko gospodu, ki ni bil niti omenjen, niti nisem navajala njegove
               razprave, ničesar. Če bi pa po tej logiki šli, da vsi tisti, ki sem jih smiselno
               omenila, potem pa bi morali zdaj imeti tukaj 50 replik. </p>
            </sp>
            <sp xml:id="SDZ5-Redna-28-2011-05-17.sp123">
               <speaker>PREDSEDNIK DR. PAVEL GANTAR:</speaker>
               <p>Gospa Pečanova, bomo pogledali, ampak jaz mislim, da sem mu dal čisto običajno
               besedo, ker se je javil. Saj se ni javil za repliko, javil se je gospod Grims za
               besedo. Ne, ne vem, če je rekel, ali je rekel... Javil se je za besedo, če je rekel
               repliko, je popolnoma vseeno, ker je razprava o tem členu odprta. Replika gor,
               replika dol, imel je in prijavil se je in imel pravico govoriti in to je tudi storil.
               Ja, kakorkoli. O tem kaj je povedal, imamo lahko različna mnenja, ampak imel je
               pravico govoriti in je govoril.</p>
               <p>Želi še kdo razpravljati? Prosim, gospod France Cukjati.</p>
            </sp>
            <sp xml:id="SDZ5-Redna-28-2011-05-17.sp124">
               <speaker>FRANCE CUKJATI:</speaker>
               <p>Hvala za besedo.</p>
               <p>No, prav je gospod predsednik, da se malo umirimo. Jaz bi ponovno poudaril, da je naš
               amandma nič provokativen, ampak dobrohoten. Glejte, v tem predlogu, uradnem, o
               katerem zdaj razpravljamo, sledi, temu predlogu sledi – če bosta recimo dva, fant in
               dekle se odločila, da bosta živela skupaj in recimo ona zboli, pride fant v
               bolnišnico: "Ja, puščamo samo neposredne, to se pravi, samo... Ali ste poročeni?" "Ne
               nisem, skupaj živiva." "Ja, potem vas ne spustimo noter." "Ja, ampak vendarle, saj
               midva živiva skupaj." "Ne, tudi nima statusa zunajzakonske skupnosti, ker ni dalj
               časa trajajoča življenjska skupnost, ali pa pojdite na sodišče, pa bo sodišče
               odločilo!" – tako piše tukaj. Ali, to se pravi sodišče, in ko bo sodišče odločilo, da
               imata status, bo veljalo samo za ta primer. Ali v primeru če eden od teh, resnično,
               ki sta dolgo že živela, umre in recimo drugi želi vdovsko pokojnino po njem, bo moral
               dokazovati, bo moral iti na sodišče in bo sodišče ugotovilo, da je to bila dalj časa
               trajajoča skupnost. Potem pa bo prišla zapuščinska obravnava, in bo morala zopet
               posebej iti na sodišče in dokazovati dalj časa trajajočo življenjsko skupnost. Za
               vsak primer posebej. Ali ni bolj normalno, življenjsko, da se omogoči, da ko skupaj
               živita, da se to nekje prizna pred državo in potem ni nobenih potreb po ponovnem
               dokazovanju po sodišču, po ne vem čemu. Gre za resnično en bolj normalen pristop do
               teh vprašanj.</p>
            </sp>
            <sp xml:id="SDZ5-Redna-28-2011-05-17.sp125">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>K besedi se je javila dr. Anja Kopač Mrak, državna sekretarka.</p>
            </sp>
            <sp xml:id="SDZ5-Redna-28-2011-05-17.sp126">
               <speaker>DR. ANJA KOPAČ MRAK:</speaker>
               <p>Hvala za besedo.</p>
               <p>Jaz bom samo na kratko. Namreč, to kar ste zdaj na koncu povedali, ni res. Zakaj ni
               res? Zaradi tega, ker je v predlogu amandmaja, ki ga predlagate, napisano, da
               zunajzakonske skupnosti imajo v razmerju med njima enake pravne posledice po temu
               zakonu. Če pa pogledate družinski zakonik ali Zakon o zakonski zvezi in družinskih
               razmerah, piše, da v vseh pravnih posledicah. Ker na primer, če je napisano tako, kot
               ste vi dali v predlogu, to pomeni na primer, da po Zakonu o dedovanju nimata enakih
               pravic. In potem imata zunajzakonska partnerja samo pravice po temu zakonu in to je
               bistven poseg v pravice zunajzakonskih partnerjev, v tem je največji pomen! In zakaj
               je to zapisano v predlogu in tudi prejšnjem zakonu? Ker se varuje šibkejšega. Problem
               ugotavljanja zunajzakonske skupnosti se po navadi pojavlja ob prekinitvi, ob
               prenehanju teh partnerstev in takrat je dikcija "dalj časa trajajoča skupnost"; ste
               imeli amandma na odboru, ker ste jo želeli časovno zamejiti, je bil odgovor, da v
               sodnih procesih sodniki ne želijo te časovne omejitve, da presojajo glede na
               posamezne okoliščine in da tu ni težav. Torej s predlogom amandmaja se ključno posega
               v pravice zunajzakonskih partnerjev, predvsem šibkejšega, žensk, v primeru
               razdružitve oziroma da ta zunajzakonska skupnost preneha.</p>
            </sp>
            <sp xml:id="SDZ5-Redna-28-2011-05-17.sp127">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Repliko imate, gospod Cukjati, prosim.</p>
            </sp>
            <sp xml:id="SDZ5-Redna-28-2011-05-17.sp128">
               <speaker>FRANCE CUKJATI:</speaker>
               <p>Gospa sekretarka, jaz bi prosil, da vaš predlog, tretji odstavek, še enkrat
               preberete, da bomo vsi slišali, jaz upam, da imam isto besedilo, kar se odločb sodišč
               tiče.</p>
               <p>Drugo, kar je – največja zaščita partnerja v zunajzakonski skupnosti je, če se
               takrat, ko so še lepi časi, ko se še razumeta in se imata rada, to tudi nekje
               zabeleži. To je največja varnost partnerja. Če vi razumete drugače, potem ne morem
               pomagati.</p>
            </sp>
            <sp xml:id="SDZ5-Redna-28-2011-05-17.sp129">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Vito Rožej ima besedo.</p>
            </sp>
            <sp xml:id="SDZ5-Redna-28-2011-05-17.sp130">
               <speaker>VITO ROŽEJ:</speaker>
               <p>Hvala lepa.</p>
               <p>Predlagateljem je državna sekretarka razložila, v čem je diskriminatornost njihovega
               predloga. Meni je pa zanimiva argumentacija, zakaj bi bilo smiselno podpreti. Če drži
               to, kot ste rekli, kolega Cukjati, in bi veljalo podpreti tak predlog in bi se
               veljalo registrirati kot zunajzakonska skupnost, potem pa ne razumem, kaj ste počeli
               z amandmajem k prejšnjemu členu. Ali vi želite, da bi ljudje sklepali zakonske zveze
               ali ne želite? Ker to, kar ste zdaj pojasnili, pomeni, da če skratka registriram
               zunajzakonsko skupnost, je to isto, kot če bi se šel poročit, samo da nisem poročen.
               Razlika je seveda drugje, posvajati ne bom mogel otrok, ampak hvala bogu v mojem
               primeru to ni tak velik problem.</p>
               <p>Skratka, predlog je nekonsistenten; prepričan sem, da še zmeraj omogoča, da bom imel,
               recimo, zakonsko zvezo z ženo, ljubico bom imel pa zunajzakonsko registrirano. Kako
               se bosta onidve zmenili, ko bom jaz umrl, ne vem, pa me konec koncev tudi ne briga,
               kako bo z otroki, očitno vas tudi ne briga, ker ste takšen predlog podali. Se mi zdi
               pa podobno kot, recimo, pri zdajšnji zakonodaji, ki ureja istospolne partnerske
               skupnosti, ki obenem omogoča, da je nekdo poročen in v istospolni partnerski
               skupnosti. Sprejeta je bila, ko ste bili vi predsednik Državnega zbora, z očitnim
               namenom, da bi se ljudi "prevzgajalo". Tudi iz tega sledi: lahko imam registrirano
               zunajzakonsko skupnost, potem se pa še poročim, to ne bo nobena razlika. Členi, ki bi
               lahko urejali to nezdružljivost, da tako rečem, so zaprti, amandmajev se ne da
               vlagati in vi to veste. Tako da govoriti o tem, da se bo kasneje nekaj urejalo – ne
               bo se. Pustilo se bo to tako in vse bo napeljano tako, da se bi ljudi "prevzgajalo",
               da bi se sklepale zakonske zveze, pa se ne bo. Življenje si bo izbralo svojo pot in
               prosim, da pustite večini mlade generacije, ki si urejamo življenje v zunajzakonskih
               skupnostih, da ga urejamo na način, kot je veljalo zdaj, kot piše tudi v družinskem
               zakoniku, tudi poslej. Hvala.</p>
            </sp>
            <sp xml:id="SDZ5-Redna-28-2011-05-17.sp131">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Želi še kdo razpravljati k amandmaju poslanske skupine SDS k 4. členu? Ugotavljam, da
               ne želi, zato zaključujem razpravo in prehajamo k amandmaju Poslanske skupine SDS k
               4.a členu. Ker je ta amandma vsebinsko povezan s prvim amandmajem, z amandmajem
               Poslanske skupine SDS k 111. členu, in sicer amandmajem pod številko 1, dajem to v
               razpravo – amandma k 4.a členu in prvi amandma poslanske skupine SDS oziroma amandma
               pod številko 1 Poslanske skupine SDS k 111.a členu. Prosim, želi kdo
               razpravljati?</p>
               <p>Prosim, gospod France Cukjati.</p>
            </sp>
            <sp xml:id="SDZ5-Redna-28-2011-05-17.sp132">
               <speaker>FRANCE CUKJATI:</speaker>
               <p>Najprej bom spregovoril o 4.a členu.</p>
               <p>V 4.a členu mi predlagamo, da se razmere v istospolni partnerski skupnosti urejajo v
               posebnem zakonu, ne v družinskem zakoniku. Kajti družinski zakonik je zakonik, ki
               govori o družini. Družina, kot je pojmovana v naši ustavi in kot je bila pojmovana
               takrat, ko je bila ustava sprejemana, je povsem jasna – definicija družine. In
               istospolna partnerska skupnost ni družina po pojmovanju družine v slovenski ustavi. V
               zakonu spremeniti pomen družine, ne more vplivati na spremembo pomena v ustavi. To je
               povsem jasno. In sem že citiral, pa bom še enkrat citiral Evropsko sodišče za
               človekove pravice, ki je lani odločalo o pomembnih stvareh in ni pristalo na
               spremembo definicije zakonske zveze, ampak je reklo naslednje: da je treba upoštevati
               tudi zgodovinski kontekst 50. let 20. stoletja, ko je bila konvencija o človekovih
               pravicah oblikovana. Takrat se je zakonska zveza jasno razumela v tradicionalnem
               smislu kot zveza med partnerjema različnih spolov. In ni pristalo Evropsko sodišče za
               človekove pravice, da bi se spremenila ta definicija zakonske zveze in se uporabila
               tudi za istospolne partnerje. In zagotovo to v svetu velja. In pojem družine je
               povsem jasno bil pred dvajsetimi leti definiran. To tudi tisti, ki so sodelovali, in
               pravniki, povedo, da velja za družino, tako kot pojmujemo normalni Slovenci, in ne za
               istospolno partnersko skupnost. Zaradi tega je potrebno, da ta družinski zakonik
               obravnava družino, istospolno partnersko zvezo pa z vsemi pravicami in vsemi
               ugodnosti, ki jim je treba dati v življenju, v posebnem zakonu, tako kot velja sedaj.
               In mi se zato strinjamo s pripombo Socialne zbornice Slovenije, ki je takole
               zapisala: "Socialna zbornica Slovenije predlaga, da se za sklepanje oziroma
               registracijo istospolnih partnerskih skupnosti in za urejanje medsebojnih razmerij v
               takšnih skupnostih še naprej uporablja Zakon o registraciji istospolne partnerske
               skupnosti." Lahko bi še vrsto drugih kompetentnih institucij in tudi pravnikov
               citiral, ki govorijo isto. Družin imamo mi nekoliko več, bom rekel, tako zlobno,
               nekoliko več kot istospolnih partnerskih skupnosti, in zaradi tega zaslužijo poseben
               zakon, poseben zakonik, kot so ga imeli doslej. Kaj se pa v tem zakoniku dogaja? V
               tem zakoniku se sicer reče, tisti najpomembnejši del zakonika, 1/3 zakonika, 100
               členov, torej govori o medsebojnih razmerjih med zakonci in podobno, in sicer govori
               seveda o vseh teh elementih, ki veljajo in so pomembni. Na koncu pa reče samo, z enim
               stavkom – to bomo pa mi pri 111. členu govorili –, da pa ta del velja za istospolno
               partnersko skupnost. Pa kljub temu, pazite, če tretjina členov ne govori o istospolni
               partnerski skupnosti, ampak samo potem en člen se nanaša, imamo v tem zakoniku
               78-krat omenjen je oče, očetovstvo itd., 46-krat mati, materinstvo in podobno, in
               107-krat partner. Gospodje, že če tiste tretjine ne upoštevamo oziroma upoštevamo
               uporabo in dikcijo, potem to ni družinski zakonik. Ampak bodimo pošteni. Bolj pošteno
               bi bilo reči, da je to istospolni partnerski zakonik, pa z enim členom recimo, da pa
               tisti del ali en del tega zakonika velja, ali pa kar cel zakonik velja tudi za
               klasično družino. Samo ne govoriti, da je to družinski zakonik, če bo tako ostalo.
               Zaradi tega mi predlagamo, da se pravzaprav vprašanje istospolnih partnerskih zvez in
               njihovi medsebojni odnosi urejajo še naprej v posebnem zakonu.</p>
            </sp>
            <sp xml:id="SDZ5-Redna-28-2011-05-17.sp133">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Besedo ima dr. Andreja Črnak Meglič. Prosim.</p>
            </sp>
            <sp xml:id="SDZ5-Redna-28-2011-05-17.sp134">
               <speaker>DR. ANDREJA ČRNAK MEGLIČ:</speaker>
               <p>Hvala lepa, gospod predsednik.</p>
               <p>Dovolite mi, ker te pravice prej nisem izkoristila, da začnem nekoliko širše.</p>
               <p>Namreč, v 63 ur trajajoči razpravi o družinskem zakoniku je bilo 98 % časa posvečeno
               tej problematiki. Prav je, in otroci si zaslužijo to, da spregovorimo o vsebini
               celotnega družinskega zakonika.</p>
               <p>Družinski zakonik celostno ureja družinsko pravo v interesu in v korist otroka, krepi
               vpliv države in medsebojne odnose znotraj družine. To je bistvena poanta. To je
               tisto, zaradi česar po 35 letih spreminjamo družinski zakonik. Ta zakonik omogoča
               večjo možnost intervencije države tedaj, ko so koristi otroka ogrožene.</p>
               <p>Med novostmi, ki so ključne, bi omenila zlasti slednje: izboljšanje položaja otrok v
               postopkih, predvsem v postopkih pred sodiščem; gre za sistemski premik, ki bo
               odločanje o varstvu koristi otroka v celoti prenesel s centrov za socialno delo na
               sodišča oziroma na njihove pododseke, družinska sodišča.</p>
               <p>Hitrejše odločanje o ukrepih za varstva koristi otroka; predlog zakonika pri vsakem
               ukrepu posebej določa, koliko časa lahko traja, določi stalno preverjanje
               utemeljenosti ukrepa, zavezuje centre za socialno delo, da predlagajo prenehanje
               izvajanje ukrepa, njegovo nadomestitev ali podaljšanje, če menijo, da je to v korist
               otroka. S tem bi se lahko oziroma se bomo, če nam je mar korist otrok, lahko izognili
               mnogim problemom, s katerimi se srečujemo danes, kajti centri za socialno delo nimajo
               možnosti pravočasnega ukrepanja.</p>
               <p>Tretjič, okrepitev strokovne in svetovalne vloge centrov za socialno delo pri
               predčasnem svetovanju, strokovnem svetovanju in družinski mediaciji.</p>
               <p>Četrtič, izredno pomembno – uvedba instituta zagovornika otrok, ki bo skrbel, da se
               bodo v postopkih, ki jih zadeva, slišali glasovi otrok.</p>
               <p>Prepoved kaznovanja otrok.</p>
               <p>In šestič, urejanje pravnih razmerij življenjskih skupnosti tudi istospolno
               usmerjenih partnerjev. Zakaj se toliko ukvarjamo tudi s istospolno usmerjenimi
               partnerji? Preprosto nenehno spregledujemo dejstvo, da v slovenski družbi obstaja še
               en tip družine. To je tip družine dveh istospolnih partnerjev, ki živita za otroka.
               Kaj je drugega to, kot družina? Je to boa, ki je požrla slona, kot bi rekel Mali
               princ oziroma kakšna družina je to? In zakaj je to pomembno? To je pomembno zato, ker
               otroci, ki živijo v teh istospolnih partnerskih skupnosti, nimajo enakih pravic kot
               vaši in moji otroci! Ali je to prav v 21. stoletju!? Je to prav, da razlikovanje, ki
               smo ga včasih uvajali za pankrte, uvajamo za otroke, ki ne živijo v pravi družini?
               Katerih pravic nimajo? Nimajo možnosti dedovanja po umrlem partnerju. Nimajo pravice
               do družinske pokojnine po umrlem partnerju. Nimajo pravice uveljavljanja pravic do
               preživljanja. Ne morejo se zavarovati po partnerju. Ne morejo uveljavljati pravice do
               stikov. Njihovim socialnim staršem, ki z njimi lahko živijo od njihovega rojstva
               naprej, celo njihovo življenje, pa ne pripadajo pravice koristiti bolniški dopust,
               koristiti starševski dopust, pravica do dela s skrajšanim delovnim časom, pravica do
               dodatka za nego otroka, pravica do otroškega dodatka in še cela vrsta drugih pravic,
               ki se nanašajo na razmerja do otroka partnerja. Ali smo Slovenci nekaj posebnega?
               Nismo nekaj posebnega. Vrsta držav: Nizozemska, Belgija, Španija, Norveška, Švedska,
               Islandija in Velika Britanija so tiste, ki so to izenačitev že uvedle. In zakaj
               govorim o tem? Zato, ker tudi ta amandma Poslanske skupine SDS gre korak naprej od
               tistega, kar smo se pogovarjali na odboru... <stage xml:id="SDZ5-Redna-28-2011-05-17.stage4">/ izklop mikrofona/</stage></p>
            </sp>
            <sp xml:id="SDZ5-Redna-28-2011-05-17.sp135">
               <speaker>PREDSEDNIK DR. PAVEL GANTAR:</speaker>
               <p>Kolegica, čas je potekel. Čas je potekel, tako, da ne morete nič govoriti. Torej,
               besedo ima Dejan Levanič, ki ne more več govorit, mislim, da je čas potekel. Za
               besedo je zaprosila dr. Anja Kopač Mrak. Prosim, ima besedo.</p>
            </sp>
            <sp xml:id="SDZ5-Redna-28-2011-05-17.sp136">
               <speaker>DR. ANJA KOPAČ MRAK:</speaker>
               <p>Hvala lepa za besedo.</p>
               <p>Jaz se strinjam, da istospolna partnerska skupnost ni družina. Se strinjam. Družina
               so samo, če imata otroka, ker to je definicija družine in samo v tem primeru so
               družina in samo v tem primeru moramo zaščititi pravice otrok. In zato, ker danes
               živijo otroci v teh družinah, smo se odločili, da jih urejamo v družinskem zakoniku,
               ker to ni samo zakon, ampak je družinski zakonik, ki ureja celovito celotno
               družinskopravno materijo in v bistvu ne priznati ali reči, urejajmo jih nekje
               drugje... Če bi urejali samo vprašanja razmerij med partnerjema, bi lahko pristali na
               to, kar vi pravite, pa že tu nam je Ustavno sodišče zelo ozko postavilo s svojo
               odločbo leta 2009, kakšen ima manevrski prostor, in ta manevrski prostor v razmerju
               med partnerjema je nikakršen z vidika pravic. Kaj je pa zdaj vprašanje otrok? Tukaj
               pa lahko rečemo "to se nas ne tiče", ampak kot država tega ne želimo narediti, zato
               rečemo, da imajo tudi otroci, ki živijo v teh družinah, enake pravice. Ker tukaj bomo
               spet morda odprli razpravo, da imajo oni v bistvu nekje drugje nekega očeta, če
               recimo živi z dvema ženskama, z dvema mamama, ima nekje drugje očeta in ta oče ima
               pravico, in torej kar je kolegica govorila, da nimajo pravic, boste rekli, da to ni
               res. Dejstvo je, da obstajajo biomedicinske oploditve, drugačni postopki, kjer
               dejansko ni potrebno, da imaš očeta in dejansko ti otroci danes v pravnem redu
               Republike Slovenije delujejo kot enostarševska družina in nimajo pravic po drugem
               partnerju, ker ta partner ni do njih krvni sorodnik, torej ni tega elementa
               biološkosti, nima pravic. Pa dobro, če vam je vseeno za istospolne, čeprav v bistvu
               pravite, da bi jim želeli priznati vse pravice, je problem to, da ti otroci, ki
               živijo, nimajo teh pravic. Nima, na primer, pravice do pokojnine v primeru, če bi ta
               nebiološki starš umrl. Nima pravic in to ni prav. Seveda tukaj lahko načeloma se
               začnemo pogovarjati "ja, dajte to urediti nekje drugje zaradi tega, ker..." jaz sicer
               ne razumem zakaj, ampak lahko si samo mislim "ne bomo omadeževali družine, ki je samo
               ena, ki je mama, otrok in..." Smo na zelo tankem ledu o tem, komu gre pravica in komu
               ne. Če govorimo o družini, da je družina tisto, kar otrok generira, da moramo
               zaščititi koristi otrok, potem moramo urejati vse otroke, ki živijo v različnih tipih
               družin, enako; z drugim zakonom, podrednim zakonom, ki ureja istospolno partnersko
               skupnost, kot velikokrat želite, to seveda ni mogoče. Treba je pa morda še poudariti,
               da tudi nekatere novejše sodbe govorijo o tem, da je treba urejati vprašanje
               istospolnih partnerskih skupnosti v okviru družinskega življenja. Zanimiva je tudi
               sodba Evropskega sodišča za človekove pravice iz marca 2010 – Kozak versus Poljska –,
               ki je – ta sodba je res zanimiva–, ker je navkljub poljski ustavi, ki opredeljuje
               zakonsko zvezo kot skupnost moškega in ženske, Evropsko sodišče reklo, da mora država
               podpisnica Evropske konvencije o človekovih pravicah, ki priznava določene pravice
               življenjski skupnosti heteroseksualnega para, enake pravice priznavati tudi
               kohabitaciji istospolnega para. Po oceni Evropskega sodišča je šlo tako za kršitev
               14. člena konvencije, ki govori o prepovedi diskriminacije, 8. člena – pravica do
               zasebnosti in do družinskega življenja – in, kar je morda najpomembnejše, ker ste jo
               prej omenjali, da ravno ta ista konvencija namreč v 12. členu govori o pravici do
               poroke, kjer je definicija moški in ženska, kar ste se sklicevali pri pravni razlagi.
               Zreli za zakon imajo pravico skleniti zakonsko zvezo in ustanoviti družino v skladu z
               domačimi zakoni. Torej, ne glede na 12. člen konvencije, na katerega se nekateri
               sklicujete, češ da onemogoča, da lahko to storita dva istega spola, je dejansko bila
               ta odločba. Torej, novodobne odločbe Evropskega sodišča za človekove pravice kažejo,
               da je to polje diskriminacije vedno manjše. Seveda pa tu sploh ne gre za vprašanje
               istospolnih, ključno je, da otroci živijo v teh družinah in da jih ne moremo odvzeti,
               namestiti nekam drugam in se delati, da jih ni.</p>
            </sp>
            <sp xml:id="SDZ5-Redna-28-2011-05-17.sp137">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Besedo ima Vito Rožej.</p>
            </sp>
            <sp xml:id="SDZ5-Redna-28-2011-05-17.sp138">
               <speaker>VITO ROŽEJ:</speaker>
               <p>Hvala lepa.</p>
               <p>Ustavno sodišče je v svoji odločbi iz leta 2009 napisalo, da gre v bistvenem za enake
               dejanske pravne podlage take in drugačne življenjske skupnosti; veliko smo že
               povedali o tej odločbi. Tudi Evropsko sodišče za človekove pravice je, ne samo v
               tisti sodbi, ki ste jo omenili, kolega Cukjati, v neki drugi – v zadevi Schalk in
               Kopf proti Avstriji–, se postavilo na stališče, da je treba istospolne partnerske
               zveze umestiti v pojem družinskega življenja. Tisto, kar ste vi trdili, da istospolna
               partnerska skupnost ni enaka zakonski, drži. In tudi v zdajšnjem kompromisnem
               predlogu družinskega zakonika je temu tako, to je nekaj drugačnega. Kot pa sta
               povedali kolegica Črnakova in državna sekretarka, obstajajo otroci, predvsem v
               lezbičnih družinah, ki starša nimajo, ali je bil darovalec semena ali se je odrekel
               ali je umrl, ne vemo, ki nimajo vseh pravic, kot jih imajo drugi otroci. Kje bomo
               urejali njihove pravice, v tem je problem. In zato sodi tudi ta tematika zaradi sodbe
               našega Ustavnega sodišča, zaradi sodbe Evropskega sodišča za človekove pravice in
               zaradi teh več deset otrok v družinski zakonik; drugje se tega na primeren način ne
               da urejati. Kdor meni drugače, naj razloži, kako bomo tem več deset otrokom priznali
               vse pravice kot drugim otrokom. Pa da zaključim prosto po pokojnem predsedniku
               Drnovšku: ljudje božji, ali ste božji ali čigavi ste? Kaj bomo s temi otroki
               naredili?</p>
            </sp>
            <sp xml:id="SDZ5-Redna-28-2011-05-17.sp139">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Besedo ima France Cukjati. Prosim.</p>
            </sp>
            <sp xml:id="SDZ5-Redna-28-2011-05-17.sp140">
               <speaker>FRANCE CUKJATI:</speaker>
               <p>Hvala za besedo.</p>
               <p>No, človek se kar razneži, ko sliši, kako skrbite za otrokove pravice in kako
               utemeljujete izenačitev istospolne partnerske zveze z zakonsko zvezo, in sicer v zelo
               obsežnem delu, praktično najpomembnejšem delu zakonika, to je od 17. do 111. člena.
               Res, človek bi mislil, tu nas je pa res sama nežnost in ljubezen do otrok, kdo bi
               temu nasprotoval. No, kaj pa govori to poglavje, v katerem se v celoti, brez izjeme,
               z vsako besedico in členom izenačuje istospolna partnersko skupnost z zakonsko?
               Govori o postopku sklepanja zakonske zveze, o sorodstveni klavzuli, o medsebojnih
               odnosih med zakoncema, o premoženjskih razmerjih, o prenehanju zakonske zveze, o
               razmerju med razvezanima zakoncema. Mislim, da je dovolj jasno, o čem govori to
               poglavje. In ne vem, kako to, da potem govorite samo o otrokovih pravicah. Sedaj vas
               pa vprašam – to bo veljalo, vsa ta poglavja veljajo tudi, po vašem, ne samo za
               registrirano istospolno partnersko skupnost, ampak tudi za neko neregistrirano ali,
               kako že pravite, zunajpartnersko skupnost? Ne vem, kaj je to zunajpartnerska
               skupnosti, ali je to zunaj ali je to nepartnersko partnerstvo. Tega ne razumemo, kaj
               je, ampak si predstavljamo, da je neregistrirana skupnost dveh istospolnih ljudi. Za
               skupnost istospolnih ljudi verjetno ni zadosti samo seks, pa tudi verjetno ni edini
               pogoj in tudi sploh ni bistveni pogoj verjetno. Verjetno gre za skupno življenje.
               Zamislite si, da dva študenta, ki nimata dovolj denarja, da bi vsak svojo sobo najel,
               najameta skupno sobo. In po štirih letih eden umre v prometni nesreči. Ali sta imela
               skupno gospodinjstvo? Sta. Ali sta hodila kdaj v kino skupaj, so jih videli? Da. Sta
               kvartala? Da. Drugi partner bo rekel "to je bila po tem zakonu – kaj že? –
               zunajpartnerska istospolna skupnost". Seveda, vse pravice po tem zakonu, vsa
               dedovanja, vse, vse, vse. Pametno. Pa recimo, da je v prometni nesreči umrl, ali se
               vam ne zdi to noro, jaz ne vem, pa prmejdun no, v kakšnem času živimo? Ali ste
               obsedeni s to istospolno partnersko skupnostjo? Ta vaša obsesija je zastrupila
               celoten zakonik. Nesmiselne stvari določate, zaradi te obsesije. Je pa v tem tudi z
               istospolno partnersko skupnostjo, tu so še nekatere stvari, ki so nesprejemljive.
               Poglejte. Mi smo tekom postopka predlagali amandma, da sicer pristanemo, naj celo
               poglavje velja tudi za istospolno partnersko skupnost, razen 24. in 56. člena. Samo
               to smo želeli, vsaj to izključimo, vse drugo pa naj velja. Kaj pa pravi 24. člen? 24.
               člen govori o sorodstveni klavzuli – to se pravi, ne smeš se poročiti horizontalno in
               pa vertikalno s sorodstvom. Ja, zakaj pa istospolna ne bi smela skupaj živeti, zakaj
               ne bi smela, če sta v sorodstvu? Sorodstvena klavzula za zakonsko zvezo je samo
               zaradi nevarnosti genskih anomalij pri otrocih, samo zaradi tega. Nič govoriti o
               drugih stvareh – pa tradicija, saj smo povozili tradicijo pa tradicionalne zaostale
               nadzore. Zakaj ne bi smela živeti dva sorodnika? Smo rekli, sorodstvena klavzula pa
               ni potrebna pri istospolnih, saj ne bosta skupaj rojevala otrok. In smo rekli,
               izvzeti 56. člen. 56. člen govori o svobodnem odločanju o rojstvu otrok. Tudi to je
               sekretarka omenila, to pa je resna zadeva. Kako bosta dva, recimo geja, to pravico
               izposlovala – svobodno odločanje o rojstvu otrok? Torej, samo z umetno oploditvijo.
               Gospe in gospodje, medicina gre tako hitro naprej, da v štirih, petih letih bo možno
               iz katerekoli somatske celice telesa izvzeti jedro, ga prisiliti, da mutira tako, da
               postane spolna celica, in v štirih, petih letih, to vsi napovedujejo. V tem primeru
               bo enemu geju odvzeta somatska celica, bo pretvorjena v žensko jajčece, on bo dal
               spermo in bosta imela svojega otroka in bosta svobodno odločala o rojstvu svojega
               otroka. To je uzakonjeno in država bo morala omogočiti svobodno rojstvo. Seveda
               onadva nimata zaenkrat še maternice, bosta dobila nadomestno maternico, bo nekdo drug
               donosil tega otroka, ampak onadva prosto odločata o rojstvu otrok. Pa se bosta morda
               po štirih mesecih skregala pa boste rekla, ker prosto odločata, bosta rekla "splavila
               bo" in bo morala ta ženska tudi tega otroka splaviti. Ločitve so pa itak na tekočem
               traku pri istospolnih.</p>
               <p>Gospe in gospodje, ali se zavedate, v kakšen svet prihajamo s tako nerazumljivo
               liberalno držo. Ne moremo mi celotnega življenja liberalizirati in vseh naravnih
               zakonitosti povoziti. Poglejte, kaj se nam dogaja z okoljem, ko mislimo, da lahko vse
               naredimo. Govorimo o sonaravnem kmetovanju. A, tukaj smo pa bolj občutljivi. Gensko
               spremenjeni organizmi, bodimo pozorni, ampak pri gensko spremenjenem otroku je pa
               vseeno; igračka je igračka, otrok postaja igračka. Pri igrački, ko jo dobiš, ko jo
               kupiš, jo imaš, ko se je naveličaš, jo pa zavržeš. To je vaša skrb za otroka! To je
               vaša skrb za otroka. Tukaj pa nisem nič več raznežen, nič več.</p>
               <p>Drugič, predsednik SAZU, Slovenske akademije znanosti in umetnosti, gospod Jože
               Trontelj je lani – on je tudi seveda pomemben član, bil je tudi predsednik
               usmerjevalnega odbora za bioetiko Sveta Evrope – zapisal: "Spominjam se razprave v
               Usmerjevalnem odboru za bioetiko Sveta Evrope pred 10 leti." To je bilo, se pravi, to
               je že 11 let nazaj. "Odbor za enakost med spoloma je dal v oceno predlog priporočila
               o pravici do svobodne izbire v zadevah spolnosti in reprodukcije." To je to, svobodno
               odločanje o rojstvu otrok. "V Usmerjevalnem odboru za bioetiko Sveta Evrope smo
               ugotovili, da se glede otrok priporočilo presenetljivo ozira predvsem na interese
               homoseksualnih in lezbičnih parov, malone šokantno pa ignorira pravice in koristi
               otrok, ki naj bi jih taki pari posvojili ali pridobili s pomočjo tehnik zunajtelesne
               oploditve. Predlog..." tako nadaljuje gospod Trontelj, "priporočila je Usmerjevalni
               odbor za bioetiko zavrnil. Posebna mnenja je prispevalo nekaj držav posamič – med
               njimi najbolj glasno Francija in Britanija. Kritiki priporočila so poudarjali, da ima
               otrok legitimen in pomemben interes, da ima očeta in mater in da dva očeta ali dve
               materi ali samski roditelj oziroma posvojitelj tega interesa ne morejo zadovoljiti.
               Slišali pa smo tudi opozorila, da so istospolne zveze manj stabilne, da je med
               istospolno usmerjenimi več promiskuitete in da so partnerji neprimerljivo bolj
               ogroženi s spolno prenosljivimi boleznimi. Francozi so poudarili, da pravica do
               biomedicinske pomoči pri spočetju ni kakšna splošna človekova pravica. Citirali so
               svoj zakonik o javnem zdravstvu, ki dovoljuje dostop do spočetja z biomedicinsko
               pomočjo samo neplodnim parom, pri katerih je vzrok neplodnosti bolezenske narave in
               je ugotovljen z zdravniškim pregledom. Do te pomoči sta upravičena samo moški in
               ženska, ki sta pred tem sklenila družinsko zvezo.</p>
               <p>Tudi v britanskem komentarju je poudarjeno, da svobodna izbira v zadevah spolnosti in
               reprodukcije ne more biti neomejena. Številne omejitve so potrebne in uveljavljene
               zaradi varstva interesov otrok, posameznikov in družin." Tako torej predsednik
               Slovenske akademije znanosti in umetnosti dr. Trontelj. Boste tudi zanj rekli, da ga
               vodi eno samo sovraštvo. Boste tudi njemu to pripisali. Verjetno, verjetno.</p>
               <p>Govorili ste, kako je Ustavno sodišče zahtevalo izenačitev – o tem smo že veliko
               govorili –, in sicer takrat, ko je problematiziralo – ne vem kaj, 56. ali kateri
               člen, ali 36. člen Zakona o registraciji istospolne partnerske skupnosti. O tem smo
               že veliko se pogovarjali, tudi Ustavno sodišče je izrecno reklo, kje in kako je treba
               upoštevati primerljivost, izrecno reklo, da ne gre za enake okoliščine. In Vrhovno
               državno tožilstvo je zelo jasno povedalo, moram ponovno citirati vrhovno državno
               tožilko, vodjo Civilno-upravnega oddelka, gospo Eriko Pajntar Podrekar, ki je jasno
               povedala, takole pravi: "Zavajajoče pa predlagatelj..." – namreč predlagatelj
               Ministrstvo za delo, predlagatelj zakonika – "iz navedene ustavne odločbe izpelje
               sklep, "da ima zakonska zveza ali zunajzakonska skupnost dveh oseb istega spola enake
               pravne posledice kot zakonska zveza ali zunajzakonska skupnost dveh oseb različnih
               spolov tudi..." – tudi, govori – "v razmerju do otrok v postopku posvojitve."" In
               potem govori še naprej o mnogih stvareh. Vsekakor, nikjer ni osnove, da bi v celoti
               izenačili oba statusa, status zakonske zveze in istospolne partnerske skupnosti. In
               še enkrat, da omenim gospoda Trontlja, namreč tukaj gre pri 56. členu, ki smo ga
               želeli amandmirati oziroma smo želeli, da se ga izključi iz tega poglavja, pa ste
               zavrnili in ne moremo mi tega ponovno amandmirati, ker ni odprt, zaradi tega smo tudi
               rekli in pristopili drugače, kjer gre za odločanje o rojstvu otrok. To, gospe in
               gospodje, tega Slovenija ne bo prenesla, če se ji bo povedalo, kaj je s tem in kam
               pes, pa ne Frangežev, ampak pes, taco moli, jaz dvomim, da boste dobili 5 % na
               referendumu. Zagotovo pa se vidimo na referendumu, če bo tako. Tako pravi gospod
               Trontelj, ko ste že citirali gospoda prof. Zupančiča, gospa sekretarka: "Pred leti
               sem sodeloval v širši skupini, ki je pripravljala zakon o OBMP. Skupino je vodil
               ugleden strokovnjak za družinsko pravo, prof. Karl Zupančič. Njegovo modro vodilo pri
               postavljanju načel je bilo "procreatio arteficialis imitetur naturam" – posegi
               medicine in prava v družino in rojevanje otrok naj, kolikor je mogoče posnemajo
               naravo. To žlahtno konzervativno vodilo je bilo res v veliki meri vgrajeno v zakon.
               Zakonodajalcu bi svetoval, da se ga drži tudi pri družinskem zakoniku.", Tudi to smo
               mi predlagali, želeli, doslej nismo uspeli. Hvala.</p>
            </sp>
            <sp xml:id="SDZ5-Redna-28-2011-05-17.sp141">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Besedo ima Jakob Presečnik.</p>
            </sp>
            <sp xml:id="SDZ5-Redna-28-2011-05-17.sp142">
               <speaker>JAKOB PRESEČNIK:</speaker>
               <p>Hvala lepa za besedo, gospod predsednik.</p>
               <p>Jaz sem prepričan, da imamo kar nekaj postopkovnih težav. Kot vemo, smo na odboru
               zaključili že obravnavo amandmajev za prve tri, mislim, člene in potem je koalicija
               oziroma na predlog Vlade koalicija dala ene amandmaje, in je sicer zadevo malo, bi
               rekel tako, omilila in zaradi tega zdaj z nekimi uskladitvenimi amandmaji – ker
               zagotovo ta amandma k 111.a členu, pa še kar nekaj drugih, pomeni neko uskladitev
               nečesa, česar v prvih amandmajih nismo sprejeli. Ampak, če govorimo pri tem o, na eni
               strani, zakonski zvezi in potem ste prinesli rešitev glede te partnerske skupnosti,
               to se fino prebere in fino vidi in fino sliši in to se v javnosti vedno razlaga, kako
               je bil zakon usklajen z željami tudi vseh ostalih, ki se s temi rešitvami ne
               strinjajo, vendar že ta, če preberemo ta amandma, ki je zdaj kot neke vrste
               uskladitveni za nazaj, za tisto, kar smo na odboru že v skladu s Poslovnikom končali
               in ste preglasovali, pomeni, da sicer na začetku rečemo zakonska zveza in na drugi
               strani partnerska skupnost, vendar za oboje veljajo pa naprej v zakoniku enake
               rešitve. In v tem je problem. Tako, da glede na to, da če bi šli striktno gledat
               poslovniško vprašanje, če je tak način reševanja – to je en tak unikum reševanja
               problema v času sprejemanja amandmaja oziroma obravnave na samem odboru – in zaradi
               tega sem jaz vedno na odboru poudarjal, da predlagam, da gremo sicer glede na to, da
               je zakon že v parlamentu, da je že v obravnavi bil na odboru, da gremo na hitro do
               konca, in se dogovorimo, da zakon v Državnem zboru vržemo in predlagatelj oziroma
               Vlada, ministrstvo, pripravi nov zakon z vsemi tistimi ogromno dobrimi rešitvami in
               pa z izvzemom vseh teh spornih določil. Verjemite mi, da direktorji in direktorice
               centrov za socialno delo že z izredno velikim pričakovanjem čakajo ali pa težko
               čakajo na družinski zakonik zaradi tega, ker so nekateri postopki, ki jih morajo kot
               centri za socialno delo izvajati, oteženi in ta zakonik rešuje mnoge probleme tudi
               pri samem delu centrov za socialno delo in vseh ostalih, in sodišč in vseh ostalih,
               ki so zavezani temu, da bodo tovrstni zakon oziroma družinski zakonik tudi izvajali.
               Tako da, zdaj jaz imam sicer predlog, mi bomo glasovali proti temu drugemu amandmaju
               111.a člena. Predlagam, da to storimo vsi. Na ta način dobimo neusklajen zakon in
               potem je možno seveda sicer tudi nazaj, če smo šli prej naprej z neusklajenim, pa
               gremo zdaj nazaj z neusklajenim. Še boljše pa, kot rečeno, gremo hitro skozi,
               glasujemo proti zakonu in predlagatelj pripravi nov tekst, ki bo seveda bolj
               odgovoren do otrok in do vseh, ki se ga ta zakon tiče. Hvala lepa.</p>
            </sp>
            <sp xml:id="SDZ5-Redna-28-2011-05-17.sp143">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Kolega Presečnika bi želel opozoriti, da razpravljamo o amandmaju k 4.a členu in samo
               o prvem amandmaju oziroma o amandmaju pod zaporedno številko 1 k 111. členu. Drugi
               amandma, amandma pod zaporedno številko 2, ni predmet razprave v tem trenutku. Želi
               še kdo razpravljati o amandmajih k 4. členu in k prvemu amandmaju k 111. členu. Ja,
               Vito Rožej, Gvido Kres.</p>
               <p>Prosim, gospod Rožej.</p>
            </sp>
            <sp xml:id="SDZ5-Redna-28-2011-05-17.sp144">
               <speaker>VITO ROŽEJ:</speaker>
               <p>Ponovno hvala za besedo.</p>
               <p>Ta člen, 4.a skratka govori o tem – oziroma o amandma k njemu –, ali bomo urejali
               področje istospolnih v družinskem zakoniku ali ne. Ker češ, da – pa čeprav je bilo to
               ovrženo – istospolnih družin ni. Istospolne družine so, so tudi seveda istospolne
               skupnosti brez otrok, tako kot so zakonske skupnosti brez otrok. Da pa je to ena od
               tematik, ki marsikomu v tej dvorani dvigne pulz, pa je tudi pokazala razprava kolege
               Cukjatija. Obenem je seveda bilo slišati tudi par nebuloz o sorodstveni klavzuli, ki
               naj velja za heterospolne zveze, za istospolne pa ne, zato ker pri istospolnih zvezah
               ni nevarnosti nekih genskih anomalij, kot je pri heterospolnih, zato bi naj bile
               recimo istospolne zveze med dvema bratoma ravno tako dovoljene. Jaz seveda pustim
               vsakemu, da ima svoje seksualne fantazije, ampak mislim, da to v to debato tukaj pač
               ne paše, tako da naj jih vsak raje zadrži zase, ne pa da jih trosi takole naokrog. In
               še nekaj je treba povedati; da incest je več kot samo zdaj neka, bom rekel, rodovna,
               krvna prepoved. Ne, incest je socialna kategorija, ki jo poznajo marsikatere
               civilizacije, to je eden od prvih tabujev, ki jo tudi najbolj enostavne družbe
               poznajo in kdor je vsaj kdaj kakšno knjigo o antropologiji odprl, bo vedel, da stvari
               niso tako zelo enostavne, da bi to bilo samo medicinsko gledano zaradi možnosti
               genskih deviacij in anomalij. Gre za eno socialno prepoved, za tisto, kar nas loči od
               živali. To nas loči od živali, ta socialna prepoved incesta. Po drugi strani tudi te
               možnosti in katastrofični scenariji, ki jih kolega Cukjati vidi v uvedbi partnerske
               skupnosti v družinski zakonik, pa seveda tudi v priznanju zunajpartnerskih skupnosti
               kot neregistriranih istospolnih skupnosti, in kaj vse bi se lahko zgodilo, če bosta
               dva študenta štiri leta skupaj sobo najemala in bi eden od njiju umrl in kaj bi drugi
               vse lahko zahteval. Še nekaj je seveda treba povedati – v tem teoretiziranju bi morda
               ne bilo odveč reči, da nobeden od teh dveh študentov v štirih letih ne bi smel imeti
               dekleta, partnerke. Če pa se res zgodi, da temu ni tako, potem je pa možno seveda,
               kolega Cukjati, da sta ta dva študenta v resnici bila istospolni par, pa si seveda
               nista upala tega naglas povedati. V državi, kakršna je ta, za katero vi pravite, da
               95 % ljudi ne razume in ne sprejema te drugačnosti, kaj bi pa vi naredili na temu
               mestu? Najbrž bi se poročili, prstan bi si dali gor, še celo za kakšnega otroka bi se
               potrudili pa pač trpeli, v tišini. Mislite, da v tej dvorani tukaj notri ni nikogar,
               ki nosi zakonski prstan, pa v resnici bi si želel, da bi bilo drugače? Jaz nisem
               prepričan, 90 nas je, statistika pravi, da je vsaj kakšen izmed nas tukaj tudi tak.
               Pa naj zdaj gleda v računalnik ali pa gleda kam drugam namesto mene, bo že vedel, o
               kom govorim, ker mu je nerodno, ker celo življenje to skriva in mu je težko. Pa naj
               mu bo, če ne zmore toliko poguma in ne prizna. Nič hudega, jaz s tem problemov nimam,
               večje probleme ima vsak sam s sabo, kadar je temu tako. Zato je tako zelo nujno, da v
               ta zakon damo tudi istospolne partnerske zveze, zato, da izenačimo te zveze z
               drugimi, zato da ljudem damo jasen signal, da so enakopravni pripadniki te družbe; če
               že plačujejo davke naj bodo deležni tudi kakšnih koristi. In njihovi otroci, če bodo
               po težkih mukah, tako ali drugače, z medicinsko pomočjo ali pa s kakšno drugo
               iznajdljivostjo do njih prišli, morajo seveda biti deležni enakih pravic. In zaradi
               pravic teh nekaj deset otrok, ki zdaj že tukaj obstajajo, je to nujno.</p>
               <p>In govoriti, da bomo šli zdaj z referendumom, z nekim ljudskim pogromom nad pravice
               teh desetih otrok – sramota! V Sloveniji 21. stoletja – groza če bo temu res tako! Za
               pravice teh desetih otrok gre, za njih se s tako ihto in gorečnostjo vsi zagovorniki
               tega družinskega zakonika bojujemo za to, da stvari ostanejo takšne, kot so, zaradi
               pravic teh nekaj deset otrok, bolj kot zaradi pravic istospolnih in tako naprej, ki
               seveda so jih ravno tako deležni, ampak zaradi pravic teh nekaj desetih otrok se pa
               ne odstopa niti za milimeter. Ta kompromis, ki je bil narejen, je maksimalen in to je
               to. Drugače se pravic teh nekaj deset otrok ne da rešiti. Če se komu zdi da je to
               vredno referenduma, če kdo ob tem lahko zamahne z roko, pa naj. Jaz ne morem, ker
               mislim da je to tisto, kar me dela človeka.</p>
            </sp>
            <sp xml:id="SDZ5-Redna-28-2011-05-17.sp145">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Besedo ima Gvido Kres.</p>
            </sp>
            <sp xml:id="SDZ5-Redna-28-2011-05-17.sp146">
               <speaker>GVIDO KRES:</speaker>
               <p>Hvala za besedo, gospod predsednik.</p>
               <p>Jaz trdim, da vsem, prav vsem v tej državi je treba zagotoviti enake pravice. In kdo
               izmed nas pa je proti pravicam otrok ali pravicam kogar koli, ki ni utopljen v načinu
               večinskega življenja v tej državi ali pa, če hočete, na svetu. V Sloveniji smo že
               pred več kot 20 leti bili bistveno bolj tolerantni do različnosti vseh vrst in seveda
               tudi do istospolnih oseb in parov. Trdim, da smo v temu času veliko dosegli, z
               demokracijo smo prišli tudi do izboljšanja strpnosti do drugačnih in tudi do
               strpnosti do istospolnih oseb.</p>
               <p>Ampak vendarle bi se dotaknil tudi tako imenovanih naravnih zakonov. Jaz trdim, da
               najboljše zakone piše narava; narava je najboljši inženir, najboljši arhitekt,
               najboljši oblikovalec, kar lahko vidimo tudi danes v vsakdanjem življenju. Ob tem pa
               tudi nisem prepričan, da se vsi istospolni zavzemajo za prav takšne rešitve, kot jih
               želimo danes vpisati v zakon. Najbolj verjetno, da bi si oni tudi želeli z malo manj
               teh razprav priti do nekih zaključkov, ki bi jim zagotavljali vse te pravice in tudi
               pravice do posvojitve otrok v teh različnih okoljih, s katerimi do tega prihaja.</p>
               <p>In tudi, ko sem se že dotaknil naravnih zakonov, mi je popolnoma jasno – tudi
               istospolne osebe in pari so naravni zakon, je tudi to naravna posledica, ampak nekoga
               je narava nagradila bolj, nekoga pa manj in kakor koli že je, treba s tem tudi
               živeti. In tudi to je naravno, da se pojavljajo problemi, da jih poskušamo rešiti,
               ampak poraja se mi vprašanje, da v temu trenutku vendarle ne posegamo preveč na
               takšen način v ta del našega življenja.</p>
               <p>Zaradi tega, bom še enkrat povedal, nisem prepričan da si vsi istospolni pari
               resnično želijo ravno tako rešitev, kot ste jo vi napisali, ampak bi bili tudi za
               kakšno drugo, drugačno rešitev, ki bi pa peljala lahko tudi potem k drugačnemu
               razvoju skozi leta. Ker vendarle, v vseh teh letih se je v tej državi veliko doseglo
               tudi na temu področju. Hvala lepa.</p>
            </sp>
            <sp xml:id="SDZ5-Redna-28-2011-05-17.sp147">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Želi še kdo razpravljati o temu členu oziroma o amandmaju k tema dvema členoma?
               Ugotavljam, da ne, zato zaključnem razpravo o amandmaju k 4.a členu in amandmaju pod
               številko 1 k 111. členu in prehajamo k 4. b členu in k amandmaju, ki ga je vložila
               Poslanska skupina SDS k 4.b členu. Želi kdo razpravljati?</p>
               <p>Prosim, gospod France Cukjati.</p>
            </sp>
            <sp xml:id="SDZ5-Redna-28-2011-05-17.sp148">
               <speaker>FRANCE CUKJATI:</speaker>
               <p>Hvala za besedo.</p>
               <p>4.b člen je seveda v tem kompromisnem predlogu Vlada dodala in sicer gre za neko
               novo, kot sem rekel že, pogruntavščino – zunajpartnerska skupnost. To je
               zunajpartnerska skupnost; recimo, dve teti ali pa dva strica, ki skupaj živita in
               kjer nista nič registrirana, gre pa za dlje časa trajajočo življenjsko skupnost in
               seveda tukaj se potem naprej formulacija nanaša na zunajzakonsko skupnost in enako
               določa, da ima zunajpartnerska skupnost, to se pravi neka skupnost, partnerska
               skupnost – ne partnerska skupnost dveh partnerjev, jaz ne vem kaj je to –, da ima
               enake pravne posledice kot zunajzakonska skupnost, torej enake kot zakonska skupnost.
               Ne bom veliko o tem debatiral. Mi predlagamo, da se ta čudna tvorba briše, ker je
               nesmiselna, ne vemo, čemu služi. Moram pa povedati, omenil sem že primer dveh
               študentov, kjer drugi preostali po parih letih lahko zahteva dediščino svojega
               študenta. Bom pa v zvezi s tem povedal primer, ki sem ga sam par let nazaj, ko sem
               bil še zdravnik, doživel.</p>
               <p>Ena starejša ženska je ostala sama – otroci so odšli – v svoji hiški. Neka druga
               soseda je pa tudi sama ostala oziroma postala celo bolj betežna. Jaz se opravičujem,
               če se bo kdo prepoznal, imen ne bom navajal, tudi kraja. In potem je ta še dokaj pri
               moči ženica vzela to sosedo k sebi, ker jo je tudi negovala, pa navsezadnje ji je
               bilo dolgčas in sta več kot 10 let, se mi zdi, živeli skupaj. Potem je pa tista, ki
               je bila bolj bolehna, je pa umrla. Takrat še ni bilo tega zakonika in seveda potem so
               dediščine po umrlih tekle normalno. Si zamišljate po tem zakoniku? Druga bi rekla, to
               je bila zunajpartnerska skupnost. Ali sta obe enakega spola bili? Sta bili. Ali sta
               imeli skupno gospodinjstvo? Sta. Glede seksa ni pomembno. Sicer pri osemdesetih
               letih, ne vem.</p>
               <p>No, gospe in gospodje, kakšen smisel ima zdaj to? To določati kot zunajpartnersko
               skupnost, ki ima enake vse pravne posledice kot zakonska skupnost. Ne vem, norišnica.
            </p>
            </sp>
            <sp xml:id="SDZ5-Redna-28-2011-05-17.sp149">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Za besedo je zaprosila dr. Anja Kopač Mrak, državna sekretarka.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp150">
               <speaker>DR. ANJA KOPAČ MRAK:</speaker>
               <p>Pri teh imaginacijah je zelo težko, jaz moram reči, da jim včasih zelo težko sledim.
               Ampak vseeno je pri tem, ko se navaja, da lahko zunajpartnersko skupnost kar kdor
               koli in brata, je le treba brati člen, ki pravi, da zunajpartnerska skupnost je dalj
               časa trajajoča življenjska skupnost dveh žensk ali dveh moških, ki nista sklenila
               partnerske skupnosti in ni razlogov, zaradi katerih bi bila partnerska skupnost med
               njima neveljavna. Pod to neveljavno pride tisto – bratje pa vse tisto kar ste
               navajali.</p>
               <p>Ampak zanimiva je pa tudi ta razprava in nekako zbujanje strahu med ljudmi, da se ne
               bi to dogajalo, da bi dva skupaj iz dobrih, čisto drugih razlogov se preselila in
               potem bi nekdo dobil dediščino in ne vem kaj. Je treba vseeno povedati, da je
               življenjska skupnost partnerjev, mora biti po vsebini enaka življenjski skupnosti, ki
               obstaja med zakoncema. To je stališče sodišča, ki o teh stvareh presoja in tudi v tem
               členu je v drugem odstavku zapisano, da "če je odločitev o pravici ali obveznosti
               odvisna od vprašanja obstoja življenjske skupnosti iz prejšnjega odstavka, se o tem
               vprašanju odloči v postopku za ugotovitev te pravice ali obveznosti." Torej, na
               sodišču. In še nadalje, "odločitev o tem vprašanju ima pravni učinek samo v stvari, v
               kateri je bilo to vprašanje rešeno." Torej, kar počez kdorkoli jemati komurkoli,
               seveda ni intenca. Voljo živeti skupaj pa morata imeti oba, mož in žena, in enako gre
               tudi, če prenesemo na – kar je seveda intenca da prenesemo – partnerske skupnosti,
               torej dva partnerja, in tudi pri zunaj partnerski skupnosti je enako. Zakaj je to
               potrebno? Morda ne veste, ampak Okrožno sodišče v Kopru je podalo pobudo za oceno
               ustavnosti celotnega ZRIPS. Namreč, zaradi tega, ker sta se na to sodišče pritožili
               partnerici, ki nista imeli registrirane istospolne partnerske skupnosti v skladu z
               ZRIPS. In zaradi tega, ker nista imeli registrirane te istospolne partnerske
               skupnosti, ta, ki je še ostala, torej nima nobenih pravic po umrli partnerici in je
               Okrožno sodišče sprožilo postopek ocene ustavnosti celotnega ZRIPS zaradi tega, ker
               ne določa pravic. Ker, če gremo po analogiji, da je podobna vsebina med zakonsko
               zvezo in registrirano partnersko skupnostjo, in seveda če so izenačene pravice
               zunajzakoncev in zakoncev, potem ni razloga, da ne bi bilo tudi pri zunajpartnerski
               skupnosti enako. Gre za enakost pred zakonom. In diskriminirati državljane na podlagi
               spolne usmerjenosti s strani države je nedopustno. Hvala.</p>
            </sp>
            <sp xml:id="SDZ5-Redna-28-2011-05-17.sp151">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Besedo ima mag. Branko Grims.</p>
            </sp>
            <sp xml:id="SDZ5-Redna-28-2011-05-17.sp152">
               <speaker>MAG. BRANKO GRIMS:</speaker>
               <p>Spoštovani.</p>
               <p>Ne bom govoril o nobenih tovrstnih prispodobah, kot je bilo prej govora, ampak o
               nekem preprostem pravnem načelu, ki je tudi eden od temeljev ustavnopravne presoje.
               To je določnost posameznega zakona. In tudi določnost posameznega določila tistega
               zakona. Pri tej zadevi ta zakon pije vodo približno tako, kot kakšno rešeto izpred 90
               let.</p>
               <p>V nobenem primeru ni mogoče izključiti, da bi prihajalo do manipulacij pri tem
               zakonu. Prihajalo bo do številnih tožb. In tisti primeri, ki jih sedaj navajate v eno
               smer, so pri tem zakonu zaradi njegove nedoločnosti pripeljani do skrajnosti v
               nasprotno smer. Spet bo sodišče postavljeno pred nemogoče presoje o tem, kaj je
               utemeljeno, katera trditev drži, katera ne. V določenih osebnih okoliščinah je to
               praktično skoraj nedokazljivo. In zanesljivo bo zadeva končala, trdim, niti ne na
               slovenskem Ustavnem sodišču, če bi bila slučajno uveljavljena, ampak bi se verjetno
               končala nekje v evropskih institucijah. In sprejemati take zakone, če nič drugega, je
               neodgovorno.</p>
               <p>Glede na to, da ste nekateri o tem že govorili, še sam opozarjam. Poglejte, tisto,
               kar bo na koncu rezultat tega zakona, je naslednje: skupaj ste dali nekaj zelo dobrih
               določb. Trdim, da nikakor niso vse slabe, nekatere so zelo dobre in nekatere ste vmes
               "napoprali" zato, da ste pač preusmerili spet pozornost od gospodarske neuspešnosti
               na neke teme, kjer pač računate na medijsko podporo in da boste poučevali vse, kaj so
               človekove pravice, enakost in ne vem kaj še vse.</p>
               <p>Pri tej razpravi se je danes že zelo jasno pokazalo, da vas frdamano malo zanima, kaj
               piše v Splošni deklaraciji človekovih pravic, da to enostavno vržete pod mizo.
               Pokazalo se je, da vas ne zanima kaj dosti, kaj piše v slovenski ustavi in da od
               Evropskega sodišča za človekove pravice ste pripravljeni prisluhniti predvsem
               tistemu, kar vam paše. Če pa kdo citira nekaj, kar vam ne paše in je, recimo, v
               očitnem nasprotju s tem, kar piše v vašem predlogu zakona, se pa tisto spet vrže pod
               klop. Kakšen bo rezultat tovrstne oholosti? Ker gre za oholost, preveliko nadutost.
               Rezultat bo, da bo zadeva spet končala nekje na referendumu, ali pa v presoji
               Ustavnega sodišča. In tudi če bo uveljavljena za eno kratko obdobje, ne bo na dolgi
               rok nič od tega ostalo. Najbolj verjetno bo pa letela na referendum. In spet bo
               vprašanje, kdo je kriv za te stroške. Za take stroške je kriv tisti, ki ignorira
               najprej vse pripombe civilne družbe, ki ignorira celo pripombe predsednika Slovenske
               akademije znanosti in umetnosti, pa se ob tem sklicuje na stroko. Človek je bil pa
               predsednik etične komisije za celotno Evropsko unijo, ljudje božji. Bom še jaz rekel,
               ko je eden vaših kolegov to uporabil. In na koncu ignorirate vse pripombe pravne
               stroke, razen, če je neki del, ki se nanaša na trditve, ki so vam všeč. Ko bo zadeva
               končala na referendumu bo spet, kot rečeno, vprašanje stroškov. Stroške v takem
               primeru naj tisti, ki je s svojo aroganco, s tem, ko je najprej negiral vse pripombe
               stroke, vse pripombe civilne družbe in potem še vse pripombe opozicije o ključnih
               točkah gladko povozil, krije iz svojega žepa, to bi bil edini pravi odgovor in ne
               vem, zakaj to počnete. Tovrstni triki so vam mogoče uspevali prvi dve leti, zdaj na
               te trike nobeden več ne naseda. Danes je vsakomur jasno, da ste v nekatere zakone
               namerno vnašali posamezne določbe, zato da so bili potem problematični za Ustavno
               sodišče, da ni prišlo do referenduma. Pri referendumih, ki so sedaj odprti – o
               pokojninski reformi, o arhivih – vam trik ni več uspel. Ustavno sodišče vas politično
               gledano ni več šlo reševat, ker se zaveda, da ima tudi ono svojo omejitev, saj je
               vendar tudi pravica do referenduma ustavna pravica, ampak to nekaj stane. Tudi tale
               seja danes nekaj stane. In vnaprej, iz tega, kar zdajle govorim, je jasno, da zato,
               ker ste popolnoma gluhi za vse, pa še tako argumentirane pripombe, od tega ne bo
               ostalo dosti ali pa prav nič. Čigav denar zapravljate? Denar davkoplačevalcev, zato
               da odpirate teme, ki izgubljajo neskončno število ur, 100 ste jih izgubili na odboru,
               danes jih izgubljamo tukaj še šest, pa bog vedi koliko bo še stroškov in izgubljenih
               ur na referendumau ali pa na predhodni presoji Ustavnega sodišča, če jo boste
               zahtevali. In vse to gre iz žepa davkoplačevalcev, zato da se ne bi ukvarjali z
               realnimi problemi, med katerimi je zagotovo na prvem mestu gospodarska neuspešnost te
               vlade. Še vedno se povečuje število nezaposlenih in jeseni se bo še drastično
               povečalo...</p>
            </sp>
            <sp xml:id="SDZ5-Redna-28-2011-05-17.sp153">
               <speaker>PREDSEDNIK DR. PAVEL GANTAR:</speaker>
               <p>Grims, vrnite se k amandmaju, če ste sploh bili pri njem, prosim.</p>
            </sp>
            <sp xml:id="SDZ5-Redna-28-2011-05-17.sp154">
               <speaker>MAG. BRANKO GRIMS:</speaker>
               <p>Amandma je v tem, spoštovani, gospod predsednik, da se ta del črta. Tako, kot je bil
               predlog, da se spremenijo vse tiste določbe, ki so razburjale javnost, ki so naletele
               na odklonilno stališče stroke ali pa civilne družbe. Če bi se to upoštevalo, bi danes
               imeli pred seboj predlog zakona, ki bi bil neproblematičen in ki bi zagotovo zaslužil
               visoko stopnjo soglasja in bi zagotovo tudi upravičil sredstva, ki so bila porabljena
               zanj. Tako pa temu ni tako in če odklanjate tovrstno razpravo in če negirate tovrstne
               argumente, je jasno, da s tem prevzemate tudi odgovornost, tudi odgovornost za
               materialne posledice za referendum, gospe in gospodje!</p>
            </sp>
            <sp xml:id="SDZ5-Redna-28-2011-05-17.sp155">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Želi še kdo razpravljati o amandmaju k 4.b členu?</p>
               <p>Prosim, Vito Rožej.</p>
            </sp>
            <sp xml:id="SDZ5-Redna-28-2011-05-17.sp156">
               <speaker>VITO ROŽEJ:</speaker>
               <p>Ko kolega Grims začne govoriti o oholosti in napuhu, ne morem, da se ne bi smejal,
               zaradi vsega, kar že poznamo iz zgodovine. Če pa se vrnem k členu in amandmaju, je
               zanima dikcija, s katero je kolega Cukjati po medicinsko razložil, zakaj in kako je
               treba s tem členom. Skratka, ta tvorba, kot je rekel, naj se črta, medicinsko rečeno,
               izreže. Izrezujejo se, kolikor se jaz spoznam na medicino, recimo rakave tvorbe, in
               to je tisto, kar je osnovni problem tega pojmovanja, gledanja sploh na našo družbo.
               Naša družba je čisto v redu, samo ima neke rakave tvorbe, ki jih je treba izrezati in
               potem bo vse v redu. Ne da se tega pri živem narodovem telesu početi. Kako to
               izgleda, veste sami in večkrat tudi poveste in daste primer Hude jame; kolega Grims
               je posebej dober v teh manipulacijah. Da še enkrat povemo – noben relevanten
               strokovni argument tukaj ni bil preslišan ob sprejemanju zakonika. Stroka podpira
               stvari, kot stojijo v zakoniku. Če je zdaj javno mnenje takšno ali drugačno, zato,
               ker ga je ta ali oni nakuril na to ali na drugo stran, to ni sedaj problem stroke;
               strokovne rešitve tukaj notri držijo.</p>
               <p>Kot že rečeno, glede sodb Evropskega sodišča. Ravno kompromisna rešitev, ki ločuje
               med partnersko in zakonsko skupnostjo je ta, ki, bom rekel, ustreza tisti sodbi
               Evropskega sodišča, ki jo je kolega Cukjati navajal. So pa še druge sodbe Evropskega
               sodišča, ki pa govorijo, da je to sorodno, podobno tematiko treba urejati v istem
               zakonu, še posebej pa v zakoniku, ki je širši. Zato, kar se mene tiče, nikakršnega
               črtanja, izrezovanja, požiganja, šest klafter globoko in še česa ne bo, ker v tem
               primeru gre ravno tako za božje storitve, ne pa za kakšno hudičevo seme.</p>
            </sp>
            <sp xml:id="SDZ5-Redna-28-2011-05-17.sp157">
               <speaker>PREDSEDNIK DR. PAVEL GANTAR:</speaker>
               <p> Hvala lepa.</p>
               <p>Želi še kdo razpravljati o amandmaju k 4.b členu? Ugotavljam, da ne želi. Zaključujem
               razpravo. Prehajamo k 7. členu in k amandmaju Poslanske skupine SDS k 7. členu. Želi
               kdo razpravljati?</p>
               <p>Vito Rožej, prosim.</p>
            </sp>
            <sp xml:id="SDZ5-Redna-28-2011-05-17.sp158">
               <speaker>VITO ROŽEJ:</speaker>
               <p>Zanimivo jim je, da v osnovnem tekstu besedila piše o tem, kako naj starši otroke
               varujejo pred izkoriščanjem, zlorabljanjem, poniževanjem, kaznovanjem in kar je še
               podobno. Kar smo danes lahko videli s strani Civilne iniciative za družino in pravice
               otrok, da se otroke vlači po ure in ure na to našo galerijo, se mi zdi v neskladju
               tako s predlaganim členom, kot je, kot tudi z amandmajem, kot je predlagan. Upam, da
               se bo ta del zakonika – ali bo sprejet amandma ali pa ne bo sprejet amandma –
               spoštoval mnogo bolj, kot se spoštuje sedaj ravno s strani tistih, ki pravice otrok
               in družine nosijo na svojih ustih, v dejanjih pa ne.</p>
            </sp>
            <sp xml:id="SDZ5-Redna-28-2011-05-17.sp159">
               <speaker>PREDSEDNIK DR. PAVEL GANTAR:</speaker>
               <p>Kolega Rožej, ampak ta razprava je za roditeljski sestanek. Hvala lepa.</p>
               <p>Želi še kdo razpravljati? <stage xml:id="SDZ5-Redna-28-2011-05-17.stage5">(Ne.)</stage> Zaključujem razpravo.</p>
               <p>Prehajamo k 93. členu in k amandmaju poslanskih skupin SD, Zares in DeSUS k 93.
               členu. Želi kdo razpravljati? Ugotavljam, da ne želi, zato zaključujem razpravo.</p>
               <p>Prehajamo k 104. členu in k amandmaju poslanskih skupin SD, Zares, DeSUS k temu 104.
               členu. Želi kdo razpravljati o tem? Ugotavljam, da ne želi, zato zaključujem
               razpravo.</p>
               <p>Prehajamo k 109. členu in k amandmaju poslanskih skupin SD, Zares in DeSUS k 109.
               členu. Želi kdo razpravljati o tem? Ugotavljam, da ne želi, zato zaključujem
               razpravo.</p>
               <p>Prehajamo k 111. členu in k amandmaju pod zaporedno številko 2 poslanskih skupin SD,
               Zares in DeSUS. Želi kdo o tem razpravljati? Ugotavljam, da ne. Zato zaključujem
               razpravo.</p>
               <p>Prehajamo k 136. členu in k amandmaju poslanskih skupin SD, Zares in DeSUS. Želi kdo
               o tem razpravljati? Ugotavljam, da ne, zato zaključujem razpravo.</p>
               <p>Prehajamo k 137. členu in k amandmaju poslanskih skupin SD, Zares, DeSUS k 137.
               členu. Želi kdo o tem razpravljati? Ugotavljam, da ne, zato zaključujem razpravo.</p>
               <p>Prehajamo k 143. členu in k amandmaju poslanske skupine Slovenske demokratske stranke
               k temu členu. Želi kdo razpravljati? Ugotavljam, da ne želi, zato zaključujem
               razpravo.</p>
               <p>Prehajamo k 160. členu in k amandmaju poslanskih skupin SD, Zares, DeSUS. Želi kdo
               razpravljati? Ugotavljam, da ne, zato zaključujem razpravo.</p>
               <p>Prehajamo k 161. členu in k amandmajem poslanskih skupin SD, Zares in DeSUS. Želi kdo
               razpravljati? Ugotavljam, da ne, zato zaključujem razpravo.</p>
               <p>Prehajamo k 162. členu in k amandmaju poslanskih skupin SD, Zares in DeSUS k temu
               členu. Želi kdo razpravljati? Ugotavljam, da ne, zato zaključujem razpravo.</p>
               <p>Prehajamo k 169. členu in k amandmaju poslanskih skupin Zares in DeSUS. Želi kdo
               razpravljati o tem? Ne želi, zato zaključujem razpravo.</p>
               <p>Prehajamo k 173. členu in k amandmaju poslanskih skupin SD, Zares in DeSUS. Želi kdo
               razpravljati o tem členu? Ugotavljam, da ne, zato zaključujem razpravo.</p>
               <p>Prehajamo k 175. členu in k amandmaju poslanskih skupin SD, Zares in DeSUS k temu
               členu. Želi kdo razpravljati? Ugotavljam, da ne, zato zaključujem razpravo.</p>
               <p>Prehajamo k 176. členu in k amandmaju poslanskih skupin SD, Zares in DeSUS k temu
               členu. Želi kdo razpravljati? Ugotavljam, da ne, zato zaključujem razpravo.</p>
               <p>Prehajamo k 177. členu in k amandmaju poslanskih skupin SD, Zares in DeSUS k 177.
               členu. Želi kdo o tem razpravljati? Ugotavljam, da ne, zato zaključujem razpravo.</p>
               <p>Prehajamo k 178. členu in k amandmaju poslanskih skupin SD, Zares in DeSUS k temu
               členu. Želi kdo razpravljati? Ugotavljam, da ne, zato zaključujem razpravo.</p>
               <p>Prehajamo k 180. členu in k amandmaju poslanskih skupin SD, Zares in DeSUS. Želi kdo
               o tem razpravljati? Ugotavljam, da ne, zato zaključujem razpravo.</p>
               <p>Prehajamo k 213. členu in k amandmaju Poslanske skupine SDS. Ker je ta amandma
               povezan z amandmajem Poslanske skupine SDS k 227.a členu, dajem v razpravo oba člena,
               se pravi 213. in 227.a člen, amandma Poslanske skupine SDS. Želi kdo
               razpravljati?</p>
               <p>Prosim, France Cukjati, prosim.</p>
            </sp>
            <sp xml:id="SDZ5-Redna-28-2011-05-17.sp160">
               <speaker>FRANCE CUKJATI:</speaker>
               <p>Hvala za besedo.</p>
               <p>Z ozirom na to, da je samo ena minuta še časa, moram reči, da mi v skrbi za otrokove
               pravice in za ustvarjanje čim boljšega okolja tistega otroka, ki naj bi bil posvojen,
               zahtevamo od posvojiteljev tudi nek status, pravni status in podobno. In zaradi tega
               menimo, da istospolni partnerji naj ne bi posvojili otroka, tudi ne otroka svojega
               partnerja, ki ga je mogoče bog ve kje dobil, posvojil v tujini in podobno, pač pa je
               možen prenos roditeljskih pravic na partnerja, ampak to naj se uredi v posebnem
               zakonu o istospolni partnerski skupnosti.</p>
            </sp>
            <sp xml:id="SDZ5-Redna-28-2011-05-17.sp161">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Želi kdo razpravljati? Še kdo razpravljati o amandmajih k 213. in 227.a členu?</p>
               <p>Anja Kopač Mrak, prosim.</p>
            </sp>
            <sp xml:id="SDZ5-Redna-28-2011-05-17.sp162">
               <speaker>DR. ANJA KOPAČ MRAK:</speaker>
               <p>Hvala za besedo.</p>
               <p>Tukaj je treba izpostaviti, da je v amandmaju v bistvu črtana možnost, da bi za
               posvojitev zaprosila tudi zunajzakonska partnerja. Tukaj je treba poudariti, da
               pravna teorija opozarja, da ni več argumentov ali kakršnih koli argumentov na strani
               zakonske zveze, da bi bila trdnejša, boljša osnova za razvoj otroka, torej ni
               nikakršnih razlogov, da se zunajzakonski skupnosti dovoli možnost postopka, s katerim
               se prijavi na centru za socialno delo za posvojitev. Ker gre za to, namreč, vmes med
               to odločitvijo zakoncev ali zunajzakonskih partnerjev, da želita posvojiti, in potem
               možnostjo realizacije te želje, je seveda dolga pot. Znotraj registra so določeni
               postopki, preverjanje tega, ali je ta par najboljša možnost za otroka, ker vedno se
               pri postopkih posvojitve presoja otrokova korist in otrok je v ospredju.</p>
               <p>Po drugi strani je pa treba tudi že poudarit, da obstoječi zakon, interpretacija
               obstoječega zakona, torej 53. člen Zakona o zakonskih zvezi in družinskih razmerjih
               že sedaj dopušča enostranske posvojitve, če tako rečem. To je sedaj pravna stroka
               dala, to mnenje. Tudi v odločbi Ustavnega sodišča je zelo jasno zapisno, torej tu
               umik, saj mi tako menimo, ni več mogoč.</p>
            </sp>
            <sp xml:id="SDZ5-Redna-28-2011-05-17.sp163">
               <speaker>PREDSEDNIK DR. PAVEL GANTAR:</speaker>
               <p>Hvala lepa. Želi še kdo razpravljati?</p>
               <p>Vito Rožej, prosim.</p>
            </sp>
            <sp xml:id="SDZ5-Redna-28-2011-05-17.sp164">
               <speaker>VITO ROŽEJ:</speaker>
               <p>Hvala lepa za besedo.</p>
               <p>Ta amandma je ponovno dokaz tega, da je edina zveličavna samo ena oblika družine in
               partnerske zveze, vse ostalo pač ne velja. Zunajzakonska skupnost je po tem predlogu
               diskriminirana, pa zdaj, ali naj velja, da je res ali ne, da je manj stabilna. Vas
               vprašam, ali poznate koga, ki je poročen samo zaradi forme, recimo zaradi tega, da bo
               dobil državljanstvo? Ali poznate koga, čigar zakonska zaobljuba ni veljala večno?
               Možno je, vprašajte kolega Grilla, če ne verjamete meni. To se seveda dogaja in zgolj
               dejstvo, da je nekdo poročen, še ne pomeni, da bo ta veza res trajna in da bo
               trajala.</p>
               <p>Pa še nekaj je treba vedeti. Slovenska zakonodaja recimo tudi v predlogu, v zakonu,
               ki ureja neplodnost in postopke oploditve z biomedicinsko pomočjo, ne razlikuje med
               zakonskimi pa zunajzakonskimi pari. Zunajzakonski pari imajo enako pravico do tega
               zdravljenja kot zakonski pari in, da ne bom še enkrat ponavljal, da se več kot
               polovica otrok rodi v zunajzakonskih zvezah. Nič ne rečem, tudi kakšna zunajzakonska
               zveza razpade, tako kot razpade kakšna zakonska zveza, ampak glede tega delati
               razliko, samo zaradi enega obreda, je pa diskriminatorno. Težko boste pričakovali, da
               bodo bodoče generacije, ki so si očitno večinsko izbrale drugačno skupnost kot pa
               zakonsko, razumele in podprle tak amandma. Jaz sam ga ne morem. Hvala.</p>
            </sp>
            <sp xml:id="SDZ5-Redna-28-2011-05-17.sp165">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Zaključujem razpravo k 213. in 227.a členu, amandmajema k tema dvema členoma.
               Prehajamo k 224. členu in k amandmaju Poslanskih skupin SD, Zares in DeSUS. Želi kdo
               razpravljati? Ugotavljam, da ne, zato zaključujem razpravo. Prehajamo k naslovu 215.
               člena in k amandmaju Poslanske skupine SDS. Želi kdo razpravljati?</p>
               <p>Prosim, gospod France Cukjati, potem Vito Rožej.</p>
            </sp>
            <sp xml:id="SDZ5-Redna-28-2011-05-17.sp166">
               <speaker>FRANCE CUKJATI:</speaker>
               <p>Člen govori, da bo odslej sodišče odločalo o posvojitvi otroka. Glede na to, da bo
               sodišče pretežno odločalo po vrstnem redu prijavljenih interesentov, menimo, da to ni
               dobro. Otrok ni igrača, pač pa gre za iskanje najboljšega ponudnika za posvojitev,
               najboljše okolje, kamor naj bi bil otrok posvojen. Zato smo zapisali kriterije, po
               katerih naj bi sodišče vendarle smelo in moralo odločati pri izbiri posvojitelja.
               Mislim, da je to smiselno, prav zaradi tega, ker bo sodišče sicer odločalo po vrstnem
               redu prijavljenih kandidatov.</p>
            </sp>
            <sp xml:id="SDZ5-Redna-28-2011-05-17.sp167">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Besedo ima Vito Rožej.</p>
            </sp>
            <sp xml:id="SDZ5-Redna-28-2011-05-17.sp168">
               <speaker>VITO ROŽEJ:</speaker>
               <p>Od kod predlagatelju ideja, da bo sodišče odločalo po vrstnem redu prijavljenih, ne
               vem. Najbrž ne vedo, kako stvari do zdaj tečejo. To seveda ni res, temu ni tako. Tudi
               dati v obrazložitev amandmaja besede, kot so: "menda", "govori se", "najbrž bodo
               sodišča" – ali je to neka pravna osnova, na katero bi lahko naslonili tako občutljivo
               reč, kot je posvajanje? Lepo vas prosim! Tudi, da se napiše, kakšni ti pogoji so; če
               je zakonska zveza, skratka, se šteje za stabilno, če je preteklo pet let in v tem
               času nihče ni vložil zahteve za ločitev – ali se živi skupaj ali se ne živi skupaj,
               je popolnoma vseeno – če zadnja tri leta, ne vem, zakaj ne pet, če zadnja tri leta
               nihče ni bil pravnomočno obsojen ali v kazenskem postopku. Skratka, pet let sta
               skupaj, prvi dve leti se lahko še malo nori, potem je treba tri leta biti priden in
               potem si idealen posvojitelj. Za razliko od nekoga, ki mogoče deset let že vse skupaj
               počne in se ne krega. In zgolj samo na podlagi nekih takih formalnih dejstev nekomu
               dati prednost za posvojitev pomeni tudi po svoje zavezati sodišču roke, da bi se
               sploh lahko na podlagi relevantnih dejstev odločilo in videlo, kdo bi bil primernejši
               posvojitelj. Da ne govorim o tem, da je to samo nadaljevanje prejšnjega amandmaja
               oziroma prejšnjega člena, o katerem smo razpravljali, ki diskriminira zunajzakonske
               skupnosti v primerjavi z zakonsko, ne po vsebini seveda, zgolj in samo po formi, ker
               je samo ena in edina forma zveličavna. Zame ne, se oproščam.</p>
            </sp>
            <sp xml:id="SDZ5-Redna-28-2011-05-17.sp169">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Želi še kdo razpravljati o naslovu? <stage xml:id="SDZ5-Redna-28-2011-05-17.stage6">/ oglašanje iz dvorane/</stage> Ja, bomo imeli še 215.
               člen. Želi še kdo razpravljati o amandmaju k naslovu? Ugotavljam, da ne želi.</p>
               <p>Prehajamo na 215. člen in amandmaju Poslanske skupine SDS. Želi kdo razpravljati?
               Tisti, ki še imate čas za razpravo, seveda.</p>
               <p>Dr. Anja Kopač Mrak</p>
            </sp>
            <sp xml:id="SDZ5-Redna-28-2011-05-17.sp170">
               <speaker>DR. ANJA KOPAČ MRAK:</speaker>
               <p>Kdor ga je dobro planiral, se temu reče.</p>
               <p>Mislim, da je tu potrebno, da se v osnovi strinjamo z intenco, ki jo želi
               predlagatelj dati, ker, seveda je pomembno pri posvojitvah, da se ocenjuje stabilnost
               zveze, urejenost medsebojnih odnosov, primernost bivanjskih razmer in tako dalje.
               Vendar to niso izključni razlogi, seveda je tu treba tudi presojati, na primer,
               vzgibe za posvojitev, potencialne starševske sposobnosti, odnos do že morebitnih
               bioloških ali posvojenih otrok. Torej, postopek posvojitve je zapleten. In z zakonom
               predpisovati, kaj naj upošteva stroka in česa ne, smo še vedno na tistem, da bomo
               nekaj upoštevali, napisali, kaj je pomembno, druge pomembne stvari pa izpustili.</p>
               <p>Treba je poudariti, da se v 5. poglavju družinskega zakonika ureja prav področje
               posvojitev, kjer so predvsem v nekaterih členih, 224. in 226. členu, zelo natančno
               napisani postopki izbire in sam način odločanja. Torej, mi predlogu amandmaja
               nasprotujemo zaradi tega, ker izpostavlja samo določene stvari, ki pa niti niso
               tiste, ki odločajo o kakovosti odnosa v družini, kar pa je ključno za samo presojo o
               tem, kateri izmed možnih posvojiteljev je najboljši z vidika otrokovih koristi, kar
               je pa osnovni cilj posvojitev kot takih.</p>
            </sp>
            <sp xml:id="SDZ5-Redna-28-2011-05-17.sp171">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Želi še kdo razpravljati o amandmaju Poslanske skupine SDS k 215. členu? Ugotavljam,
               da ne želi, zato zaključujem razpravo.</p>
               <p>Prehajamo na 222. člen in amandma poslanskih skupin SD, Zares in DeSUS. Želi kdo o
               tem razpravljati? Ugotavljam, da ne, zato zaključujem razpravo.</p>
               <p>O amandmaju k 227.a členu smo že razpravljali in zaključili razpravo.</p>
               <p>Prehajamo k 285. členu in k amandmaju poslanskih skupin SD, Zares in DeSUS k temu
               členu. Želi kdo razpravljati? Ugotavljam, da ne, zato zaključujem razpravo.</p>
               <p>Prehajamo k 298. členu in k amandmaju poslanskih skupin SD, Zares in DeSUS. Želi kdo
               o tem razpravljati? Ugotavljam, da ne, zato zaključujem razpravo.</p>
               <p>Zaključili smo razpravo o vloženih amandmajih. O amandmajih bomo v skladu s časovnim
               potekom seje Državnega zbora odločali danes v okviru glasovanj, pol ure po končani
               26.a točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title xml:id="SDZ5-Redna-28-2011-05-17.title3">14. TOČKO DNEVNEGA REDA, TO JE NA PREDLOG ZAKONA O VARNOSTI IN
                  ZDRAVJU PRI DELU V DRUGI OBRAVNAVI.</title>
               </p>
               <p>Predlog zakona je v obravnavo Državnemu zboru predložila Vlada.</p>
               <p>Za dopolnilno obrazložitev predloga zakona dajem besedo predstavnici Vlade. Besedo
               ima dr. Anja Kopač Mrak, državna sekretarka na Ministrstvu za delo, družino in
               socialne zadeve.</p>
            </sp>
            <sp xml:id="SDZ5-Redna-28-2011-05-17.sp172">
               <speaker>DR. ANJA KOPAČ MRAK:</speaker>
               <p>Hvala za besedo, spoštovani predsednik. Drage poslanke in poslanci!</p>
               <p>Osnovni cilj predloga zakona je priprava boljših rešitev od teh, ki za varnost in
               zdravje pri delu veljajo vse od sprejetja zakona julija 1999, z upoštevanjem načela
               racionalizacije postopkov in tudi z upoštevanjem načela, da se raven varnosti in
               zdravja delavcev v Sloveniji zaradi uveljavitve novih zakonskih zahtev ne sme
               spustiti pod že doseženo raven, ki so je deležni delavci pri delu na temelju
               veljavnih predpisov.</p>
               <p>Zakon je namenjen spodbujanju varnostne kulture, usmerjene v preprečevanje samega
               tveganja pri delu. Drugi cilji zakona se nanašajo na revizijo zakonskih določb zaradi
               odprave administrativnih bremen in z njimi povezanih stroškov, zlasti za delodajalce,
               ki zaposlujejo majhno število delavcev.</p>
               <p>S predlagano ureditvijo tudi na novo urejamo določbe, izjave o varnosti z oceno
               tveganja, ki pomeni dejansko osrednji del varovanja v primeru nesreč in drugih nezgod
               pri delu.</p>
               <p>V poglavju Obveznosti delodajalca predlog zakona podrobneje ureja zagotovitev prve
               pomoči delavcem in drugim osebam, navzočim v delovnem procesu, ter ukrepe za
               zagotovitev varstva pred požarom, in sicer to obveznost postavlja in ureja glede na
               naravo dejavnosti, s katero se ukvarja konkretni delodajalec, in na število pri njem
               zaposlenih delavcev in drugih oseb, navzočih v delovnem procesu.</p>
               <p>Novost predstavlja tudi določba o obveznostih delodajalca glede delavcev, ki delajo
               na takih delovnih mestih, na katerih je večja nevarnost za fizično nasilje tretjih
               oseb, in obveznostih delodajalcev v primerih trpinčenja, nadlegovanja in drugih oblik
               psihosocialnega tveganja. Nove so tudi določbe predloga zakona v zvezi z
               zagotavljanjem tako imenovanega predhodnega varstva. Te določbe naj bi po predlogu
               zakona prispevale, da bi načrtovalci, proizvajalci in dobavitelji upoštevali že med
               projektiranjem vse varnostne zahteve, ne pa šele delodajalec, ko je mnogokrat za
               učinkovito zagotovitev varnosti delavcev že prepozno.</p>
               <p>Predlog zakona določa možnost, da delodajalec le izjemoma prepusti opravljanje
               strokovnih nalog varnosti pri delu zunanji strokovni službi oziroma le takrat, ko sam
               nima usposobljenega strokovnega delavca. Ta določba je namenjena doslednejšemu
               izvajanju okvirne direktive in sloni na predpostavki, da delodajalec in pri njem
               zaposleni delavci najbolj temeljito poznajo posebnosti delovnega procesa, ki lahko
               vplivajo na varnostno in zdravstveno tveganje.</p>
               <p>V poglavju o pravicah in obveznosti delavcev je dodana nova določba, ki delavcu
               prepoveduje delati ali biti na delovnem mestu pod vplivom alkohola, drog ali drugih
               prepovedanih substanc, pod vplivom zdravil, ki bi lahko vplivala na njegove
               psihofizične zmožnosti pa, če je za konkretna delovna mesta tako določeno v izjavi o
               varnosti z oceno tveganja.</p>
               <p>Predlog zakona v novem poglavju o dolžnostih samozaposlenih oseb najprej opredeljuje
               samozaposleno osebo in temeljne obveznosti glede varovanja lastnega zdravja, pri
               čemer upošteva načelo zmanjševanja administrativnih bremen in z njimi povezanih
               stroškov.</p>
               <p>Zakon predstavlja korak naprej na področju varnosti in zdravja pri delu, predvsem pa
               pri vzpostavljanju varnostne kulture. Hvala.</p>
            </sp>
            <sp xml:id="SDZ5-Redna-28-2011-05-17.sp173">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Predlog zakona je obravnaval Odbor za delo, družino, socialne zadeve in invalide kot
               matično delovno telo. Za predstavitev poročila odbora dajem besedo predsednici dr.
               Andreji Črnak Meglič.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp174">
               <speaker>DR. ANDREJA ČRNAK MEGLIČ:</speaker>
               <p>Hvala lepa, gospod predsednik. Ponovno pozdravljeni!</p>
               <p>Odbor za delo, družino, socialne zadeve in invalide je na svoji 29. seji kot matično
               delovno telo obravnaval Predlog zakona o varnosti in zdravju pri delu, ki ga je
               Državnemu zboru v obravnavo in sprejetje po rednem postopku predložila Vlada.</p>
               <p>Seji odbora so prisostvovali predstavnice in predstavniki predlagatelja,
               Zakonodajno-pravne službe Državnega sveta, Obrtno-podjetniške zbornice Slovenije,
               Zbornice varnosti in zdravja pri delu, Gospodarske zbornice Slovenije, Kmetijsko
               gozdarske zbornice Slovenije, Združenja delodajalcev obrtnih dejavnosti
               Slovenije.</p>
               <p>V skladu s 129. členom Poslovnika Državnega zbora so amandmaje k predlogu zakona
               vložile poslanske skupine koalicije ter poslanska skupina nepovezanih poslancev.</p>
               <p>Odbor je bil seznanjen z mnenjem Zakonodajno-pravne službe, ki je v okviru pripomb
               načelne narave opozorila, da so nekateri deli predstavitve zakona zapisani tako, da
               je namen predlagatelja težje razpoznaven, nekatere zakonske določbe pa so predvsem
               vzgojne narave. Zakonodajno-pravna služba je k predlogu zakona podala tudi konkretne
               pripombe. Odboru je bilo posredovano tudi mnenje Komisije za socialno varstvo, delo,
               zdravstvo in invalide Državnega sveta, ki predlog zakona podpira. Odbor je bil
               seznanjen tudi s predlogi zgoraj navedenih zbornic in združenja, nekatere njihove
               predloge pa je tudi povzel in sprejel kot amandmaje odbora. V uvodni dopolnilni
               obrazložitvi členov je predstavnica predlagatelja na kratko predstavila temeljne
               razloge za sprejetje predloga zakona ter zlasti njegove poglavitne rešitve.
               Predstavnik Zakonodajno-pravne službe je predstavil pisno mnenje in povedal, da je
               bil pretežni del pripomb upoštevan z vloženimi amandmaji koalicijskih skupin.</p>
               <p>V razpravi o posameznih členih in vloženih amandmajih so članice in člani odbora
               največ časa namenili obravnavi namena in cilja predloga zakona, temeljnim načelom,
               ocenjevanju tveganja, strokovnim delavcem za varnost pri delu in njihovim nalogam,
               strokovnemu izpitu ter drugim vsebinam. V razpravi je bilo izpostavljeno stališče, da
               bi bilo bolje, da bi se o predlogu zakona opravila javna predstavitev mnenj, saj je
               po mnenju nekaterih razpravljavcev nivo varnosti in zdravja pri delu tak, da se
               znižuje, kar ima lahko hude posledice. Nekateri razpravljavci so menili, da ta
               predlog ne nadgrajuje starega zakona, saj je bil pripravljen v želji, da se ugaja
               delodajalcem, s tem pa ustvarja nevarno delovno okolje. Pogrešajo tudi sistem malusov
               in bonusov, stimulacij za delodajalce za vlaganje v varnost in zdravje pri delu.
               Postavljeno je bilo tudi vprašanje, kaj je z davčnimi olajšavami za večja vlaganja v
               zdravje in varnost pri delu. Odprava administrativnih ovir je dobra, vendar pa mora
               biti natančno proučena, saj s tem lahko prehajamo na rahljanje že določenih doseženih
               standardov varnosti in zdravja pri delu. Po mnenju teh je bil predlog zakona
               kompromis, ki je bolj nagnjen h kapitalu kot stroki in varnosti. Na drugi strani so
               zagovorniki predloga zakona iz zakonskih rešitev izpostavili dejstvo, da je bil
               predlog usklajen s socialnimi partnerji, predstavniki predlagatelja pa so poudarili,
               da so proučili različne koncepte na področju varnosti in zdravja pri delu, tudi
               sistem malusov in bonusov, vendar so se odločili za rešitve, ki so predlagane v
               predlogu zakona. Osnovni cilj zakona je bila priprava boljših rešitev, kot so v
               obstoječem zakonu, z upoštevanjem načela racionalizacije postopkov, načela, da se
               raven varnosti in zdravja delavcev zaradi uveljavitve novih zakonskih zahtev ne sme
               spustiti pod že doseženo raven, ki so je deležni delavci pri delu na temelju že
               veljavnih predpisov. Poudarili so, da je določitev izjem pri uporabi zakona v skladu
               z direktivo. Nasprotovali so tudi mnenju, da je predlog zakona bolj nagnjen h
               kapitalu kot stoki in varnosti, saj so poskušali najti ravnovesje med različnimi
               interesi, vendar ne na račun varnosti in zdravja pri delu, res pa niso prisluhnili
               predlogu prenosa javnih pooblastil na dotično zbornico.</p>
               <p>Odbor je v skladu s 128. členom Poslovnika Državnega zbora glasoval o vseh členih
               predloga zakona skupaj in jih sprejel. Dopolnjen predlog zakona je sestavni vel tega
               poročila. Hvala lepa.</p>
            </sp>
            <sp xml:id="SDZ5-Redna-28-2011-05-17.sp175">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Sledi predstavitev stališč poslanskih skupin. Stališče Poslanske skupine Demokratične
               stranke upokojencev Slovenije bo predstavil Franc Jurša.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp176">
               <speaker>FRANC JURŠA:</speaker>
               <p>Hvala za besedo, gospod predsednik.</p>
               <p>V naši poslanski skupini vsebinske spremembe in nadgradnje tega področja podpiramo,
               saj je iz vsebine predloga zakona razvidno, da gre kljub racionalnejšim postopkom
               odprave administrativnih bremen in z njimi povezanih stroškov za delodajalce za
               višanje standarda zagotavljanja varnosti in zdravja pri delu zaposlenih. Vsebina
               zakona sledi temeljnim načelom, ki morajo veljati kot standardi na področju varstva
               in zdravja pri delu. Osnovni cilj zakona je po predlagateljevih besedah priprava
               boljših rešitev, ki bodo v smeri preprečevanja tveganj pri delu in spodbujanja
               varnostne kulture. Najpomembnejši instrument za vodenje varnosti in zdravja pri delu
               je tudi po noveli zakona še vedno izjava varnosti z oceno tveganja.</p>
               <p>Zdravstveni pregledi delavcev morajo ustrezati varstvenemu in zdravstvenem tveganju,
               opredeljenemu v oceni tveganja. V primerjavi z dosedanjo ureditvijo predlog zakona te
               preglede izrecno povezuje s tveganji za varnost in zdravje pri delu, ki so
               ugotovljena za posamezno delovno mesto. Delodajalci bodo morali delavcem omogočiti
               bolj usmerjene zdravstvene preglede in v obsegu, ki bo utemeljen z ugotovljenim
               tveganjem na delovnem mestu. To dejansko pripelje do tega, da se bodo lahko poklicne
               bolezni in poškodbe pri delu vnaprej ovrednotile, večja bo možnost sprotnega
               ugotavljanja bolezenskih stanj, neposredno povezanih z delovnim mestom, večja bo
               možnost preprečevanja tveganj, tako, da bodo delodajalci lahko zelo konkretno in
               sproti prilagajali in izboljševali delovna mesta. To je ne nazadnje pomembno tudi
               zaradi daljše delovne dobe, ki nujno zahteva ohranjanje zdravja in psihofizičnih
               sposobnostih delavcev.</p>
               <p>Predlagatelj je pri snovanju zakona sledil tudi mnogim ugotovitvam inšpektorata za
               delo in stroke s področja varnosti in zdravja pri delu, zato se to področje spreminja
               tudi v skladu z njihovimi izsledki.</p>
               <p>Med njimi je tudi ta, da morajo biti načela varnega in zdravega dela upoštevana že
               pri načrtovanju delovnega okolja, prostorov, postopkov, uporabe delovne in osebne
               varovalne opreme in uporabe nevarnih snovi. Gre za uvedbo tako imenovanega
               predhodnega varstva, ki bo prispevalo, da bodo načrtovalci, proizvajalci in
               dobavitelji opreme že med projektiranjem upoštevali vse varnostne zahteve, ne pa šele
               delodajalec, ko je mnogokrat za učinkovito zagotovitev varnosti delavcev že
               prepozno.</p>
               <p>V Poslanski skupini DeSUS pa smo zadovoljni z dvema novostma, ki se vpeljujeta v tem
               zakonu. Zlasti pozdravljamo dolžnost delodajalcev, da poskrbijo za ukrepe
               preprečevanja nevarnosti na delovnih mestih, kjer so zaposleni izpostavljeni večjim
               tveganjem za nasilje tretjih oseb in ukrepe za primere nasilja, trpinčenja,
               nadlegovanja in drugih psihosocialnih tveganj na delovnem mestu. Še posebej pa
               pozdravljamo določilo o prepovedi dela pod vplivom alkohola, drog in drugih substanc,
               ki vplivajo na psihofizično stanje človeka in s tem na normalno in varno delo. Po
               novem eksplicitna določba o prepovedi dela pod vplivom alkohola tako bistveno
               dopolnjuje obstoječe splošne določbe Zakona o delovnih razmerjih in Zakona o
               omejevanju porabe alkohola, ki šele po ovinkih pripeljeta do zaključkov, da je
               uporaba alkohola na delovnem mestu in delo pod njegovim vplivom prepovedano. Tako
               eksplicitno prepoved je nujno treba gledati kot prispevek k povečevanju zdravja
               posameznika, varnega delovnega okolja zanj in za vse ostale delavce in seveda za
               zagotavljanje kvalitetnega in pravočasnega izpolnjevanja delovnih obveznosti.</p>
               <p>V naši poslanski skupini se z novostmi na področju zakonodaje varnosti in zdravja pri
               delu strinjamo in bomo zakon tudi podprli. Hvala lepa.</p>
            </sp>
            <sp xml:id="SDZ5-Redna-28-2011-05-17.sp177">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa. Besedo ima gospa mag. Sara Viler v imenu Poslanske skupine SNS.</p>
            </sp>
            <sp xml:id="SDZ5-Redna-28-2011-05-17.sp178">
               <speaker>MAG. SARA VILER:</speaker>
               <p>Hvala lepa, spoštovani podpredsednik. Predstavniki Vlade, poslanke in poslanci!</p>
               <p>Namen in cilj zakona o varnosti in zdravju pri delu je, da določa pravila na tem
               področju glede preprečevanja poškodb pri delu, poklicnih bolezni in drugih bolezni,
               povezanih z delom. Na podlagi že veljavnega Zakona o varnosti in zdravju pri delu je
               delodajalec dolžan skrbeti za varnost in zdravje svojih zaposlenih. Vlada naj bi z
               novih predlogom zakona predlagala boljše rešitve veljavne zakonodaje glede revizije
               zakonskih določb zaradi odprave administrativnih bremen in z njimi povezanih stroškov
               za delodajalce. Zakon naj bi bil namenjen spodbujanju varnostne kulture, usmerjen v
               preprečevanje tveganja pri delu in skrbi, da so predpisani ukrepi stvarni in
               učinkoviti ter da omogočajo dejansko in ne samo birokratsko uskladitev s predpisi.
               Glavna naloga pri izvajanju varnosti in zdravja pri delu je predvsem v ukrepih za
               zmanjševanje števila nezgod na delu. Mnogi delavci so na svojem delovnem mestu
               izpostavljeni različnim tveganjem: kemijskim, biološkim in fizikalnim dejavnikom,
               škodljivim ergonomskim učinkom, zapleteni mešanici varnostnih nesreč in varnostnih
               tveganj, skupaj z različnimi psihosocialnimi dejavniki tveganja. Že res, da predlog
               zakona opredeljuje v svojem 23. in 24. členu nasilje, trpinčenje, nadlegovanje in
               psihosocialna tveganja. Vendar izrecno pogrešamo zavarovanje zaposlenih pred
               različnimi oblikami psihološkega nasilja delodajalca v odnosu do delavca in obratno.
               Kljub veljavnemu Kazenskemu zakoniku, ki opredeljuje vse oblike mobinga kot kaznivo
               dejanje, pogrešamo natančno definirano zaščito zaposlenih pred tovrstnim nasiljem.
               Nikakor namreč ne gre prezreti, da se stopnja psihičnega nasilja na vseh ravneh
               zaposlenih v dejavnosti povečuje. Mobing na delovnem mestu je namreč pogosto povezan
               z zlorabo moči, pri čemer se žrtve zelo težko branijo. Še posebej se je težko braniti
               pred prefinjenimi oblikami mobinga, kot so degradacija na delovnem mestu in socialna
               izkoriščenost.</p>
               <p>Preprečevanje delovnih nezgod in poškodb pri delu kaže na odnos med človekom in
               okoljem. Vsako leto je v Evropski uniji več kot 4 milijone nesreč pri delu. Če k temu
               dodamo še odsotnosti z dela ali odsotnosti do treh dni, se skupno število ocenjuje na
               več kot 6 milijonov.</p>
               <p>Zakon o varnosti in zdravju pri delu naj bi se uporabljal za vse osebe, ki so obvezno
               zavarovane za poškodbo pri delu in poklicne bolezni, ter v vseh dejavnostih,
               gospodarskih in negospodarskih, razen tistih, v katerih sta varnost in zdravje pri
               delu opredeljena s posebnimi predpisi, kot, na primer, pri vojski in policiji.
               Osnovno načelo, po katerem se predlog zakona ravna, je, da je delodajalec tisti, ki
               je po zakonu odgovoren za zdravo in varno delo delavcev. Vsekakor ne gre prezreti
               niti dejstva, da se predvsem delodajalci v največji meri soočajo s stroški,
               povezanimi z nadomestilom plač za čas odsotnosti z dela zaradi bolezni, s stroški,
               povezanimi z manjšo produktivnostjo in zamenjavo delavcev, kar ima lahko negativen
               vpliv na konkurenčnost podjetja. Breme nesreče in slabega zdravstvenega stanja
               presega stroške izostajanja od dela. Zavarovanje pokrije le manjši delež stroškov, ki
               nastanejo zaradi nesreče ali nezgode. Razmerje med plačano zavarovalno premijo in
               nezavarovanimi izgubami se giblje v razmerju od 1 : 8 do 1 : 36. Po podatkih
               Gospodarske zbornice Slovenije se je leta 2008 v Slovenijo poškodovalo 17 tisoč
               delavcev na delovnem mestu. Od tega jih je umrlo kar 25. Med vzroki za tragične
               nezgode so predvsem padec z višine, udarec težkega predmeta in električni udar.
               Inšpektorji za delo ugotavljajo, da do takšnih dogodkov prihaja predvsem zaradi slabe
               organizacije dela in nespoštovanja pravil varstva pri delu. Po uradnih podatkih
               Zavoda za zdravstveno zavarovanje Slovenije je bilo v letu 2009 kar 21 tisoč primerov
               poškodb pri delu, od tega 31 smrtnih poškodb pri delu. Nikakor ne gre zanemariti niti
               podatka, da je bilo kar 880 tisoč primerov začasne nezmožnosti dela iz bolezenskih
               razlogov, 624 tisoč v breme delodajalca, okoli 300 pa v breme Zavoda za zdravstveno
               zavarovanje.</p>
               <p>V Poslanski skupini Slovenske nacionalne stranke bomo kljub nekaterim
               pomanjkljivostim predloga zakona ta predlog podprli. Menimo namreč, da je vsekakor v
               prvi vrsti treba zaščititi vse zaposlene, jim omogočiti varno in prijetno delovno
               okolje. Zaskrbljeni smo le, ali bo zaupano nalogo inšpektorat zmožen izvesti
               dosledno, pošteno in v skladu s svojimi pooblastili. Hvala.</p>
            </sp>
            <sp xml:id="SDZ5-Redna-28-2011-05-17.sp179">
               <speaker>PODPREDSEDNIK MAG. VASJA KLAVORA:</speaker>
               <p>Hvala.</p>
               <p>Besedo ima gospod Ljubo Germič v imenu Poslanskega kluba LDS.</p>
            </sp>
            <sp xml:id="SDZ5-Redna-28-2011-05-17.sp180">
               <speaker>LJUBO GERMIČ:</speaker>
               <p>Hvala lepa za besedo, gospod podpredsednik. Lep pozdrav!</p>
               <p>V Poslanskem klubu LDS zakon, ki je pred nami, razumemo kot korak v smeri boljšim in
               prizadevnejšim rešitvam od teh, ki so za varnost in zdravje pri delu veljale vse od
               sprejetja zakona v juliju leta 1999.</p>
               <p>V Poslanskem klubu LDS razumemo zdravje in skrb za varnost delavcev kot pomembno
               vrednoto, ki mora biti temelj vsakršnega odnosa zakonodajalca do problemov, ki jih
               prinaša narava dela v današnji družbi. Ob upoštevanju načela racionalizacije
               postopkov in načela, da se raven varnosti in zdravja delavcev v Sloveniji zaradi
               uveljavitve novih zakonskih zahtev ne sme spustiti pod že doseženo raven, ki so je
               deležni delavci pri delu na temelju veljavnih predpisov, se v Poslanskem klubu LDS
               zavedamo nujne spremembe obstoječe zakonodaje, ki zaradi družbenih in ekonomskih
               sprememb ne ustreza več realnemu stanju na terenu. Zato v Poslanskem klubu LDS
               predlog spremembe zakona, ki je pred nami, podpiramo, saj je namenjen spodbujanju
               varnostne kulture, usmerjene v preprečevanje tveganja pri delu, in skrbi, da so
               predpisani ukrepi stvarni in učinkoviti ter da omogočajo dejansko in ne samo
               birokratsko urejanje in uskladitve s predpisi.</p>
               <p>Zaradi doseganja zgoraj navedenih ciljev se s predlaganim zakonom preverja delovanje
               osnovnih institutov glede varnosti zdravja pri delu, kakršni so: informiranost in
               usposabljanje delavcev za varno in zdravo delo, delavska udeležba pri upravljanju
               varnosti in zdravja pri delu, zdravstveni nadzor, predvsem pa se preverjajo delovanje
               in učinki, izjave o varnosti ter ocenjevanje tveganja.</p>
               <p>Osnovno načelo glede pravic in obveznosti delodajalcev in delavcev v zvezi z varnim
               in zdravim delom, po katerem se predlog zakona ravna, je, da je delodajalec tisti, ki
               je odgovoren za varno in zdravo delo delavcev. Četudi strokovne naloge v zvezi z
               varnostjo in zdravjem pri delu prepusti strokovnim delavcem, ga to ne razbremeni
               odgovornosti. Načelo zakona je še, da so vse obveznosti delodajalca glede varnega in
               zdravega dela delavcev hkrati pravice slednjih, čeprav imajo tudi delavci po predlogu
               zakona dolžnost skrbeti za lastno varnost in zdravje ter za varnost in zdravje
               sodelavcev. Zakon opredeljuje še načelo obvezne udeležbe delavcev pri upravljanju
               varnosti in zdravja pri delu.</p>
               <p>V Poslanskem klubu LDS se nam zdi izjemno pomembno dejstvo, da predlog zakona z
               različnimi ukrepi poudarja pomen preventivnega delovanja na tem področju, ker
               resnično pride do izraza trditev, da je bolezen ali poškodbo bolje preprečiti kot
               zdraviti. V tem kontekstu je pomemben institut prihodnjega varstva, ki od delodajalca
               zahteva, da pri načrtovanju delovnega okolja in postopkov zagotovi upoštevanje vseh
               vplivov na varno in zdravo delo delavcev, pri načrtovanju dela pa upošteva njihove
               duševne in telesne sposobnosti ter preprečuje in zmanjšuje tveganja zaradi delovnih
               obremenitev, od katerih sta odvisna njihova varnost in zdravje. Načelo delodajalčeve
               vrhovne odgovornosti za varnost in zdravje delavcev je, da stroški za izvajanje
               preventivnih ukrepov nikoli ne smejo bremeniti delavca oziroma mu povzročati kakršnih
               koli finančnih obveznosti. Zakon opredeljuje tudi načelo medsebojnega sodelovanja
               vseh ključnih deležnikov na področju varnosti in zdravja pri delu, to je socialnih
               partnerjev, univerz in zavarovalnic.</p>
               <p>Zadnje načelo zakona je načelo vpeljave varnosti zdravja pri delu v programe
               izobraževanja in usposabljanja vseh vrst in vseh smeri kot bistvenih elementov za
               graditev varnostne kulturne ter za uveljavljanje varnosti in zdravja pri delu, vse od
               najzgodnejše dobe. Pri tem moramo v Poslanskem klubu LDS posebej poudariti, da se s
               spremembami, ki smo jim priča v družbi, porajajo tudi spremembe v delovnem procesu. V
               zadnjem času so poleg poškodb in bolezni, ki so lahko posledica delovnega procesa,
               prisotne tudi drugačne oblike negativnih učinkov na zaposlene, kot so, recimo,
               prikrite oblike pritiska na zaposlene, mobing, kot oblika, ki seveda ima bistvene
               posledice na psihično stanje zaposlenih.</p>
               <p>V Poslanskem klubu LDS to spremembo vidimo kot korak naprej, tudi na tem izjemno
               pomembnem področju varnosti in zdravja pri delu. V Poslanskem klubu LDS predlog
               zakona podpiramo, saj menimo, da v njem predlagane rešitve odražajo realno situacijo
               na trgu dela in so naravnane v smer, ki omogoča večjo zaščito in varnost delavcev pri
               opravljanju njihovega dela. Hvala lepa.</p>
            </sp>
            <sp xml:id="SDZ5-Redna-28-2011-05-17.sp181">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Vili Rezman v imenu Poslanske skupine nepovezanih poslancev.</p>
            </sp>
            <sp xml:id="SDZ5-Redna-28-2011-05-17.sp182">
               <speaker>VILI REZMAN:</speaker>
               <p>Hvala lepa, gospod podpredsednik.</p>
               <p>Razprave ob Zakonu o varnosti in zdravju pri delu so tekle v dveh smereh. Ena je bila
               premalo slišana, druga nekoliko bolj, ampak ta, ki je bila malo manj slišana, tudi ni
               neposreden predmet tega zakona, zato bom samo omenil, ker se mi pa zdi, da je izredno
               pomembno, da se bomo teh razprav tudi lotili. Gre namreč za razpravljanje,
               razmišljanje o tem, kako ravnati s sredstvi, ki so namenjena za varovanje zdravja, za
               zavarovanja, zato, da se poškodbe in bolezni, povezane z delom, odškodujejo. In ta
               razprava, ki je bila že zdavnaj začeta in nikoli dokončana, se bo verjetno morala
               vrniti tudi med nas, iz zelo preprostega razloga: zato, ker tudi sicer vsi vemo, da
               je treba najti načine in sredstva, instrumente, da bodo delodajalci stimulirani za
               to, da bodo vlagali namensko v varovanje pri delu, v najširšem smislu, in manj v to,
               da bodo tisti, ki bodo bodisi poškodovani ali pa zboleli, imeli ustrezno nadomestilo.
               Ampak to omenjam samo kot eno izmed nedokončanih tem za razmišljanje.</p>
               <p>Drugi del razprave je tekel v zvezi z določbami, ki so v tem zakonu zapisane, in
               Poslanska skupina nepovezanih poslancev ta predlog zakona podpira. Mislimo, da je
               dober, da je dovolj celovit, celostno mišljen. Sami smo imeli sicer tudi nekaj
               pripomb in amandmajev. Pri tem smo bili neuslišani, ampak zaradi tega ne odrekamo
               podpore zakonu, ki je sicer dober.</p>
               <p>Je pa morebiti treba reči nekaj v zvezi s cilji predlagatelja, ki jih ima s tem
               zakonom. Ta cilj je bil vsaj enkrat danes že ponovljen – ne znižati ravni varstva pri
               delu in varovanja zdravja. To spričo podatkov, ki jih poznamo, ni dovolj ambiciozen
               cilj. To je preslabo zastavljeno, ker po podatkih, ki smo jih spremljali, se je v
               preteklem desetletju stopnja poškodb, stopnja bolezni, povezanih z zdravjem,
               poviševala. Nekoliko se je znižala samo v zadnjem letu ali dveh, verjetno zaradi
               tega, ker je tudi gospodarska aktivnost bila nekoliko nižja. Sicer pa ni nobenega
               razloga, da bi se zadovoljili, da bomo sprejeli zakon s ciljem, da bo ohranili
               stopnjo ravni varnosti in zdravja pri delu, kakršno imamo. Nekaj podatkov smo danes
               že slišali. Naj dodam k temu še – o tem sicer ne piše v uvodu k temu zakonu, to smo
               pač napaberkovali po različnih medijih –, da imamo približno 11 milijonov dni
               odsotnosti, povezanih z boleznimi v Sloveniji v enem letu. Če ta številka drži, je to
               enormna številka, ki se jo da zniževati z ustreznimi ukrepi, tudi s takšnimi, ki so
               predvideni v tem predlogu zakona, in na ta način preprečiti to, da se bomo prepogosto
               ukvarjali s posledicami neustreznega ravnanja, tako pri načrtovanju delovnih mest
               oziroma delovnih procesov kot pri izvajanju in samem varovanju, tudi delavcev samih,
               kadar ta delovni proces izvajajo. Nekatere druge številke govorijo o stotinah smrti
               na leto, povezanih bodisi s poškodbami pri delu, tega je seveda manjše število,
               bodisi z boleznimi, povezanimi z delom. In vse te številke so nekateri preračunali na
               eno izmed številk, ki se ji reče 6 % družbenega bruto produkta, ki ga izgubimo zaradi
               tega, ker nimamo dovolj varovanega zdravja in tudi ne samih postopkov v procesu dela.
               To, menimo, to ambicijo, da bomo ohranili sedanjo stopnjo, moramo dvigniti. Sicer pa
               v poslanski skupini ocenjujemo, da se to da najlažje narediti s tem, da se dviguje
               nivo znanja, da se to tudi umesti, tudi z ustreznimi dokumenti in službami, kadar in
               kjer je potrebno v samih proizvodnih procesih, in v zvezi s tem bomo kakšen amandma
               obnovili in kakšnega izmed predlaganih tudi podprli.</p>
            </sp>
            <sp xml:id="SDZ5-Redna-28-2011-05-17.sp183">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Marijan Križman v imenu Poslanske skupine Socialnih demokratov.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp184">
               <speaker>MARIJAN KRIŽMAN:</speaker>
               <p>Hvala lepa, gospod predsednik. Spoštovana gospa sekretarka, kolegice in kolegi!</p>
               <p>Področje varnosti in zdravja pri delu v ožjem smislu obsega pravice in obveznosti
               delodajalcev in delavcev, vendar je treba poudariti, da varno in zdravo delo sega
               tudi širše. Zajema namreč pomemben vidik sistema socialne varnosti. Ozaveščanje
               delodajalcev in delavcev o nujnosti varovanja zdravja v podjetju ima vpliv tudi na
               varovanje zdravega okolja, kar se prav tako odraža na zdravju in blaginji vseh
               prebivalcev. Skrb za varnost in zdravje pri delu v uspešnih podjetjih je eno od prvih
               načel politike gospodarnega in etično usmerjenega podjetja. Zavedati se je treba tudi
               dejstva, da večina posameznikov, ki so zaposleni, velik del svojega aktivnega
               življenja preživi na delovnem mestu. Tako na primer se stopnja delovne aktivnosti v
               Sloveniji giblje okoli 55 %, kar pomeni 820 tisoč prebivalk in prebivalcev. Posebej
               na področju trga dela, delovnopravne zakonodaje ter tudi zakonodaje s področja
               varnosti in zdravja pri delu.</p>
               <p>Zaradi spremenjenih družbenih, gospodarskih in socialnih razmerij, ki prinašajo nova
               tveganja in izzive za zagotavljanje ustrezne ravni varnosti in zdravja pri delu, smo
               Socialni demokrati že v alternativnem vladnem programu nakazali, da si bomo pri
               oblikovanju vladne politike prizadevali za izboljšanje kakovosti na področju
               zaposlovanja, za izboljšanje delovnih pogojev ter večjo skrb za zdravje in varnost
               pri delu.</p>
               <p>Pred nami je torej nov sistemski zakon, ki v Sloveniji ureja področje varnosti in
               zdravja delavcev. Ob tem je treba povedati, da novela, ki je nastala na podlagi
               analize desetletnega izvajanja v praksi, ne prinaša drastičnih konceptualnih
               premikov, prinaša pa nekatere pomembne novosti, ki jih velja izpostaviti. Posodablja
               se glavni instrument na področju varnosti in zdravja pri delu, to je izjava o
               varnosti z oceno tveganja, pri čemer se zagotavlja tudi boljša obveščenost delavcev
               in drugih navzočih v delovnem procesu o tveganju ter pravica vpogleda v aktualno
               izjavo o varnosti in oceni tveganja. Z vidika varovanja pravic delavcev se zagotavlja
               prva pomoč delavcem in drugim osebam, navzočih v delovnim procesu, ter ukrepi za
               zagotovitev varstva pred požarom. Pomembne so določbe o obveznostih delodajalca glede
               delavcev, ki delajo na takih delovnih mestih, na katerih je večja nevarnost za
               fizično nasilje tretjih oseb, in obveznostih delodajalca v primerih trpinčenja,
               nadlegovanja ali drugih oblik psihosocialnega tveganja. Na novo so opredeljene
               obveznosti samozaposlenih v zvezi z zagotavljanjem lastne varnosti in zdravja z
               namenom odprave administrativnih ovir, ter zmanjševanje stroškov, zlasti za male
               delodajalce.</p>
               <p>Zaostruje se tudi nadzor nad izvajanjem zakonskih določb. Tako se daje mandat
               inšpekciji za delo, ki opravlja nadzorstvo, da izreče globo v katerikoli višini
               predpisanega razpona, pri čemer upošteva težo in okoliščine prekrška. V Sloveniji ni
               enotne metodologije za celostno spremljanje, vrednotenje in analizo področja varnosti
               in zdravja pri delu, zato pomembno novost v zakonu predstavlja določba, s katero
               Inšpektorat Republike Slovenije za delo postaja upravljavec nekaterih pomembnih
               evidenc. To bo inšpektoratu omogočilo spremljanje in analiziranje vzrokov nezgod ter
               služilo za načrtovanje politike preprečevanja nezgod in bolezni pri delu.</p>
               <p>V razpravi na Odboru za delo, družino, socialne zadeve in invalide so bile na predlog
               zakona izrečene nekatere kritike, s katerimi se ni moč strinjati. Težko bi se, na
               primer, strinjali z očitki, da zakon ne prestavlja nadgradnje obstoječega zakona, ter
               da je predlog zakona kompromis, ki je bolj nagnjen h kapitalu kot stroki in varnosti.
               Prav nasprotno, Socialni demokrati ocenjujemo, da predlog novega zakona o varnosti in
               zdravju pri delu izpostavlja pravo ravnotežje med ukrepi za racionalizacijo in
               deregulacijo področja ter zahtevami stroke za to, da se raven varnosti in zdravja
               delavcev v Sloveniji ohrani in na področjih, kjer je to potrebno, še dodatno okrepi.
               V zvezi s tem je treba opozoriti na osnovno načelo glede pravic in obveznosti
               delodajalcev in delavcev v zvezi z varnim in zdravim delom, po katerem se predlog
               zakona ravna. To je, da je delodajalec tisti, ki je odgovoren za varno in zdravo
               delo; četudi strokovne naloge v zvezi z varnostjo in zdravjem pri delu prepusti
               strokovnim delavcem, ga to ne razbremeni odgovornosti. Socialni demokrati menimo, da
               novi zakon o varnosti in zdravju pri delu prinaša ustrezne obrazložitve z vidika
               pravic in obveznosti delavcev kot tudi delodajalcev, zato ga bomo v drugi obravnavi
               podprli. Hvala lepa.</p>
            </sp>
            <sp xml:id="SDZ5-Redna-28-2011-05-17.sp185">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod mag. Štefan Tisel v imenu Poslanske skupine SDS.</p>
            </sp>
            <sp xml:id="SDZ5-Redna-28-2011-05-17.sp186">
               <speaker>MAG. ŠTEFAN TISEL:</speaker>
               <p>Vsem lep pozdrav, spoštovani gospod podpredsednik, spoštovana gospa državna
               sekretarka s sodelavko, poslanke in poslanci!</p>
               <p>Cilj novele zakona o varnosti in zdravju pri delu je izboljšati sedaj veljavni zakon
               iz leta 1999 tako, da se varnost delavcev ne sme spustiti pod že doseženo raven,
               hkrati pa bi se racionalizirali postopki varnosti pri delu, odpravile administrativne
               ovire ter dosegla doslednejša implementacija evropskih direktiv. Zakon opredeljuje
               dolžnost preventivnega delovanja delodajalca v zvezi z zagotavljanjem varnosti in
               zdravja pri delu. Ker že sama predlagana novela zakona določa minimalne zahteve glede
               ocene tveganja, oblike ter vsebine izjave o varnosti, z institutom izjave o varnosti
               z oceno tveganja odpravlja potrebo po podzakonskem aktu. Prav tako podrobneje ureja
               zagotavljanje prve pomoči delavcem in varstva pred požarom, uvaja določbe o
               obveznostih delodajalcev glede delavcev, ki so izpostavljeni večji nevarnosti za
               fizično nasilje tretjih oseb in predvideva obveznosti delodajalca v primeru
               psihofizičnega nasilja. Novela uvaja nekakšno predhodno varstvo, ki bo od
               delodajalcev zahtevalo, da bodo delavce pred uporabo delovne opreme ali objekta z
               dokumentacijo seznanili z varnostno-tehničnimi podatki, potrebnimi za ocenjevanje
               tveganja in za predpisovanje varnostnih ukrepov, pri čemer bodo morali vse varnostne
               ukrepe upoštevati že proizvajalci in dobavitelji opreme in ne šele delodajalec.
               Novela zakona uvaja tudi jasno določilo, da morajo zdravstveni pregledi delavcev
               ustrezati varnostnemu in zdravstvenemu tveganju. Gotovo mora biti interes za varnost
               in zdravje pri delu tako na strani delodajalcev kot delojemalcev. Varnost in zdravje
               pri delu je ne nazadnje osnovna človekova pravica, zaposleni pa v podjetju
               predstavljajo največji kapital. Preventiva je vedno koristnejša in cenejša kot pa
               kurativa. Zakonska podlaga je samo pomoč, da so stvari sistematično urejene, in
               seveda so predvidene tudi kazni za kršitelje. Z novim zakonom se nekoliko
               poenostavlja administriranje in tudi finančno racionalizira, zlasti za samozaposlene,
               ki nimajo zaposlenih delavcev in tudi samozaposlene kmete, ki jim je kmetovanje
               osnovna dejavnost. Vsekakor je delodajalec odgovorna oseba, in če ni sam strokovno
               usposobljen za področje varnosti pri delu, bo pooblastil ustreznega sodelavca oziroma
               strokovnjaka, gotovo pa bo sodeloval z institucijo, ki je ekspertna za področje
               varnosti in zdravja pri delu. To so varnostni inženirji in zdravniki specialisti
               medicine dela. Stroka je zainteresirana, da ima pooblastila in s tem tudi zaslužek.
               Stvar zakona oziroma predpisov pa je, da je to razmerje v ravnovesju, kar pomeni, da
               imajo večja podjetja oziroma podjetja, kjer so riziki glede varnosti večji, svoje
               zaposlene strokovnjake, druga podjetja pa imajo ustrezen pogodbeni odnos s
               strokovnjaki, ki jim svetujejo ter občasno preverjajo stanje v podjetju s področja
               varnosti in zdravja pri delu. Zato je prav, da delodajalec in strokovnjak skupaj
               uskladita potrebno sodelovanje do nivoja, ki ga podjetje potrebuje. Gotovo je, da si
               izvajalci želijo čim več sodelovanja, podjetnik oziroma delodajalec pa želi
               racionalen odnos.</p>
               <p>Predlog novele zakona je nekoliko zaobšel stroko, zato smo v Poslanski skupini
               Slovenske demokratske stranke prisluhnili predlogu Zbornice varnosti in zdravja pri
               delu in predlagali amandmaje, med drugim tudi tega, da v 31. členu predlaganega
               zakona ostane v veljavi strokovni izpit iz splošnega in posebnega dela, opravljen
               pred uveljavitvijo tega zakona. Čeprav je bil predlog amandmaja na odboru zavrnjen,
               smo zadovoljni, da ga vidimo med obstoječimi amandmaji, ki ga predlagajo tisti, ki so
               ga na odboru predhodno zavrnili.</p>
               <p>Upamo, da bo novela zakona koristna tako za delodajalce, delojemalce in stroko.
               Hvala.</p>
            </sp>
            <sp xml:id="SDZ5-Redna-28-2011-05-17.sp187">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Vito Rožej v imenu Poslanske skupine Zares.</p>
            </sp>
            <sp xml:id="SDZ5-Redna-28-2011-05-17.sp188">
               <speaker>VITO ROŽEJ:</speaker>
               <p>Hvala lepa za besedo, gospod predsedujoči. Spoštovana državna sekretarka s kolegico,
               kolegice in kolegi!</p>
               <p>V Poslanski skupini Zares – nova politika bomo Predlog zakona o varnosti in zdravju
               pri delu podprli, ker prinaša izboljšave na področju zdravja in varnosti delovnega
               okolja, med javno razpravo in nadaljnjimi usklajevanji pa je področno ministrstvo
               sprejelo tudi nekatere predloge naše stranke, za katere smo prepričani, da prinašajo
               v vsebino določene izboljšave.</p>
               <p>V poslanski skupini se strinjamo z izhodišči vladnega predloga, katerega osnovni cilj
               je priprava takšnih rešitev, ki poleg izboljšav upoštevajo tudi racionalizacijo
               postopkov in preprečujejo možnost zniževanja ravni varnosti in zdravja pri delu.
               Glede na predlagane rešitve pa močno upamo, da se bo v slovenskem poslovnem okolju
               resnično dvignila tudi varnostna kultura, ki naj bo usmerjena k preprečevanju tveganj
               pri upravljanju dela. Pa ne govorimo zgolj o delovno intenzivnih panogah, ampak tudi
               o drugih okoljih, v katerih so zaposleni podvrženi drugim oblikam nevarnosti oziroma
               šikaniranju. Glede samega zdravja pri delu sicer v Poslanski skupini Zares – nova
               politika pogrešamo aktivnejšo vlogo ostalih resorjev, saj je že dolgo jasno, da tako
               imenovane poklicne bolezni v naši državi ne sledijo realnemu stanju v delovnih
               organizacijah. Po drugi strani pa je ravno v temu času postalo jasno, da so nekateri
               delodajalci tudi na temu področju žal lahko in tudi so pišmeuharski, o čemer pričajo
               razne poškodbe pri delu.</p>
               <p>Po navedbah predlagatelja je zaradi odprave administrativnih bremen in z njimi
               povezanih stroškov, zlasti za delodajalce, eden pomembnejših ciljev tudi revizija
               določb, ki se nanašajo na delodajalce, ki zaposlujejo majhno število delavcev. Zato
               na novo opredeljujemo obveznosti samozaposlenih v zvezi z zagotavljanjem lastne
               varnosti in zdravja. Da bi v kar največji meri dejansko lahko dosegali zastavljene
               cilje, uvaja predlog zakona tudi preverjanje delovanja osnovnih institutov glede
               varnosti in zdravja pri delu, med katerimi so: informiranost in usposabljanje
               delavcev za varno in zdravo delo, pa delavska udeležba pri upravljanju varnosti in
               zdravja pri delu, zdravstveni nadzor, delovanje in učinki, izjave o varnosti ter
               ocenjevanje tveganja. Na samem odboru je bilo sicer predvsem s strani opozicijskih
               poslancev, pa tudi drugih slišati, da je zakon premalo ambiciozen. Opozorjeno je bilo
               na samo učinkovitost izvajanja zakona, na možnost uvedbe bonusov in malusov v
               odvisnosti od zagotavljanja varnosti in zdravja pri delu, kar pa po naši oceni
               postavlja pod vprašanj osnovno pojmovanje in zagotavljanje ustreznega delovnega
               okolja.</p>
               <p>V Poslanski skupini Zares – nova politika bomo, kot rečeno, predlog zakona podprli,
               saj smo prepričani, da bo tudi v praksi glede na novo opredeljene rešitve zakon
               dejansko omogočil boljše in bolj zdravo delovno okolje, neodvisno od posamezne
               poslovne oziroma delovne panoge.</p>
            </sp>
            <sp xml:id="SDZ5-Redna-28-2011-05-17.sp189">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>In še gospod Jakob Presečnik bo podal stališče v imenu Poslanske skupine SLS.</p>
            </sp>
            <sp xml:id="SDZ5-Redna-28-2011-05-17.sp190">
               <speaker>JAKOB PRESEČNIK:</speaker>
               <p>Hvala lepa za besedo, gospod podpredsednik. Spoštovana gospa državna sekretarka s
               sodelavko, spoštovane kolegice in kolegi!</p>
               <p>Razumljivo, da so bile na začetku priprave tega zakona zelo različni pogledi tako
               obeh zbornic, gospodarske, obrtne, kot predstavnikov delojemalcev, same strokovne
               zbornice oziroma strokovne javnosti, vendar moram pri tem le pohvaliti, tak je bil
               tudi moj prvi občutek na začetku seje odbora, ko smo pripravljali dokončno verzijo
               tega zakona, vendar moram priznati, da imam v tem primeru pohvalen pogled na delo
               vseh, ki ste predlog tega zakona pripravljali in ga tudi po moji oceni, po naši
               oceni, po oceni poslanske skupine, zelo dobro uskladili, kljub temu, da ga ni bilo
               enostavno uskladiti. Nedvomno drži, da večina ljudi velik del svojega dragocenega
               aktivnega življenja preživi na delu, zato je izredno pomembno, da delajo oziroma
               delamo v varnem in zdravem okolju. Dokazano je to, da izostanki iz dela, še posebej
               po rehabilitacijah po poškodbah, presegajo dobesedno vse razumne meje in
               obremenjujejo socialne blagajne in vplivajo na učinkovitost gospodarstva.</p>
               <p>Podatki o poškodbah, o poklicnih boleznih in pa, na žalost, tudi o smrtnih primerih,
               o smrtnih žrtvah v zvezi z delom oziroma pri delu, so zaskrbljujoči. Ne bom jih
               ponavljal, tukaj so bili na tem mestu že danes večkrat ponavljani in izrečeni. Še
               največ teh poškodb pa se zgodi v gradbeništvu, rudarstvu, kmetijstvu, gozdarstvu,
               transportu. Seveda je pa med smrtnimi primeri zaradi poškodb pri delu največ
               gradbenih delavcev. To je seveda zaskrbljujoče in dejstvo je, da moramo na teh
               področjih tem primerom posvetiti še največjo pozornost.</p>
               <p>Dva cilja glavna je treba in je tudi pripravljavec zakona zasledoval. Kot prvo, varno
               in človeka vredno delo, ki je tudi v času finančne in gospodarske krize nujno in
               nepogrešljivo, ter drugi cilj, racionalizacija in odprava nepotrebnih birokratskih in
               administrativnih del v zvezi z varnostjo in zdravjem pri delu; še posebej pri malih
               podjetnikih in obrtnikih to pride še posebno do izraza. Kot rečeno, tudi v krizi se
               seveda ne sme zmanjšati standardov varstva pri delu do take mere, da je ogroženo
               zdravje delavcev, saj bi take spremembe prinesle zagotovo dolgoročne negativne
               posledice. Pomemben dejavnik, ki dodatno zahteva visoko raven zagotavljanja varnosti
               in zdravja pri delu, je zagotovo tudi podaljševanje delovne dobe, in kot zagovarjajo
               strokovnjaki, varnost in zdravje pri delu ni strošek, ampak dobra investicija. Kljub
               vsemu in kljub temu pa je treba najti pravo mero; nepotrebne administracije in
               pretirane zahteve so največkrat le breme, ne koristijo pa dejanski varnosti pri
               delu.</p>
               <p>Tudi sam sem v razpravi aktivno sodeloval, tudi na področju, ki je bilo že danes
               omenjeno, torej strokovnih izpitov – priznavanje strokovnih izpitov vsem tistim, ki
               so jih pred tem, pred uveljavitvijo tega novega zakona že imeli in tako dalje –, in
               tudi pri nekaterih drugih pomembnih temah. Zdi se mi sicer tudi neutemeljeno, da se
               ukinja prostovoljna zbornična organiziranost. Torej, tu ne vidim pravega razloga za
               to. Dobro sem proučil tudi amandmaje in koalicija jih je dala največ in večino dilem
               iz razprave na odboru je po naši oceni s temi amandmaji odpravljenih. Zato bomo v
               Poslanski skupini Slovenske ljudske stranke glasovali za zakon. Hvala lepa.</p>
            </sp>
            <sp xml:id="SDZ5-Redna-28-2011-05-17.sp191">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Končali smo s predstavitvijo stališč poslanskih skupin. Prehajamo na razpravo o
               členih in vloženih amandmajih, ki jo bomo opravili na podlagi pregleda vloženih
               amandmajev z dne 16. 5. 2011. V razpravo dajem 28. člen ter amandmaja poslanskih
               skupin SD, Zares, DeSUS in LDS. Želi kdo razpravljati?</p>
               <p>Gospod Rezman, izvolite.</p>
            </sp>
            <sp xml:id="SDZ5-Redna-28-2011-05-17.sp192">
               <speaker>VILI REZMAN:</speaker>
               <p>Hotel sem biti galanten, ker je gospa državna sekretarka tudi dvignila roko, ampak
               nič hudega.</p>
               <p>Rad bi samo povedal, da je v zvezi s tem členom in v zvezi z odstavkom, o katerem
               govorimo, bilo precej razprave na Odboru za delo, družino in socialne zadeve. Nas,
               nepovezane poslance je to še posebej zadevalo, ker je to vezano na amandma, ki smo ga
               mi vložili k 28. in k 29. členu, ampak čeprav naš amandma ni bil sprejet je šla
               sprememba v smer, ki smo jo želeli. Namreč, v to, da se zagotovi čim več stroke v
               posamičnih delovnih procesih, kjer je pač pričakovati možnost poškodbe ali pa
               obolevnosti zaradi načina dela ali česarkoli že. Sedaj ta amandma ukinja ta drugi
               odstavek, ki je določal, da minister vendarle, če že ne v zakonu, pa v podzakonskem
               aktu, določi pogoje za strokovne delavce. Tega potem, če bomo ta amandma sprejeli, ne
               bo več, in potem ne bomo več imeli prave predstave, kateri so tisti pogoji, zlasti
               zavoljo tega ne, ker v obrazložitvi, ki je po naši sodbi slabo utemeljena, piše, da
               je neutemeljeno določati, katera znanja bi moral strokovni delavec imeti, zlasti ne
               na splošni ravni. Veliko nevarnosti in veliko tveganj pri delu je takšnih, da so
               splošna in je treba določiti, kakšna znanja, kakšna vedenja bi moral ta strokovni
               delavec imeti. In drugo, kar je – dokazovanje s tem, da v enem letu, tako tu piše, v
               letu 2010, ni bilo nobene smrtne žrtve v kemiji, bila je pa smrtna žrtev v znanosti
               in v raziskovanju, to seveda ni argument. Kadar se argumentira, je treba verjetno
               takšne procese pogledati trendno, v nekaj letih, in ne po slučaju. In morebiti je to,
               kar se je tukaj zapisalo, prav dober argument za to, da se zagotovi čim bolj
               strokovno usposobljene ljudi, da se predpiše, kakšno znanje morajo imeti, ker v
               kemiji najbrž ravno zato ni tako zelo pogostih nesreč in poškodb in tako naprej, ker
               se zavedajo nevarnosti tega dela, ker so pri preventivi ustrezno angažirani in sploh
               pri vsem predhodnem varstvu zdravja pri delu. Jaz torej zavoljo tega, ker menim, da
               morajo biti določeni pogoji za to, kdo lahko opravlja to pomembno funkcijo varovanja,
               strokovno funkcijo varovanja zdravja, ne podpiram; menim, da bi ta drugi odstavek, ki
               daje to pristojnost, ministru moral ostati.</p>
            </sp>
            <sp xml:id="SDZ5-Redna-28-2011-05-17.sp193">
               <speaker>PODPREDSEDNIK MAG. VASJA KLAVORA:</speaker>
               <p>Gospa državna sekretarka, izvolite.</p>
            </sp>
            <sp xml:id="SDZ5-Redna-28-2011-05-17.sp194">
               <speaker>DR. ANJA KOPAČ MRAK:</speaker>
               <p>Hvala za besedo.</p>
               <p>Jaz bi morda prebrala, kaj je predmet drugega odstavka 28. člena, o čem govori.
               Pravi, da pogoje, ki jih mora izpolnjevati strokovni delavec, določi minister,
               pristojen za delo in so odvisni od vrste dejavnosti delodajalca ter vrste in stopnje
               tveganj za nastanek nezgod pri delu, poklicnih bolezni in bolezni, povezanih z delom
               delavcev. Zakaj menimo, da ta dostavek ni najboljši? Gre za to, da ureditev varnosti
               in zdravja pri delu v državah članicah Evropske unije in tudi v Sloveniji temelji na
               načelu, da je delodajalec odgovoren za zagotovitev varnosti in zdravja pri delu. Za
               namene zagotovitve varnosti in zdravja pri delu mora izvajati vse potrebne ukrepe
               Mednje sodi tudi seveda ustrezna organiziranost in potrebna materialna sredstva.
               Zakon določa elemente, ki jih mora delodajalec upoštevati. Namreč, gre za to, da zelo
               težko določa minister na podlagi podzakonskega akta pogoje, pri čemer bi te pogoje
               določal na ravni dejavnosti. Kot primer, zanimivo je, da se je v letu 2010, kar
               izhaja iz poročila, edina večja nesreča s smrtnim izidom – ne edina, ampak tukaj je
               kot primer, kako je za dejavnosti težko –, zgodila na področju znanstvenoraziskovalne
               in razvojne dejavnosti, ki pač velja kot nizko tveganje. In seveda tega ministrstvo,
               minister ne more predvideti z nekim podzakonskim aktom. Zanimivo se pa to ni zgodilo
               v dejavnosti proizvodnje kemikalij, kemičnih izdelkov, torej v eni izmed dejavnosti,
               kjer velja visoko tveganje. Mi smo tukaj poskušali najti neko razmerje med tem, da ne
               zmanjšujemo varnosti delavcev, da pa seveda z neko prenormiranostjo, da pristajamo na
               to, da minister z nekim podzakonskim aktom na ravni dejavnosti to določa, ne bomo
               dosegli tistega, kar želimo. Treba je izpeljati to odgovornost delodajalca za varnost
               in zdravje pri delu in država ga mora tu podpreti in seveda nadzirati.</p>
            </sp>
            <sp xml:id="SDZ5-Redna-28-2011-05-17.sp195">
               <speaker>PODPREDSEDNIK MAG. VASJA KLAVORA:</speaker>
               <p>Gospod mag. Vizjak, izvolite.</p>
            </sp>
            <sp xml:id="SDZ5-Redna-28-2011-05-17.sp196">
               <speaker>MAG. ANDREJ VIZJAK:</speaker>
               <p>Hvala lepa. Spoštovani!</p>
               <p>Ta drugi odstavek 28. člena je bil vrinjen v tekst tega člena na predlog odbora
               oziroma sam sem to predlagal na seji Odbora za delo, družino, socialne zadeve in
               invalide. Tam sem tudi povedal, da je ta zakon, žal, ena zopet zamujenih priložnosti,
               da bi varnost in zdravje bolje normativno uredili in ga tudi uskladili s trendi in
               priporočili stroke. Namreč, dobro je, da se v sistemski ureditvi zagotavljanja
               varnosti in zdravja pri delu čim več preventive zagotovi, to se pa lahko naredi tudi
               na tak način – in to so določene prakse iz Avstrije, Švice –, ko se s sistemom
               bonusov in malusov pri zavarovanju spodbuja delodajalce, da več vlagajo v varno delo,
               v preventivo, da so delovni procesi za delavce, zlasti tisti delovni procesi, ki so
               nevarni, torej, da se odpravljajo te nevarnosti in zaradi nižjega tveganja so tudi
               premije za zavarovanje lahko nižje. To je en sistem spodbud in preventivnega
               delovanja na, katerega smo nekateri, ki smo na tem področju delali v preteklosti,
               večkrat opozarjali. Že 15, če ne 20 let ministrstvo.</p>
               <p>Žal je ministrstvo toliko neambiciozno, da tega sistema ni vgradilo v sistemsko
               rešitev in v ta zakon. Torej sistemov bonusov in malusov pri zavarovanju za primer
               poškodb pri delu, poklicnih bolezni in ostalega in bi s tem seveda spodbujali
               delodajalce za vlaganje v varno delo. Sedaj imamo samo palico. Torej palico in strah
               delodajalcu, da če se zgodi pri njih nesreča, bo na podlagi nekega regresnega
               zahtevka delodajalec plačal posledice zdravljenj, zdaj pa vemo, kako naše pravosodje
               deluje in vemo, da lahko med nastankom ene nesreče in uspelim regresnim zahtevkom
               mine tudi 10 let, delodajalca ni več, kaj šele, da bi ena taka zadeva lahko
               preventivno delovala in spodbujala.</p>
               <p>Tega načela ni bilo moč z amandmaji uvesti v sam zakon, zato smo poskusili po svojih
               močeh zakon izboljšati. Vsak zakon in vsako normativno urejanje, tudi varnosti in
               zdravja pri delu, mora temeljiti na tem ravnovesju, na neki tehtnici med tem, da
               delodajalcev ne obremenjujemo pretirano oziroma, da jih ne zbirokratiziramo in
               finančno obremenimo. Hkrati pa po drugi strani, da seveda ščitimo ta ključen interes,
               širši interes, ne samo interes delavcev in delodajalcev, temveč tudi širše družbe. To
               je po zdravem, varnem delovnem okolju in delovnem mestu. Torej, ko se tehta to dvoje,
               je dobro in pametno, da se strokovnost oziroma tudi zahteve, ki veljajo za določenega
               delodajalca, odmerijo glede na nevarnosti pri njem. Verjetno so nevarnosti v eni
               odvetniški pisarni – pa so tam tudi delodajalci – nekaj bistveno bolj drugačnega ali
               pa specifičnejšega kot pa nevarnosti pri delodajalcu, recimo, čistilcev oken na
               stolpnicah ali pa, ne vem, zaključnih del, fasaderstvu in tako naprej ne glede na
               število delavcev in obseg delodajalca. Nevarna delovna mesta nimajo nobene zveze s
               tem, kako velik je delodajalec, ker so bile tudi ambicije, da bi za manjše
               delodajalce bile bistveno enostavnejše rešitve kot za velike. Lahko ima velik
               delodajalec nenevarna delovna mesta ali pa bistveno manj tvegana delovna mesta kot pa
               mali delodajalec in seveda tudi obratno. Zato je bil cilj, da ta strokovni delavec,
               ki skrbi pri delodajalcu za varno delo, le izpolnjuje določene pogoje glede na
               nevarnosti, ki so pri tem konkretnem delodajalcu. Skratka, da za določenega
               strokovnega delavca, ki skrbi, na primer, za varnost pri delu delojemalcev v
               gradbeništvu, veljajo, tudi kar se tiče znanja in izobrazbe, neki drugi pogoji kot pa
               za, na primer, za strokovnega delavca, ki dela pri delodajalcu s področja
               računovodsko-finančnih storitev. In popolna liberalizacija, kot ji sledi predlog
               Vlade oziroma Ministrstva za delo, je takšna, da delodajalec določi strokovnega
               delavca. Zdaj si pa zamislite, recimo, delodajalca na področju gradbeništva, Husota,
               ne vem s kakšnim priimkom, ki ima pet fasaderjev, Ibrota pa še štiri takšne, in bo on
               določil, glede na to, da sam nima izobrazbe, kaj šele iz varnosti pri delu, zna pa
               dobro delati, ker je obrtnik, se je priučil, zna dobro opravljati svoje delo, ampak o
               varnosti in zdravju pa verjetno nima temeljnih, elementarnih znanj. Ima verjetno
               splošni del strokovnega izpita. Veste, kaj je pa splošni del strokovnega izpita?
               Pravna ureditev. In zdaj mi pričakujemo, da bo ta delodajalec vedel in bo poklican
               določiti pogoje, kajti v tretjem odstavku piše, "Delodajalec določi vrsto strokovne
               izobrazbe ter število strokovnih delavcev...". Torej mi v celoti liberaliziramo
               zadevo, prepuščamo delodajalcu, da ne glede na lastno znanje, ne glede na nevarnosti,
               ki pretijo pri njem zaradi delovnega procesa, ki ga opravlja, to določi. Mislim,
               spoštovani, da je to preveč, prehudo, prevelik korak v smeri tudi izpostavljenosti
               tveganja delavcev, kajti od nivoja izobrazbe, od tega, kako bo ne nazadnje tudi
               strokovni delavec to delal, sta odvisna zdravje in varnost tam zaposlenih.</p>
               <p>V Slovenski demokratski stranki seveda nasprotujemo amandmaju koalicije, ki bo črtala
               to, kar smo želeli doseči – da pogoje, ki jih mora strokovni delavec izpolnjevati,
               določi minister glede na dejavnost, pa ne samo glede na dejavnost, tudi glede na
               vrsto in stopnjo tveganj za nastanek poškodb pri delu pri konkretnem delodajalcu
               oziroma pri skupinah delodajalcev ali pri dejavnostih ali kakorkoli to opredelimo. To
               se da narediti. Zato je tu stroka, zato imamo Zbornico varnosti in zdravja pri delu
               in zato imamo pravzaprav nekaj izkušenj v tej državi. In mislim, da z nekaj dobre
               volje bi minister to lahko naredil. In ni to neka nova regulacija na področju
               poklicev, nič drugega kot to, da se postavijo neki osnovni pogoji za strokovnega
               delavca glede na tveganost pri določenih delodajalcih, ki tako ali tako izvirajo iz
               ocene tveganj. Škoda bo, ampak potem bo prepozno, če bo zaradi takega liberalnega
               pristopa, kot je zdaj tu ubran, kak delavec padel, se poškodoval s kakšnimi
               kemikalijami, bil, recimo, žrtev udara električnega toka, ker pač niti strokovni
               delavec ne bo izpolnjeval določenih pogojev. Seveda tega člena ne moremo in ne smemo
               brati tudi brez 29. člena oziroma člena, ki govori o potrebnih pogojih za
               delodajalca, če on sam opravlja strokovne naloge. In sicer je to 30. člen, ki pravi:
               "Šteje se, da je delodajalec usposobljen, če je odgovorna oseba delodajalca opravila
               splošni del strokovnega izpita iz varnosti in zdravja pri delu." Seveda je to daleč
               od tega, da bo znal skrbeti za varnost in zdravje pri delu tak delodajalec.</p>
               <p>Podčrtal bi še naslednje. Ministrstvo oziroma predlagatelj obračunava s stroko
               varnosti pri delu, ukinja se zbornico. Zbornica bi bila lahko partner, ker je bila
               tako ali tako prostovoljna. Nikjer ne piše, da mora izvajati javna pooblastila, lahko
               bi opravljala tudi neke vrste konkurenco določene dejavnosti, na primer strokovne
               izpite. Tu se obračunava s stroko varnosti, kar je, mimogrede, verjetno dolgoletni
               konflikt med uradniki ministrstva in ljudmi, ki so delovali v tej zbornici oziroma
               prej v Uradu za varnost in zdravje pri delu. Mislim, da to ni dobro. Tu se pravzaprav
               iz tega zakona v celoti izključuje varnost in zdravje pri delu oziroma tudi stroko o
               varnosti pri delu, varnostne inženirje, če želite bolj konkretno. Mislim, da namesto,
               da bi iskali partnerja za strokovne rešitve, selektivnost, da bi ne obremenjevali po
               nepotrebnem delodajalcev in hkrati ne razbremenjevali po nepotrebne tistih
               delodajalcev, ki pa imajo določene nevarne delovne procese. In mimogrede, omenili
               ste, državna sekretarka, v raziskovalni dejavnosti, da je to manj tvegano delo. Ne
               vem, če je pri raziskavi zadev, povezanih z jakim tokom ali pa v kemični dejavnosti
               ravno tako nizka nevarnost. Spet specifično, kje.</p>
            </sp>
            <sp xml:id="SDZ5-Redna-28-2011-05-17.sp197">
               <speaker>PODPREDSEDNIK MAG. VASJA KLAVORA:</speaker>
               <p>Želi še kdo besedo? Gospa mag. Potrata je prva dvignila roko.</p>
               <p>Izvolite.</p>
            </sp>
            <sp xml:id="SDZ5-Redna-28-2011-05-17.sp198">
               <speaker>MAG. MAJDA POTRATA:</speaker>
               <p>Hvala, gospod podpredsednik.</p>
               <p>Ko sem zdaj kolega Vizjaka poslušala in njegovo razpravo, pa še kakšno pred tem, se
               mi je obudila celotna razprava, ki smo jo opravili na odboru, in bi v resnici rada
               utrdila samo svoje prepričanje. V uvodu k zakonu, so bili podatki tudi o tem,
               kolikšen del usklajevanj, sestankov je bilo opravljenih. Mislim, da 18, če sem si
               prav zapomnila, v času priprave tega predloga zakona. To je ena stvar. Torej znova se
               uveljavlja očitek o tem, da je bila stroka zanemarjena in preslišana. To je prva
               stvar, ki sem si jo zapomnila in ki se mi zdi, da jo je treba zdaj povedati kot
               drugačno informacijo od tiste, ki je bila ravnokar posredovana.</p>
               <p>Druga zadeva; če se prav spomnim in je bilo tudi napisano, zakon je bil usklajen s
               socialnimi partnerji in dobil potrditev na Ekonomsko-socialnem svetu. Ampak navadila
               sem se že, da je od takrat, ko je zakon usklajen, do obravnave v Državnem zboru
               mogoče zaslediti tudi kakšno interesno skupino, ki poprej ni popolnoma zadovoljna s
               tistim, kar je dosegla v času usklajevanj, da se obrača na poslance in potem skuša
               prek njih nekatere spremembe o zakonskih določilih uveljaviti. In tako razumem to
               dopolnilo, ki je bilo takrat sprejeto, in zdaj to za črtanje tistega, kar je bilo v
               zakon na odboru vneseno. Sama pa vidim ta zakon predvsem kot poskus predlagatelja, da
               se zaostri odgovornost delodajalca za varnost in zdravje zaposlenih v večjem ali
               manjšem gospodarskem subjektu in vidim tudi tisto, kar je bilo povedano, kako
               formalistično so bile nekatere zadeve doslej izpeljane in zato tudi ni bilo mogoče
               preprečiti nekaterih poškodb pri delu zaradi tega, ker so se te varnostne ocene pač
               prepisovale ali zelo na formalni način kdaj tudi izdajale. In če izhajam iz tega, da
               je delodajalec odgovoren za varnostno oceno oziroma oceno tveganja, in da mora
               zapisnik o tem podpisati tudi delavec, sta pravzaprav na obeh straneh odgovornost,
               tako tistega, ki na delo napotuje kot tistega, ki v delo vstopa, da se zavedata oba
               tveganj, ki jih delo lahko prinaša. Seveda pa vseh problemov, ki ste jih, spoštovani
               kolegi in kolegice, odpirali poprej o tem, da je število nesreč pri delu, da je
               zdravje pogostokrat ogroženo, to ne zmanjšuje. Zavedam se, da ta problem ostaja,
               enako kot se zavedam tudi tega problema, na katerega že dolgo časa opozarjam, tudi
               vprašanje poklicnih bolezni in seveda registra poklicnih bolezni in vsega tistega,
               kar bi izboljšalo delovne pogoje za zaposlene. Hvala.</p>
               <p>Amandma bom podprla, spremenjene različice člena 28. ne sprejemam. Hvala.</p>
            </sp>
            <sp xml:id="SDZ5-Redna-28-2011-05-17.sp199">
               <speaker>PODPREDSEDNIK MAG. VASJA KLAVORA:</speaker>
               <p>Gospod Rezman, izvolite.</p>
            </sp>
            <sp xml:id="SDZ5-Redna-28-2011-05-17.sp200">
               <speaker>VILI REZMAN:</speaker>
               <p>Hvala lepa.</p>
               <p>Jaz sem želel replicirati državni sekretarki. Zdaj je ni več, pa kljub temu, ker gre
               za vsebino, ne gre za razmislek ad personam. Jaz sem povedal, jaz zakon podpiram in
               se mi zdi, da je dober. Povedal sem tudi, da smo mi predlagali bistveno bolj zahteven
               amandma, ki bi govoril o tem, kakšne vse usposobljenosti mora imeti strokovni
               delavec, pa je bil zavrnjen. In smo bili zadovoljni, da je prišlo v zakon vsaj to,
               kar sedaj piše v drugem odstavku, ki nalaga ministru, da določi pogoje, ki jih mora
               izpolnjevati nekdo, ki je strokovni sodelavec za varstvo pri delu. Amandma meče to
               zdaj ven. In jaz nasprotujem samo temu. Argumente, ki smo jih slišali, štejem za
               protiargumente. To, da se je tukaj zapisalo, da je v letu 2010 bila ena smrtna žrtev
               na področju znanosti in raziskovanja, da pa v tem letu ni bilo na področju kemije, to
               ja ni argument. Ko bi se vsaj potrudili, pa napisali, da 10 let ni bilo nobene
               nesreče, recimo, s smrtnim izidom na področju kemije, pa bi bilo že bolj verjetno. Če
               pa vzamem podatek, da je 45 % smrtnih nesreč bilo samo v eni panogi, je pa to
               zastrašujoče. In ko hočemo argumentirati, bi morali argumentirati trendno, ne pa na
               nekih primerih, ki jih tako primemo za lase in privlečemo, če nam ustrezajo ali pa
               ne. Ne gre samo za smrtne nesreče. 22 jih je menda bilo v lanskem letu. Tisoče in
               tisoče ljudi pa je poškodovanih in po neki statistiki je 750 smrti letno povezanih z
               razmerami pri delu. To niso samo smrtne nesreče na delovnem mestu, to so tudi drugi
               razlogi, zaradi katerih ljudje zbolevajo ali so poškodovani in ni nujno, da so na
               koncu tudi ob življenje. Ampak ker je zdravje neka splošna vrednota, ki bi jo morali
               najbrž vsi imeti. Ko rangiramo vrednote, je to zmeraj na vrhu. Moramo biti
               pripravljeni tudi kaj vlagati v to in se ne samo otepati vseh stroškov, ki so
               povezani z varovanjem zdravja, pri čemer je odsotnost z dela v Sloveniji 14 dni na
               zaposlenega letno, kar je približno 20 % več kot v Evropski uniji. In če bi to uspeli
               znižati na raven Evropske unije, bi se nam vse te investicije v tiste strokovne
               delavce, ki bi bili ustrezno imenovani, zdavnaj že povrnile.</p>
            </sp>
            <sp xml:id="SDZ5-Redna-28-2011-05-17.sp201">
               <speaker>PODPREDSEDNIK MAG. VASJA KLAVORA:</speaker>
               <p>Vidim, da ne želi nihče več razpravljati o 28. členu, zato zaključujem razpravo.</p>
               <p>V razpravo dajem 29. člen ter amandmaja, dva sta, Poslanske skupine nepovezanih
               poslancev ter poslanskih skupin SD, Zares, DeSUS in LDS. Želi kdo besedo? Gospod mag.
               Žnidaršič, prosim.</p>
            </sp>
            <sp xml:id="SDZ5-Redna-28-2011-05-17.sp202">
               <speaker>MAG. FRANC ŽNIDARŠIČ:</speaker>
               <p>Hvala lepa.</p>
               <p>Na vsak način mi v tem členu želimo razširiti tisto, kar naj bi počel varnostni
               inženir, ko nadzoruje varnost pri delu in poskuša izboljšati to varnost in s tem
               zmanjšati nesreče, poškodbe, smrti in druge, tudi finančne posledice. Čudi me, da je
               amandma bil že v prvem zamahu zavrnjen, ker ne vem, kaj je narobe z našim predlogom,
               da bi ta vodil evidence. Pri tem mislimo na število, vrsto nesreč in tako naprej.
               Taka evidenca je nesporen indikator tega, da je treba bolj natančno pogledati, kaj se
               dogaja, in storiti vse, da se zameji naraščanje števila nesreč ali še hujših, smrtnih
               nesreč. Ali pa, da, recimo, sporoča nadzornim organom o nesrečah. Ne vem, kaj je s
               tem narobe. Mi se zavedamo dejstva, da, kadar naštevaš neke naloge, da vedno lahko
               kakšno izpustiš. In nimam nič proti, če bi na koncu napisali "in druge naloge, ki
               prispevajo k temu, da bi bila varnost pri delu večja". Ne razumemo pa, zakaj je treba
               omejiti na tistih nekaj sedem točk te naloge varnostnega inženirja. Mi smo se
               posvetovali s tistimi, ki to počnejo, ki s tem živijo, ki na tem področju delajo, in
               mislijo, da je prav, da je čim več tega zapisano, da ne bi kdo ravnal po prepričanju,
               da kar ni zapisano, ni naloga, in lahko stran gleda, pa bi se dalo kaj storiti, da bi
               bilo nesreč manj. Moram reči, da imam nekaj izkušenj s tega področja, ker sem kot
               zdravnik izjemno dobro sodeloval z varnostnim inženirjem, na primer v Kovaški
               industriji Zreče v mojih najzgodnejših letih zdravnikovanja. Številne poškodbe,
               recimo oči zaradi opilkov ali rok zaradi nesreč na strojih, smo omejili z neprestano
               skrbjo o tem, kaj lahko storimo, da bo nesreč manj. In smo uspeli in smo zmanjšali
               bolniški stalež. In takratni direktor Osole je dejal, da smo z varnostnim inženirjem
               in zdravnikom naredili za to, da se bo fabrika rešila iz težav takratnega prisilnega
               vodstva in vodenja, več kot pa vsi tisti inženirji, ki so takrat delali v tovarni. In
               menim, da je prav, da se tukaj ne popušča v tem smislu, da se bagatelizira, prvič,
               potreba po varnostnem inženirju ali pa da se, da ne rečem, samo čez prst v kratkih
               stavkih napiše to, kar naj bi varnostni inženirji počeli. Kajti izkušnja pravi, da je
               tudi, če veliko več napišemo, še vedno lahko kakšna siva lisa, ki bo ostala nepokrita
               zunaj naše skupne pozornosti pri varovanju zdravja in zaščiti delavcev pri delu in
               zato menim, da je prav, da se ta amandma podpre. Hvala lepa.</p>
            </sp>
            <sp xml:id="SDZ5-Redna-28-2011-05-17.sp203">
               <speaker>PODPREDSEDNIK MAG. VASJA KLAVORA:</speaker>
               <p>Želi še kdo razpravljati?</p>
               <p>Izvolite, gospod minister.</p>
            </sp>
            <sp xml:id="SDZ5-Redna-28-2011-05-17.sp204">
               <speaker>DR. IVAN SVETLIK:</speaker>
               <p>Hvala lepa.</p>
               <p>Jaz se zahvaljujem za pobude, ki so prav gotovo dobronamerne v tem smislu, da bi
               izboljšali to področje, hkrati pa moram opozoriti na to, da je zdaj dodajanje vseh
               teh nalog z vidika stroke in tudi dejanske situacije v različnih okoljih nekoliko
               problematično. Mi smo v tem členu predlagali predvsem tiste bistvene naloge, ki so se
               izkustveno pokazale – in to so potrdili strokovnjaki, ki so sodelovali pri pripravi
               tega zakona –, da so to tiste ključne, ki jih mora vsak varnostni inženir, kjerkoli
               že je, opravljati, da pa ob tem, ko te naloge opravlja, pa v različnih okoljih se
               dodajajo te ali one naloge, ne pa povsod. In če bi od vsakega v vsakem okolju
               zahtevali te dodatne naloge, potem bi prihajali v eno situacijo neke prenormiranosti
               in zahtev, ki so nerealne, zlasti v nekaterih manjših okoljih. S tem, da tudi ko
               pregledamo te konkretne postavke ali konkretne točke, ki se v tem amandmaju
               predlagajo, je nekaj dvomov, recimo o tem, da bi moral varnostni inženir voditi
               predpisane evidence zmeraj on, saj lahko jih vodi tudi nekdo, ki mu pomaga, neka
               tajnica ali kaj podobnega, ali pa da bi moral prijavljati delovne nezgode nadzornemu
               organu. V zakonu jasno piše, da je delodajalec odgovoren. Seveda, on mora to, jasno,
               delodajalcu tudi sporočati. In podobno je nekaj težav potem s tem razumevanjem, tako
               da v tem primeru bi vendarle predlagal, da se zanesemo na tisto, kar so socialni
               partnerji tako rekoč v usklajevalnem postopku potrdili in kar je nekako stroka tudi
               predlagala. Hvala lepa.</p>
            </sp>
            <sp xml:id="SDZ5-Redna-28-2011-05-17.sp205">
               <speaker>PODPREDSEDNIK MAG. VASJA KLAVORA:</speaker>
               <p>Ja, gospod Rezman, imate besedo.</p>
            </sp>
            <sp xml:id="SDZ5-Redna-28-2011-05-17.sp206">
               <speaker>VILI REZMAN:</speaker>
               <p>Kar se našega amandmaja tiče, ga je predlagala stroka, mi smo ga samo posvojili. In
               argument, ki smo ga zdaj slišali, je drugačen od argumenta, ki smo ga slišali na
               odboru. Na odboru, ko sem izrecno vprašal, zakaj naš amandma ni sprejemljiv, je bilo
               odgovorjeno, zdaj citiram, "zato, ker se tukaj ne našteva dovolj izčrpno", to se
               pravi, v osnovnem zakonu je bilo 11 alinej, v našem jih je 25, pa še ni dovolj
               izčrpno, če jih bo 50, pa bo dovolj. Nam ni šlo za število, nam je šlo za to, da
               zapišemo tisto, kar je po naši sodbi potrebno.</p>
            </sp>
            <sp xml:id="SDZ5-Redna-28-2011-05-17.sp207">
               <speaker>PODPREDSEDNIK MAG. VASJA KLAVORA:</speaker>
               <p>Izvolite, gospod minister.</p>
            </sp>
            <sp xml:id="SDZ5-Redna-28-2011-05-17.sp208">
               <speaker>DR. IVAN SVETLIK:</speaker>
               <p>Če lahko samo pojasnim, mnenje stroke je, da gre za tako različne situacije, v
               katerih se za varnost in delo skrbi, da nikdar ne moremo biti povsem izčrpni. In
               tudi, če bomo še dodali nekaj tega, se bo še vedno pojavilo nekaj tega, kar v zakonu
               ne bo zapisano in v tem je zdaj poanta tega, da se kaže omejiti na bistvene naloge,
               tiste, ki jih je stroka skozi izkušnje, in to je prišlo tudi v razpravi in pripravi
               zakona do izraza, tudi predlagala.</p>
            </sp>
            <sp xml:id="SDZ5-Redna-28-2011-05-17.sp209">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Zaključujem razpravo o teh dveh amandmajih. Hkrati vas obveščam, če bo sprejet prvi
               amandma, bo postal drugi amandma, številka 2, brezpredmeten.</p>
               <p>V razpravo dajem 30. člen in amandma poslanskih skupin SD, Zares, DeSUS in LDS. Želi
               kdo razpravljati? Ugotavljam, da ne.</p>
               <p>V razpravo dajem 31. člen in amandma poslanskih skupin SD, Zares, DeSUS in LDS. Želi
               kdo razpravljati? <stage xml:id="SDZ5-Redna-28-2011-05-17.stage7">(Ne.)</stage> Ker ne želi nihče več razpravljati, zaključujem razpravo.</p>
               <p>O amandmajih bomo v skladu s časovnim potekom seje Državnega zbora odločali danes v
               okviru glasovanj, pol ure po končani 26.a točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title xml:id="SDZ5-Redna-28-2011-05-17.title4">17. TOČKO DNEVNEGA REDA, TO JE NA PREDLOG ZAKONA O SPREMEMBAH IN
                  DOPOLNITVAH ZAKONA O JAVNIH ZBIRANJIH V DRUGI OBRAVNAVI.</title>
               </p>
               <p>Predlog zakona je v obravnavo Državnemu zboru predložila Vlada.</p>
               <p>Za dopolnilno obrazložitev predloga zakona dajem besedo predstavniku Vlade.</p>
               <p>Gospod mag. Damjan Lah, državni sekretar, izvolite.</p>
            </sp>
            <sp xml:id="SDZ5-Redna-28-2011-05-17.sp210">
               <speaker>MAG. DAMJAN LAH:</speaker>
               <p>Spoštovani gospod podpredsednik, spoštovane poslanke in poslanci!</p>
               <p>Dovolite mi, da v kratkih besedah predstavim novelo Zakona o javnih zbiranjih.</p>
               <p>Bistveni namen novele zakona je ureditev javnih prireditev na cestah. Do sedaj je
               bilo namreč to vprašanje urejeno v Zakonu o varnosti cestnega prometa, z
               vzpostavitvijo nove prometne zakonodaje pa se vprašanje javnih prireditev na cestah
               ureja v noveli Zakona o javnih zbiranjih. Določbe se nanašajo na pristojnost upravne
               enote za izdajo dovoljenj za prireditve na javni cesti, posebnosti glede športnih,
               tekmovalnih prireditev na cesti, spremstvo rediteljev in spremljevalnega osebja na
               prireditveni progi ter dolžnost organizatorja, da po končani prireditvi na javni
               cesti vzpostavi prejšnje stanje. V zvezi s tem so opredeljeni tudi nekateri splošni
               pojmi, kot so izredna uporaba ceste, prireditvena proga, opredeljeni so tudi
               varnostni ukrepi ter globe za prekrške.</p>
               <p>Z novelo zakona se določi dolžnost vzdrževanja reda v skladu s predpisi, ki urejajo
               zasebno varovanje, tudi za organizatorje javnih prireditev, ki opravljajo gostinsko
               dejavnost, če v svojih poslovnih prostorih občasno organizirajo javno prireditev s
               tem, da nudijo živo ali mehansko glasbo za ples ali družabni program, in
               organizatorje, ki organizirajo prireditve kot redno dejavnost s tem, da nudijo živo
               ali mehansko glasbo za ples ali družabni program, če prireditev organizirajo po 23.
               uri. S tem se določa obveznost vzdrževanja reda z varnostniki v skladu s predpisi, ki
               urejajo zasebno varovanje, tudi za organizatorja, ki dejavnosti ne opravlja redno,
               torej manj kot 12 dni v razdobju enega leta, če opravlja gostinsko dejavnost ter v
               svojih poslovnih prostorih organizira javno prireditev, s tem, da nudi živo ali
               mehansko glasbo za ples ali družabni program. Novela zakona določa tudi obveznost
               upravne enote, da razpiše ustno obravnavo v primeru javnih zbiranj pred objekti, ki
               se varujejo po posebnih predpisih, kot na primer Državni zbor. Organizatorju se s
               strani upravne enote lahko naložijo dodatne ukrepe za večjo varnost objektov pred
               morebitnim ogrožanjem življenja in zdravja ali povzročanja materialne škode.</p>
               <p>Z novelo zakona se odpravljajo tudi nekatere pomanjkljivosti obstoječe ureditve.
               Podaljšuje se rok za vložitev vloge za izdajo dovoljenja za javno prireditev s 7 na
               10 dni. Določijo se posebna pravila glede vročanja odločbe o prepovedi javne
               prireditve.</p>
               <p>Odbor za notranjo politiko, javno upravo in pravosodje je na svoji seji sprejel
               amandmaje poslanskih skupin Socialnih demokratov, Zares, DeSUS in LDS k 2., 3. in 6.
               členu. Vlada je omenjene amandmaje podprla, saj se s predlaganimi amandmaji sledi
               pripombam, ki jih je v svojem mnenju posebej izpostavila Zakonodajno-pravna služba
               Državnega zbora.</p>
               <p>Vlada kot predlagatelj meni, da so predstavljene rešitve novele zakona ustrezne, zato
               predlaga, da se predlog zakona sprejme. Istočasno predlagamo tudi, da če obstajajo za
               to poslovniški razlogi in ni nobenih ovir, da se druga in tretja obravnava Predloga
               zakona o spremembah in dopolnitvah Zakona o javnih zbiranjih opravita na isti seji
               Državnega zbora. Hvala lepa.</p>
            </sp>
            <sp xml:id="SDZ5-Redna-28-2011-05-17.sp211">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Predlog zakona je obravnaval Odbor za notranjo politiko, javno upravo in pravosodje
               kot matično delovno telo. Za predstavitev poročila odbora dajem besedo predsedniku
               dr. Vinku Gorenaku. Prosim.</p>
            </sp>
            <sp xml:id="SDZ5-Redna-28-2011-05-17.sp212">
               <speaker>DR. VINKO GORENAK:</speaker>
               <p>Hvala lepa.</p>
               <p>Odbor je na 32. seji 22. aprila obravnaval Predlog zakona o spremembah in dopolnitvah
               Zakona o javnih zbiranjih, predlagatelj Vlada. Imeli pa smo na razpolago samo
               besedilo zakona, mnenje Zakonodajno-pravne službe in mnenje Državnega sveta.
               Predlagatelj državni sekretar gospod Lah je povedal to, kar smo vsaj približno
               slišali pravkar, Zakonodajno-pravna služba, gospa Sonja Bien Karlovšek, je povedala,
               da njihove pripombe so povzete v amandmajih koalicijskih poslanskih skupin. Gospod
               Vnučec, Državni svet, nas je seznanil, da Državni svet odnosno pristojna komisija
               podpira zakon. Odbor je v nadaljevanju sprejel amandmaje k 2., 3. in 6. členu,
               predložile so jih koalicijske poslanske skupine, ni pa sprejel amandmaja k 7. členu
               Poslanske skupine SDS. Odbor je nato glasoval o vseh členih predloga skupaj in jih
               sprejel, besedilo zakona je sestavni del poročila. Hvala.</p>
            </sp>
            <sp xml:id="SDZ5-Redna-28-2011-05-17.sp213">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Sledi predstavitev stališč poslanskih skupin. Besedo ima gospa mag. Sara Viler v
               imenu Poslanske skupine SNS.</p>
            </sp>
            <sp xml:id="SDZ5-Redna-28-2011-05-17.sp214">
               <speaker>MAG. SARA VILER:</speaker>
               <p>Hvala za besedo, spoštovani predsedujoči. Predstavniki Vlade, poslanke in
               poslanci!</p>
               <p>Z zagotavljanjem pravice do javnega zbiranja se uresničujejo pravice posameznikov do
               vključevanja v politično in javno življenje. Prek javnih prireditev se uresničuje
               tudi interes posameznikov do športnega, kulturnega in drugega udejstvovanja. Ob tem
               je treba izpostaviti pravico do osebne varnosti, vrednoto, ki jo ljudje še posebej
               cenimo. Zato je prav, da pripravljavci predpisov težijo k čim boljši ureditvi
               predpisov na področju, ki ureja varnost udeležencev, zagotovitev miru in
               preprečevanje povzročitve premoženjske škode na javnih zborovanjih, javnih shodih in
               javnih prireditvah. Veljavni Zakon o javnih zbiranjih že zdaj zadovoljivo ureja
               omenjeno področje. S predlogom novele Zakona o javnih zbiranjih, ki je pred nami, se
               smiselno prenašajo določbe iz Zakona o varnosti v cestnem prometu, ki urejajo javne
               prireditve na cestah. Tako bodo javne prireditve enotno urejene v enem zakonu.
               Predlagani zakon z dodatnim poglavjem ureja pristojnost izdaje dovoljenja za
               prireditve na cesti, vsebino vloge za izdajo dovoljenja, ki mora poleg ostalih
               prilog, ki so zahtevane za prireditev, ki se ne odvijajo na cestah, vsebovati tudi
               elaborat zapore ceste ali tipsko shemo začasne prometne ureditve.</p>
               <p>Novela zakona določa tudi obveznost organizatorja prireditve, da na javni cesti
               spremljanje udeležencev prireditve na prireditveni progi zagotavljajo reditelji in
               spremljevalno osebje z vozili, označenimi s posebnim znakom za izvajanje prireditve
               in vrsto prireditve. V zakon se prenašajo tudi določbe o začasnih ukrepih policije v
               primerih, če ni bilo izdano dovoljenje za prireditev na cesti in če promet ni bil
               primerno urejen, ter določbe o sankcijah za prekrške.</p>
               <p>V Poslanski skupini Slovenske nacionalne stranke bomo Predlog zakona o spremembah in
               dopolnitvah Zakona o javnih zbiranjih podprli, saj na bolj transparenten način ureja
               prireditve in pridobitev predpisanih dovoljenj in zagotavlja pogoje za varnejšo
               izvedbo vseh vrst javnih zbiranj. Hvala.</p>
            </sp>
            <sp xml:id="SDZ5-Redna-28-2011-05-17.sp215">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Anton Anderlič. <stage xml:id="SDZ5-Redna-28-2011-05-17.stage8">(Ga ni.)</stage> Gospod mag. Franc Žnidaršič v imenu
               Poslanske skupine nepovezanih poslancev.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp216">
               <speaker>MAG. FRANC ŽNIDARŠIČ:</speaker>
               <p>Spoštovani gospod podpredsednik, spoštovani predstavniki Vlade, kolegice in
               kolegi!</p>
               <p>Zakon o javnih zbiranjih, ki ureja uresničevanje ustavne pravice do mirnega zbiranja
               ljudi in do javnih zborovanj, je Državni zbor Republike Slovenije sprejel junija leta
               2002, veljati pa je začel 6. 1. 2003. V tem obdobju je bil zakon nekajkrat dopolnjen.
               Cilji trenutno predloženega zakona pa so predvsem: prenos vsebin, ki se nanašajo na
               prireditve na cesti iz Zakona o varnosti cestnega prometa v ta zakon, podrobnejša
               opredelitev nekaterih pojmov, zagotavljanje vzdrževanja reda z varnostniki v skladu s
               predpisi, ki urejajo zasebno varovanje s strani nekaterih organizatorjih javnih
               prireditev, če te prireditve organizirajo po 23. uri oziroma s strani organizatorjev,
               ki opravljajo gostinsko dejavnost in v svojih poslovnih prostorih občasno
               organizirajo javne prireditve s tem, da nudijo živo ali mehansko glasbo za ples in
               družabni program, obvezni razpis ustne obravnave s strani upravne enote takrat, kadar
               gre za izvedbo javnih shodov pred zgradbami, ki se varujejo po posebnih predpisih,
               podaljšanje roka za vložitev vloge za izdajo dovoljenja za izvedbo javne prireditve,
               določitev posebnih pravil postopka glede vročanja odločbe in manjša uskladitev z
               Zakonom o eksplozivih in pirotehničnih izdelkih. Na predlog zakona je imela
               Zakonodajno-pravna služba določene pripombe, ki so bile z amandmaji sanirane v
               postopku znotraj razprave na odboru. Poglavitne rešitve zakona sledijo napovedanim
               ciljem, ki smo jih imeli na mizi in te spremembe zakona bodo brez dvoma koristna
               pridobitev, saj bodo javna zbiranja glede pogojev bolj urejena, hkrati pa tudi bolj
               varna. Zato bo Poslanska skupina nepovezanih poslancev ta zakon podprla. Hvala lepa.
            </p>
            </sp>
            <sp xml:id="SDZ5-Redna-28-2011-05-17.sp217">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Anton Colarič v imenu Poslanske skupine Socialnih demokratov.</p>
            </sp>
            <sp xml:id="SDZ5-Redna-28-2011-05-17.sp218">
               <speaker>ANTON COLARIČ:</speaker>
               <p>Hvala lepa za besedo, gospod podpredsednik. Spoštovani gospod državni sekretar,
               spoštovani generalni direktor Direktorata za upravne in notranje zadeve, kolegice,
               kolegi!</p>
               <p>V Poslanski skupini Socialnih demokratov podpiramo predlagane spremembe in dopolnitve
               Zakona o javnih zbiranjih, ki ureja uresničevanje ustavne pravice do mirnega zbiranja
               ljudi in do javnih zborovanj. Poglavitni razlog za spremembe in dopolnitve je prenos
               vsebin, ki se nanašajo na javne prireditve na cesti iz Zakona o varnosti cestnega
               prometa v danes obravnavani zakon, saj smo nedavno sprejeli nov paket prometne
               zakonodaje. Poleg tega je sprememba zakona potrebna tudi zaradi manjše uskladitve z
               drugimi zakoni, zagotovljena pa bo tudi večja varnost udeležencev javnih zbiranj. S
               spremembo zakona bodo tovrstne prireditve celovito urejene v enem zakonu, jasneje
               bodo opredeljeni določeni pojmi zaradi vzdrževanja reda z varnostniki, ki bodo na
               prireditvah, na katerih je stopnja tveganja najvišja, dodatno bo zagotovljena varnost
               udeležencev, s podaljšanjem roka za vložitev vloge za izdajo dovoljenja za javno
               prireditev pa bodo tudi upravne enote pridobile dodaten čas za učinkovito in zakonito
               izvedbo upravnega postopka, hkrati pa bo olajšana tudi izvedba samega upravnega
               postopka. Kot rečeno, v Poslanski skupini Socialnih demokratov bomo zakon podprli.
               Hvala.</p>
            </sp>
            <sp xml:id="SDZ5-Redna-28-2011-05-17.sp219">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod dr. Vinko Gorenak v imenu Poslanske skupine SDS.</p>
            </sp>
            <sp xml:id="SDZ5-Redna-28-2011-05-17.sp220">
               <speaker>DR. VINKO GORENAK:</speaker>
               <p>Hvala lepa.</p>
               <p>Na področju javnih zbiranj zagotovo prihaja iz takih ali drugačnih razlogov do mnogih
               sprememb, zaradi tega smo pravzaprav prisiljeni v to, da tudi zakone s tega področja
               pogosto dopolnjujemo in spreminjamo. Kar se tiče poslanske skupine SDS, bomo zakon
               podprli, to lahko v osnovi povem. Res pa je, da bi bilo dobro, da bi kdaj pa kdaj
               koalicija spoštovala tudi kakšen predlog, ki ga mi damo v obliki amandmaja;
               konkretno, na ta zakon smo dali amandma, ki ne pomeni nič drugega kot odpravljanje
               nekaterih administrativnih ovir. Amandma ni bil sprejet, ampak to seveda ni razlog,
               da zakona, ki v osnovi je pozitivno naravnan k prispevanju k večji varnosti, ne bi
               podprli. Skratka, zakon bomo podprli. Hvala.</p>
            </sp>
            <sp xml:id="SDZ5-Redna-28-2011-05-17.sp221">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Gospod Vito Rožej v imenu Poslanske skupine Zares.</p>
            </sp>
            <sp xml:id="SDZ5-Redna-28-2011-05-17.sp222">
               <speaker>VITO ROŽEJ:</speaker>
               <p>Hvala lepa za besedo, predsedujoči in lep pozdrav državnemu sekretarju s sodelavcem
               ter ponovno vam, kolegice in kolegi!</p>
               <p>Danes govorimo ponovno o noveli Zakona o javnih zbiranjih in predvsem zaradi
               sprejetja nove prometne zakonodaje se je vprašanje javnih prireditev na cestah
               preneslo na Zakon o javnih zbiranjih. Zato je pred nami danes ta omenjene novela, ki
               vprašanje ustrezno rešuje. Prinaša predvsem določbe, ki urejajo pristojnosti upravnih
               enot pri izdaji dovoljenj za prireditve na javnih cestah. Tako bodo prireditve na
               javnih cestah ustrezno in celovito urejene v enem zakonu.</p>
               <p>Še nekaj je drugih novosti. Odpravljajo se nekatere pomanjkljivosti obstoječe
               ureditve. Prav tako pa bo določena dolžnost vzdrževanja reda v skladu s predpisi, ki
               urejajo zasebno varovanje, tudi za organizatorje javnih prireditev, ki opravljajo
               gostinsko dejavnost, in sicer takrat, kadar v svojih poslovnih prostorih občasno
               organizirajo javne prireditve z živo ali mehansko glasbo za ples ali družabni
               program, kot piše v predlogu novele. To velja tudi za organizatorje rednih
               prireditev, če to prireditev organizirajo po 23. uri. Namen te določbe je zagotoviti
               večjo varnost življenja in zdravja udeležencev javnih prireditev, saj je stopnja
               tveganja v omenjenih primerih po navedbah organov reda pač višja po 23. uri. Novela
               nadalje predvideva tudi obveznost upravne enote, da razpiše ustno obravnavo v primeru
               javnih zbiranj pred objekti, ki se varujejo po posebnih predpisih. To seveda pomeni,
               da je ustna obravnava v takih primerih obvezna in posledično so lahko za posamezno
               prireditev postavljeni dodatni pogoji posameznih akterjev, da je določena prireditev
               sploh lahko izpeljana v okolici takih objektov. Gre pa, kot že rečeno, za objekte, ki
               imajo status posebnega varovanja in so posebnega pomena. Med drugim tudi ta objekt, v
               katerem sedimo.</p>
               <p>Zakon bomo v Poslanski skupini Zares – nova politika podprli.</p>
            </sp>
            <sp xml:id="SDZ5-Redna-28-2011-05-17.sp223">
               <speaker>PODPREDSEDNIK MAG. VASJA KLAVORA:</speaker>
               <p>Hvala.</p>
               <p>Gospod Gvido Kres v imenu Poslanske skupine SLS.</p>
            </sp>
            <sp xml:id="SDZ5-Redna-28-2011-05-17.sp224">
               <speaker>GVIDO KRES:</speaker>
               <p>Hvala za besedo, gospod podpredsednik. Spoštovana predstavnika Vlade, spoštovani
               kolegice in kolegi!</p>
               <p>V Poslanski skupini Slovenske ljudske stranke se načeloma sicer strinjamo z namero,
               da se s celovitim pristopom uredi tematiko javnih shodov in prireditev pod enim
               Zakonom o javnih zbiranjih, kajti ni smiselno, da se v to vključuje tudi del prometne
               zakonodaje, tako kot je to do sedaj. Prav tako podpiramo idejo, da se jasneje
               opredeli ravnanje s pirotehničnimi sredstvi na takšnih javnih shodih in prireditvah,
               skladno z Zakonom o eksplozivih in pirotehničnih izdelkih. Vseeno pa v zakonu ostaja
               toliko nejasnih sprememb, ki tekom postopka in razprave niso bile niti obrazložene,
               niti ustrezno argumentirane.</p>
               <p>Tako je do sedaj ostalo neodgovorejeno, kaj natanko bi v praksi pomenila zahteva za
               obvezen razpis ustne obravnave s strani pristojnega organa v primeru javnih shodov in
               javnih prireditev pred objekti, ki se varujejo po posebnih predpisih. Že po sedaj
               veljavni zakonodaji pristojni organi ponavadi presodijo stopnjo tveganja, okoliščine
               in ostale dejavnike. S to domnevno spremembo, ki jo predlagate v noveli, se kvečjemu
               nakazuje, da bo politika lahko še dodatno presojala, kdo je upravičen do javnega
               shoda in kdo ne. S tem pa se samo vzbujajo dvomi v določene dodatne omejitve za javne
               shode proti nekaterim vladnim odločitvam. So to morda dodatne varovalke za
               preprečevanje temeljne ustavne pravice javnega izražanja ljudske volje?</p>
               <p>V Poslanski skupini Slovenske ljudske stranke poleg tega opozarjamo tudi na dejstvo,
               da vsako zagotavljanje obsežnega varovanja prireditve tudi veliko stane, ker pomeni
               tudi veliko finančno breme za organizatorja. V primeru, da gre za komercialne
               prireditve večjega obsega, v Poslanski skupini SLS nikakor ne vidimo težav. Vendar v
               zakonskem predlogu predlagatelj kar pavšalno oceni, da vse, kar se dogaja po 23. uri,
               pomeni tudi prireditev visokega tveganja. Po eni strani je to žalitev za državljane,
               kajti očitno se po prepričanju predlagatelja povsem običajen dogodek na kulturni
               ravni ne more zgoditi. Prepričani smo, da določeni kulturni koncertni dogodki ali pa,
               denimo, festivali lahko potekajo tudi v poznejših nočnih urah, pa jih to zagotovo ne
               uvršča med dogodke, na katerih je stopnja tveganja najvišja.</p>
               <p>V Poslanski skupini SLS vsekakor podpiramo okrepljeno zagotavljanje varnosti, vendar
               na mestih, kjer za to obstajajo razlogi in kjer je to tudi dejansko potrebno. Vse
               ostalo je samo dodaten strošek, ki ga sedaj predlaga birokratski aparat države.
               Namesto poenostavitev predlagate dodatno administracijo in uvedbo dodatnih presoj
               tveganja, organizatorjem in prirediteljem pa dodatno breme v času, ko je to najmanj
               primerno in jih s tem še dodatno obračamo od organizacij dohodkov in prireditev.</p>
               <p>V Poslanski skupini Slovenske ljudske stranke smo mnenja, da predlog novele Zakona o
               javnih zbiranjih, kljub nekaterim dobrim rešitvam, kot celota ne prinaša bistvene
               dodane vrednosti in ne ponuja določenega sistemskega napredka temveč kvečjemu še
               dodatno omejuje pridobivanje dovoljenj in povzroča dodatne stroške. Zato novele
               Zakona o javnih zbiranjih v takšni obliki ne bomo podprli. Hvala lepa.</p>
            </sp>
            <sp xml:id="SDZ5-Redna-28-2011-05-17.sp225">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Anton Urh v imenu Poslanske skupine DeSUS.</p>
            </sp>
            <sp xml:id="SDZ5-Redna-28-2011-05-17.sp226">
               <speaker>ANTON URH:</speaker>
               <p>Hvala lepa za besedo, spoštovani gospod podpredsednik. Spoštovani državni sekretar,
               direktor direktorata, kolegice in kolegi!</p>
               <p>V Poslanski skupini DeSUS bomo podprli predlog novele Zakona o javnih zbiranjih, saj
               bodo z njegovim sprejemom prireditve na javni cesti celovito urejene v enem zakonu.
               Vanj se namreč prenašajo tudi določbe iz dosedanjega Zakona o varnosti cestnega
               prometa.</p>
               <p>Sprememba zakona je potrebna tudi zaradi uskladitve z Zakonom o eksplozivih in
               pirotehničnih izdelkih. Predlog jasneje opredeljuje nekatere pojme, kot so: izredna
               uporaba ceste, prireditvena proga in odprt ogenj. Na prireditvah, na katerih je
               stopnja tveganja najvišja, bo z vzdrževanjem reda z varnostniki dodatno zagotovljena
               varnost življenja in zdravja udeležencev.</p>
               <p>Predlog novele tudi podaljšuje rok za vložitev vloge za izdajo dovoljenja za javno
               prireditev, s čimer bodo upravne enote pridobile nekaj dodatnega časa za učinkovito
               in zakonito izvedbo upravnega postopka.</p>
               <p>Z obveznim razpisom ustne obravnave s strani pristojnega organa v primeru javnih
               shodov in javnih prireditev pred objekti, ki se varujejo po posebnih predpisih, pa bo
               v večji meri zagotovljen red.</p>
               <p>Olajšana bo tudi izvedba upravnega postopka, po ocenah Vlade pa zakon ne bo imel
               finančnih posledic za državni proračun in druga javnofinančna sredstva.</p>
               <p>In, kot že rečeno, v Poslanski skupini DeSUS bomo podprli predlog novele zakona.
               Hvala.</p>
            </sp>
            <sp xml:id="SDZ5-Redna-28-2011-05-17.sp227">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Končali smo s predstavitvijo stališč poslanskih skupin. Ker amandmaji k dopolnjenemu
               predlogu zakona niso bili vloženi, zaključujem drugo obravnavo predloga zakona.
               Glasovanje o predlogu zakona bomo v skladu s časovnim potekom seje zbora opravili
               danes v okviru glasovanj pol ure po končani 26.a točki dnevnega reda. S tem prekinjam
               to točko dnevnega reda.</p>
               <p>Prehajamo na <title xml:id="SDZ5-Redna-28-2011-05-17.title5">18. TOČKO DNEVNEGA REDA, TO JE NA PREDLOG ZAKONA O SPREMEMBAH IN
                  DOPOLNITVAH ZAKONA O DRUŠTVIH V DRUGI OBRAVNAVI.</title>
               </p>
               <p>Predlog zakona je v obravnavo zboru predložila Vlada.</p>
               <p>Za dopolnilno obrazložitev predloga zakona dajem besedo predstavniku Vlade.</p>
               <p>Gospod mag. Damjan Lah, državni sekretar, izvolite.</p>
            </sp>
            <sp xml:id="SDZ5-Redna-28-2011-05-17.sp228">
               <speaker>MAG. DAMJAN LAH:</speaker>
               <p>Spoštovani gospod podpredsednik, spoštovane poslanke in poslanci!</p>
               <p>Namen novele Zakona o društvih je društvu dati možnost opredelitve skrajšanega imena
               društva in možnost, da lahko ime društva vsebuje tudi ime družina. S tem je dana
               zakonska podlaga, da društva v pravnem pometu uporabljajo skrajšano ime, ki ga morajo
               opredeliti tudi v temeljnem aktu in se bo vpisalo tudi v register društev. Za
               skrajšano ime veljajo vse določbe zakona, ki se nanašajo na ime društva, kar pomeni,
               da mora biti tudi skrajšano ime v slovenščini oziroma v jezikih narodnosti, da se
               mora razlikovati od imen in skrajšanih imen drugih društev, da ne sme biti zavajajoče
               in žaljivo ter da mora vsebovati besedo društvo, združenje, družina ali klub.</p>
               <p>Na podlagi novele zakona bo moralo društvo vlogi za registracijo predložiti temeljni
               akt v enem izvodu namesto v dveh izvodih. Novela zakona določa tudi, da bo društvo
               lahko v temeljnem aktu opredelilo dva zastopnika, ki se bosta tudi vpisala v register
               društev. Glede na potrebe delovanja društva bosta lahko imela skupno ali samostojno
               pooblastilo za zastopanje društva, v temeljnem aktu pa se bodo morale določiti tudi
               meje pooblastil za zastopanje; ali neomejeno ali omejeno. Z novelo zakona se določa
               tudi rok, v katerem bo pritožbeni organ društva moral odločiti o pritožbi člana
               društva. Vsak član društva ima že sdaj pravico, da v roku enega leta od sprejetja
               dokončne odločitve organa društva pred sodiščem izpodbija odločitve organa, vendar pa
               mora pred tem pritožbo na odločitev organa nasloviti na zbor članov oziroma drug
               organ, določen s temeljnim aktom, ki mora o pritožbi pred vložitvijo tožbe odločiti.
               Ker pa se je v praksi izkazalo, da društva o pritožbi članov ne odločajo v razumnem
               roku ali da namerno zavlačujejo pritožbeni postopek, bo na podlagi predloga zakona
               društvo moralo o pritožbi odločiti v roku treh mesecev, sicer se bo že na podlagi
               zakona štelo, da je pristojni organ društva pritožbo zavrnil, član pa bo po preteku
               tega roka lahko vložil tožbo na zavrnjeno odločitev organa društva o njegovi
               pritožbi.</p>
               <p>Novela zakona nadalje daje pravno podlago za sprejem podzakonskih aktov s strani
               pristojnih ministrov, s katerimi bodo lahko natančneje opredelili pomembnejše dosežke
               kot enega izmed pogojev za podelitev statusa društva v javnem interesu na področju,
               ki ga ministrstvo pokriva.</p>
               <p>Novela zakona določa tudi učinkovitejši nadzor nad izvajanjem določbe, ki se nanaša
               na izvajanje dejavnosti oziroma nalog društva, opredeljenih v temeljnem aktu. Ta
               nadzor bo izvajal Tržni inšpektorat Republike Slovenije.</p>
               <p>Odbor za notranjo politiko, javno upravo in pravosodje je na svoji seji sprejel
               amandmaje poslanskih skupin Socialnih demokratov, Zares, DeSUS in LDS k 7. in 8.
               členu, kot svoj amandma pa k 15. členu predloga zakona.</p>
               <p>Vlada je omenjene amandmaje podprla, saj se z njimi sledi pripombam, ki jih je podala
               Zakonodajno-pravna služba Državnega zbora.</p>
               <p>Predlagatelj meni, da so predstavljene rešitve novele zakona ustrezne, zato
               predlagamo, da jih tudi podprete. Hvala lepa.</p>
            </sp>
            <sp xml:id="SDZ5-Redna-28-2011-05-17.sp229">
               <speaker>PODPREDSEDNIK MAG. VASJA KLAVORA:</speaker>
               <p>Predlog zakona je obravnaval Odbor za notranjo politiko, javno upravo in pravosodje,
               kot matično delovno telo.</p>
               <p>Za predstavitev poročila odbora dajem besedo podpredsedniku gospodu Antonu
               Colariču.</p>
            </sp>
            <sp xml:id="SDZ5-Redna-28-2011-05-17.sp230">
               <speaker>ANTON COLARIČ:</speaker>
               <p>Hvala lepa, gospod podpredsednik. Gospod državni sekretar, kolegice in kolegi!</p>
               <p>Odbor za notranjo politiko, javno upravo in pravosodje je na 32. seji 22. aprila
               letos kot matično delovno telo obravnaval Predlog zakona o spremembah in dopolnitvah
               Zakona o društvih. Članice in člani odbora smo kot gradivo za sejo prejeli poleg
               zakona še mnenje komisije Državnega sveta, mnenje Zakonodajno-pravne službe in mnenje
               Zavoda Center za informiranje, sodelovanje in razvoj nevladnih organizacij. V
               poslovniškem roku pa so bili vloženi še amandmaji koalicije, amandmaji Poslanske
               skupine SDS in amandma poslanca Vita Rožeja k 2. členu.</p>
               <p>Tudi na seji odbora je kot uvodničar sodeloval mag. Damjan Lah, državni sekretar, ki
               je povzel cilje predloga zakona, in ker jih je malo prej tudi še enkrat ponovil, jih
               ne bi ponavljal.</p>
               <p>Na seji je predstavnica Zakonodajno-pravne službe izpostavila več pripomb na novelo
               zakona in kot problematično je označila predvideno uvedbo dveh zastopnikov društva,
               saj veljavni zakon določa, da je zastopnik društva oseba – po navadi je to predsednik
               –, ki jo ustanovitelj določi v temeljnem aktu in ima neomejena pooblastila za
               zastopanje. Poleg zastopnika z neomejenimi pooblastili društvo po navadi določi še
               eno ali več oseb z omejenimi pooblastili, ki se omeji na določene posle ali višino
               sredstev, do katere lahko pooblaščenec sklepa posle. Društva pa določijo tudi osebo,
               ki ima v primeru zadržanosti ali odsotnosti zastopnika enaka pooblastila kot
               zastopnik društva. Določba, kot je predvidena s tem predlaganim zakonom, pa postavlja
               pod vprašaj pravno varnost, saj ne razmejuje dovolj jasno pooblastil in odgovornosti
               med dvema zastopnika.</p>
               <p>Državni svet je v svojem mnenju zakon podprl, prav tako predstavniki Zavoda Center za
               informiranje, sodelovanje in razvoj nevladnih organizacij. Na seji je Dušan Vučko,
               generalni direktor Direktorata za upravne notranje zadeve na Ministrstvu za notranje
               zadeve dejal, da je predlagatelj skrbno preučil mnenje Zakonodajno-pravne službe. V
               zvezi s pripombo glede predloga, ki društvom dopušča možnost dveh zastopnikov, je
               poudaril, da gre zgolj za možnost, ki jo društva lahko izkoristijo in določijo v
               temeljnem aktu glede na svoje potrebe. Predlagatelj ne pričakuje, da bi društva,
               zlasti manjša, to možnost v večji meri izkoristila in s tem ogrozila pravno varnost.
               Prav iz tega razloga tudi ne podpirajo oziroma niso podpirali širjenja števila
               zastopnikov na neomejeno, kot je predlagal poslanec Vito Rožej.</p>
               <p>Odbor je sprejel amandmaje koalicije k 7. in 8. členu. Sprejel je tudi amandma odbora
               k 15. členu in določil besedilo zakona, ki je sestavni del tega poročila. Hvala
               lepa.</p>
            </sp>
            <sp xml:id="SDZ5-Redna-28-2011-05-17.sp231">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Sledi predstavitev stališč poslanskih skupin. Besedo ima gospod Milan Gumzar v imenu
               Poslanskega kluba LDS.</p>
            </sp>
            <sp xml:id="SDZ5-Redna-28-2011-05-17.sp232">
               <speaker>MILAN GUMZAR:</speaker>
               <p>Hvala za besedo, spoštovani podpredsednik. Kolegice in kolegi, državni sekretar,
               direktor direktorata, lepo pozdravljeni!</p>
               <p>Društva in njihovo delovanje predstavljajo pomembno dodano vrednost, ki bi jo lahko
               celo izmerili v odstotkih bruto domačega proizvoda. Gledano s pravnega vidika so
               društva organizacijska oblika, s katero se uresničuje ustavna pravica do združevanja,
               z antropološkega vidika pa društva dvigujejo kvaliteto življenja na mnogih ravneh
               življenja. Upoštevajoč vse to je edina prava pot, ki jo država na tem področju lahko
               ubere, ta, da zakonodajo prilagaja razvoju in spremembam ter s tem pripomore k
               oblikovanju optimalnih pogojev za delovanje društev. Cilj novele Zakona o društvih je
               ravno to; spremembe, ki jih predlaga, so posledica analize in ugotovitev pristojnih
               upravnih organov, ki se z delovanjem društev srečujejo na dnevni ravni, ter analiza
               stanja, ki jo je opravil Zavod Center za informiranje, sodelovanje in razvoj
               nevladnih organizacij. Pomembno je, da je Direktorat za upravne notranje zadeve pri
               Ministrstvu za notranje zadeve zaznal potrebo po preoblikovanju nekaterih določil
               Zakona o društvih in v sodelovanju z deležniki pripravil predlog nadgradnje
               obstoječega koncepta zakonodaje.</p>
               <p>Analiza, na katero se predlagane rešitve predloga zakona naslanjajo, je pokazala, da
               je obstoječa zakonodaja v nekaterih delih nejasna, predvsem v delu, ki opredeljuje
               pogoje za delovanje društva. Predlog zakona tako postavlja okvir, ki je bolj
               razumljiv, in katerega uveljavitev ne bo več povzročala nejasnosti pri delovanju
               društev. Novela zakona pa tudi uvaja možnost uporabe instituta dveh zakonitih
               zastopnikov ter možnost uporabe kratice društva za poslovanje v pravnem prometu.
               Pomembno z vidika zagotavljanja enakih standardov za vsa društva pa je poenotenje
               sistema priznavanja pomembnih dosežkov društev s strani posameznih ministrstev.</p>
               <p>Že omenjeno sodelovanje med predstavniki ministrstva, direktorata in predstavniki
               nevladnega sektorja je po mojem mnenju primer zglednega sodelovanja vladnega in
               nevladnega sektorja pri nastajanju novele zakona. Uspešno sodelovanje je zagotovo
               vidno tudi v tem, da za drugo obravnavo novele zakona na seji Državnega zbora ni
               vloženih amandmajev.</p>
               <p>Društva v Sloveniji prispevajo h kulturnemu, zabavnemu, izobraževalnemu, varstvenemu,
               športnemu in tudi gospodarskemu utripu, tako na lokalni, kot tudi na nacionalni
               ravni. Vprašajmo se, kakšna bi bila naša mesta in vasi brez številnih društev, ki se
               iz leta v leto neumorno trudijo s številnimi projekti. V Poslanskem klubu Liberalne
               demokracije Slovenije se strinjamo s predlaganimi spremembami novele Zakona o
               društvih, še posebej smo zadovoljni s procesom priprave zakona, v katerega so bili
               vključeni vsi pomembni akterji. Posledica temeljite analize, dobro izpeljanega
               procesa priprave novele zakona in dialoga med Ministrstvom za notranje zadeve ter
               zainteresirano javnostjo in poslanci je predlog zakona, ki na izzive sedanjosti
               odgovarja na način, da se z njim strinja večina deležnikov. V Poslanskem klubu
               Liberalne demokracije Slovenije bomo novelo zakona seveda podprli.</p>
            </sp>
            <sp xml:id="SDZ5-Redna-28-2011-05-17.sp233">
               <speaker>PODPREDSEDNIK MAG. VASJA KLAVORA:</speaker>
               <p>Hvala.</p>
               <p>Besedo ima gospod mag. Franc Žnidaršič v imenu Poslanske skupine nepovezanih
               poslancev.</p>
            </sp>
            <sp xml:id="SDZ5-Redna-28-2011-05-17.sp234">
               <speaker>MAG. FRANC ŽNIDARŠIČ:</speaker>
               <p>Spoštovani gospod podpredsednik, spoštovani državni sekretar s sodelavcem, kolegice
               in kolegi!</p>
               <p>Zakon o društvih, ki ureja uresničevanje ustavne pravice do svobodnega združevanja,
               je Državni zbor Republike Slovenije sprejel maja 2006, veljati pa je začel junija
               istega leta. S tem zakonom je bil nadomeščen do tedaj veljavni Zakon o društvih iz
               leta 1995 z vsemi spremembami. Po podatkih za leto 2010 je bilo v register društev
               vpisanih novih tisoč 35 društev in iz njega izbrisanih 586 društev ter izvedenih
               skupaj 3 tisoč 735 sprememb. Po stanju na dan 31. 12. 2010 pa je bilo vseh društev,
               vpisanih v register v naši državi, 22 tisoč 3.</p>
               <p>Poglavitni cilj zakona je seveda izboljšati pogoje za včlanjevanje in delovanje
               društev, vzpostaviti pravno varstvo za člane, omogočiti uporabo besede "družina",
               omogočiti registracijo skrajšanega imena v pravnem prometu, določiti registracijo
               drugih dodatnih podatkov, določiti javno objavo letnih poročil in tako dalje. Vse v
               smeri lažjega in boljšega delovanja.</p>
               <p>Omogočeno je seveda tudi, da bo učinkovitejši nadzor nad delovanjem društev, in mi
               mislimo, da je v obravnavi tega zakona tudi na odboru prišlo do tistih popravkov, ki
               jih je terjala Zakonodajno-pravna služba. Menimo, da je na ta način zakon
               sprejemljiv. Naša poslanska skupina ga bo podprla tudi zato, ker ne prinaša dodatnih
               finančnih obveznosti, bo pa pomembno prispeval k lažjemu in boljšemu, učinkovitejšemu
               delovanju društev. Hvala lepa.</p>
            </sp>
            <sp xml:id="SDZ5-Redna-28-2011-05-17.sp235">
               <speaker>PODPREDSEDNIK MAG. VASJA KLAVORA:</speaker>
               <p>Besedo ima gospod Anton Colarič v imenu Poslanske skupine Socialnih demokratov.</p>
            </sp>
            <sp xml:id="SDZ5-Redna-28-2011-05-17.sp236">
               <speaker>ANTON COLARIČ:</speaker>
               <p>Še enkrat vsi skupaj lepo pozdravljeni!</p>
               <p>Društvena dejavnost je v Sloveniji, kot je bilo že večkrat danes rečeno, zelo
               razširjena. Delujemo vsi skupaj v 22 tisoč registriranih društvih na različnih
               področjih, kulturnih, športnih, humanitarnih, in iz različnih interesov – javnega
               interesa ali pa izključno na bazi ljubiteljskega združevanja zaradi izmenjave
               izkušenj in tudi druženja.</p>
               <p>Novela Zakona o društvih, katero danes obravnavamo, se je pripravljala več mesecev.
               Nastajala je med drugim tudi na pobudo nevladnega Zavoda Center za informiranje,
               sodelovanje in razvoj nevladnih organizacij, ki je v letu 2009 opravil analizo
               delovanja slovenskih društev. Na podlagi zbranih podatkov so bili predlogi za
               spremembe in dopolnitve veljavnega zakona posredovani Vladi. Iz obrazložitve predloga
               zakona je razvidno, da je pristojno ministrstvo pri pripravi te novele upoštevalo
               večino predlogov nevladnih organizacij, razen pri številu zastopnikov društva.
               Predlagano je bilo tudi, da se v zakon zapiše, da ima društvo več zastopnikov.</p>
               <p>V Poslanski skupini Socialnih demokratov menimo, da sta dva zastopnika društva dovolj
               in da s to rešitvijo ne bo zmanjšana pravna varnost. Glede na to, da je bil predlog
               zakona usklajen tudi s predstavniki nevladnih organizacij, bomo poslanke in poslanci
               Socialnih demokratov novelo Zakona o društvih podprli. Hvala.</p>
            </sp>
            <sp xml:id="SDZ5-Redna-28-2011-05-17.sp237">
               <speaker>PODPREDSEDNIK MAG. VASJA KLAVORA:</speaker>
               <p>Hvala.</p>
               <p>Besedo ima gospod Miro Petek v imenu Poslanske skupine SDS.</p>
            </sp>
            <sp xml:id="SDZ5-Redna-28-2011-05-17.sp238">
               <speaker>MIRO PETEK:</speaker>
               <p>Hvala za besedo, spoštovani podpredsednik.</p>
               <p>V tem mandatu imamo na mizi zelo redko kakšen zakon ali zakonsko novelo, ki ni
               deležna poplave amandmajev in tudi zelo težko najdemo kakšen zakonski predlog te
               koalicije, ki bi ga lahko v opoziciji bučno pozdravili.</p>
               <p>Novela Zakona o društvih pa je novela, ki ji ne gre nasprotovati. Čeprav velja, da
               lahko od slabe vlade pričakujemo le slabe zakone, pa je vendarle treba dodati, da se
               tudi tej vladi kaj posreči. Žal ne pri zakonodaji, ki je bistvena za preživetje in
               razvoj te države, za gospodarski razcvet, za večjo blaginjo Slovenk in Slovencev.</p>
               <p>Dobro je, da novela zakona pri ustanavljanju in delovanju društev odpravlja nekatere
               birokratske ovire. Društva kot del civilne družbe so izjemno pomembna, so pomembna za
               osebnostni razvoj ljudi, bogatijo širše socialno okolje. Država mora društvom z
               zakonom omogočiti svobodno in normalno ustanavljanje in, seveda, ustrezne pogoje za
               njihovo delo. Z zakoni moramo iskati rešitve, ne pa postavljati omejitve. Mogoče
               predlagatelji zakona niso dovolj dobro razmislili ob 10. členu, ki predlaga, da
               pristojni ministri sami podrobneje določijo kriterije za izkazovanje pomembnejših
               dosežkov delovanja kot pogoju za pridobitev statusa društva v javnem interesu, če
               kriteriji niso določeni s posebnim zakonom ali na podlagi posebnega zakona.
               Zakonodajno-pravna služba Državnega zbora je tu opozorila, da se s takšno odločitvijo
               enači pogoje zakonske ravni s podzakonsko ravnjo oziroma se spušča celo na status
               akta ministra. Življenje in delo društev pa seveda ni odvisno le od tega zakona, ki
               ga danes noveliramo, temveč od vrste drugih zakonov, ki jih sprejemamo v Državnem
               zboru, kjer je prav tako potrebna previdnost, kot je bilo to v primeru Zakona o
               integriteti in preprečevanju korupcije, kjer je bila zelo okorna omejitev dela
               občinskih svetnikov v društvih. Vemo pa, da se v lokalnem okolju mnogi posamezniki,
               ki so delavni, ki so aktivni, sposobni, pojavljajo tako v občinskem svetu kot tudi v
               najrazličnejših društvih. Zakonodajo, ki se tako ali drugače dotika društev, je treba
               narediti sodobno in življenjsko.</p>
               <p>Ta novela zakona gre v tej smeri in v Poslanski skupini SDS Predlogu zakona o
               spremembah in dopolnitvah Zakona o društvih ne bomo nasprotovali. Hvala.</p>
            </sp>
            <sp xml:id="SDZ5-Redna-28-2011-05-17.sp239">
               <speaker>PODPREDSEDNIK MAG. VASJA KLAVORA:</speaker>
               <p>Hvala.</p>
               <p>Gospod Gvido Kres v imenu Poslanske skupine SLS.</p>
               <p>Izvolite.</p>
            </sp>
            <sp xml:id="SDZ5-Redna-28-2011-05-17.sp240">
               <speaker>GVIDO KRES:</speaker>
               <p>Hvala za besedo, gospod podpredsednik. Spoštovani gospod sekretar s sodelavci,
               kolegice in kolegi!</p>
               <p>V Poslanski skupini Slovenske ljudske stranke podpiramo novelo Zakona o društvih, saj
               se ukvarja z dejanskimi problemi in nekaterimi pomanjkljivostmi, ki jih vsebuje
               dosedanja ureditev. Tudi sami v praksi spoznavamo, da so določene izboljšave na tem
               področju nujne. Tako morajo biti pogoji za včlanjevanje in delovanje v društvih
               jasnejši in bolj natančno opredeljeni, prav tako pa tudi obveznosti člana do društva
               samega. Prav je tudi, da se natančno določi razumen rok za reševanje morebitnih
               pritožb članov s strani organov društva in na ta način zagotovi na nek način pravno
               varstvo člana. Uporabi poimenovanja društva z nazivom družina ne nasprotujemo, če si
               društvo takega poimenovanja želi. V Poslanski skupini Slovenske ljudske stranke se
               nam zdi tudi smiselno, da bo društvo lahko v temeljnem aktu določilo dva zakonita
               zastopnika ter opredelilo njuna pooblastila. Pri tem je treba biti tudi zelo previden
               pri tej opredelitvi, saj mora biti zelo natančno opredeljena tudi odgovornost
               posameznika, da ne bi prišlo do sklicevanja na drugo osebo in prelaganja
               odgovornosti. Prav iz tega razloga v Poslanski skupini Slovenske ljudske stranke
               nasprotujemo nekaterim predlogom, da bi bilo število zastopnikov še večje oziroma
               celo neomejeno. Cilj predloga zakona naj bi bil tudi konkretneje določiti, kdaj se
               šteje, da društvo dosega pomembnejše dosežke, če zaprosi za podelitev statusa
               društva, ki deluje v javnem interesu, hkrati pa vzpostavi podlago za sprejem
               pravilnikov, v katerih bodo posamezna ministrstva opredelila kriterije, na podlagi
               katerih bodo navedene dosežke tudi ugotavljala. V Poslanski skupini Slovenske ljudske
               stranke upamo, da ta navedba ni samo neka želja oziroma napoved, ampak za njo stoji
               tudi načrt za čimprejšnjo uveljavitev teh kriterijev in njihovo javno predstavitev. V
               Poslanski skupini Slovenske ljudske stranke zelo podpiramo prostovoljno družbeno in
               civilno dejavnost. To jemljemo kot slovensko posebnost, ki ima dolgotrajno tradicijo,
               hkrati je pa ključnega pomena za izboljšanje odnosov med ljudmi. Zato opozarjamo, da
               bi na to dejavnost morala biti pozorna tudi vsakokratna oblast in preprečiti dodatno
               birokratizacijo postopkov in zahtev za dodeljevanje in delovanje društev.</p>
               <p>Predlog novele Zakona o društvih bomo v poslanski skupini Slovenske ljudske stranke
               tako tudi enotno podprli. Hvala lepa.</p>
            </sp>
            <sp xml:id="SDZ5-Redna-28-2011-05-17.sp241">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Besedo ima gospod Anton Urh v imenu Poslanske skupine DeSUS.</p>
            </sp>
            <sp xml:id="SDZ5-Redna-28-2011-05-17.sp242">
               <speaker>ANTON URH:</speaker>
               <p>Hvala za besedo. Spoštovani gospod podpredsednik, spoštovani državni sekretar s
               sodelavci, kolegice in kolegi!</p>
               <p>Predlog sprememb Zakona o društvih predvideva, da se v register društev vpisujejo vsi
               pravno pomembni podatki o društvu, kot so: ime, sedež, naslov, matična številka,
               datum ustanovitve, datum registracije in zakoniti zastopnik. Podatki se dnevno
               posredujejo tudi Ajpesu za vpis teh podatkov v poslovni register Slovenije.</p>
               <p>Veljavni Zakon o društvih določa, da lahko vsakdo postane član društva pod pogoji, ki
               jih društvo določi v temeljnem aktu. Analiza stanja, ki jo je med društvi in zvezami
               društev opravil Zavod Center za informiranje, sodelovanje in razvoj nevladnih
               organizacij, je pokazala na nejasnost te določbe. Iz določbe namreč ni razvidno, da
               si društvo lahko samo določi tudi pogoje za delovanje v društvu. Zato predlog
               navedeno določbo natančneje opredeljuje.</p>
               <p>Sprememba zakona bo pristojnim ministrstvom dala tudi pravno podlago za sprejem
               pravilnikov, v katerih bodo podrobneje določeni kriteriji za ugotavljanje
               pomembnejših dosežkov delovanja društva, na podlagi katerih se društvu podeljuje
               status društva v javnem interesu. Kot pojasnjuje predlagatelj novele, so namreč
               doslej ministrstva potrebne pogoje presojala različno.</p>
               <p>Cilj predloga spremembe zakona je tudi določiti javno objavo letnih poročil društev,
               nadzor nad izvajanjem dejavnosti oziroma nalog društva pa se prenaša na Tržni
               inšpektorat Republike Slovenije.</p>
               <p>V Poslanski skupini DeSUS bomo predlog novele Zakona o društvih podprli. Hvala lepa.
            </p>
            </sp>
            <sp xml:id="SDZ5-Redna-28-2011-05-17.sp243">
               <speaker>PODPREDSEDNIK MAG. VASJA KLAVORA:</speaker>
               <p>Hvala.</p>
               <p>Še gospod Zmago Jelinčič Plemeniti v imenu Poslanske skupine SNS.</p>
            </sp>
            <sp xml:id="SDZ5-Redna-28-2011-05-17.sp244">
               <speaker>ZMAGO JELINČIČ PLEMENITI:</speaker>
               <p>Hvala lepa za besedo.</p>
               <p>Dopolnjeni predlog zakona je bil pravzaprav potreben, kajti prišlo je do sprememb
               nekih pomembnih zadev, navkljub temu, da vse skupaj zgleda bolj kratko.</p>
               <p>Dobro je, da se v drugi odstavek 10. člena za besedo "združenje" dodaja besedo
               "družina", kajti lovske družine so bile v sedanjem Zakonu o društvih odrinjene na
               stran in so zaradi tega imele precejšnje težave pri registraciji. Ravno tako so bili
               problemi tudi pri ustanovitvi Društva 90, društva poslancev, sedanjih in bivših. Zato
               mislim, da je prav, da se je zadeva uredila v tej smeri.</p>
               <p>Morda premislek glede določila, da nadzor nad izvajanjem določbe tretje alineje
               prvega odstavka 9. člena izvaja tudi Tržni inšpektorat Republike Slovenije. No, tukaj
               bi imel v imenu Poslanske skupine SNS pripombe, kajti ti inšpektorati ne delujejo
               tako, kot bi bilo treba. Če kdo deluje v tej državi in kontrolira, tako kot je treba
               kontrolirati, to izvaja edino in samo Carinska uprava Republike Slovenije. Vse ostale
               organizacije delajo to z na pol zaprtimi očmi, z rokami na hrbtu ali pa nekatere celo
               z rokami v žepih, seveda v tujih žepih. No, ampak, kakor kaže, ima Ministrstvo za
               notranje zadeve vsaj en oddelek, ki dobro dela, in ta oddelek vodi gospod Vučko. Zato
               bomo v naši poslanski skupini ta predlog podprli. Hvala lepa.</p>
            </sp>
            <sp xml:id="SDZ5-Redna-28-2011-05-17.sp245">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Končali smo s predstavitvijo stališč poslanskih skupin. Ker amandmaji k dopolnjenemu
               predlogu zakona niso bili vloženi, zaključujem drugo obravnavo predloga zakona.</p>
               <p>Glasovanje o predlogu zakona bomo v skladu s časovnim potekom seje zbora opravili
               danes v okviru glasovanj, pol ure po končani 26.a točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title xml:id="SDZ5-Redna-28-2011-05-17.title6">20. TOČKO DNEVNEGA REDA, TO JE NA PREDLOG ZAKONA O RAZPISU REDNIH
                  LOKALNIH VOLITEV V MESTNI OBČINI KOPER V DRUGI OBRAVNAVI.</title>
               </p>
               <p>Predlog zakona sta v obravnavo Državnemu zboru predložila poslanca dr. Luka Juri in
               Marijan Križman. Za dopolnilno obrazložitev predloga zakona dajem besedo predstavniku
               predlagateljev.</p>
               <p>Dr. Luka Juri, izvolite.</p>
            </sp>
            <sp xml:id="SDZ5-Redna-28-2011-05-17.sp246">
               <speaker>DR. LUKA JURI:</speaker>
               <p>Dober dan!</p>
               <p>Zelo enostavno: zakon potrebujemo, kajti želimo omogočiti pravno podlago za to, da
               lahko v Kopru končno izvedemo tiste lokalne volitve, ki bi se morale zgoditi leta
               2010.</p>
               <p>Po številnih težavah, filmskih presenečenjih, odločitvah takšnih in drugačnih, ko se
               ni vedelo do konca, kaj se bo zgodilo, smo prišli na to, da še vedno maja 2011 nimamo
               nove lokalne oblasti v Kopru in s tem se v bistvu krši tisto, kar je osnovna pravica
               lokalne samouprave, in to je pravica do tega, da si ljudje izberejo tisto lokalno
               oblast, katero si želijo. Zaradi odločbe Ustavnega sodišča, ki je odpravilo – ne
               zamaknilo, ampak odpravilo – pravno podlago za izvedbo lokalnih volitev, nam ne
               preostane nič drugega kot da, tako kot leta 1999, ko je Ustavno sodišče naredilo
               podobno, prav v primeru Mestne občine Koper, predlagamo in upam, da tudi sprejmemo
               zakon o razpisu lokalnih volitev.</p>
               <p>Kot sem že omenil, primer je zelo podoben letu 1999, kajti leta 1998 je Ustavno
               sodišče, prav tako v koprskem primeru, prepovedalo lokalne volitve z zahtevo, da se
               Mestno občino Koper razdeli na več delov. Državni zbor k sreči tega ni naredil in
               Mestna občina Koper je ostala enotna. Seveda je pa kar naenkrat zmanjkal razlog, s
               katerim bi lahko predsednik Državnega zbora razpisal lokalne volitve, ki so bile
               prepovedane. Zaradi tega je bil leta 1999 predlagan in sprejet Zakon o razpisu
               lokalnih volitev v Mestni občini Koper in prav tako takrat kot tudi tokrat so se
               pojavljali s strani tistih, ki so zahtevali razbitje Mestne občine Koper, so se
               pojavljali napadi, da takšen zakon je v nasprotju z Ustavo. Leta 1999 je nato Ustavno
               sodišče presojalo podoben zakon o razpisu volitev v Mestni občini Koper in ugotovilo,
               da zaradi tega, ker je pravica do volitev prednostna glede na ostale zadeve lokalne
               samouprave, Zakon o razpisu lokalnih volitev v Mestni občini Koper ni bil v neskladju
               z ustavo.</p>
               <p>Glede na to, da govorimo o isti Mestni občini Koper, glede na to, da govorimo o
               praktično enakem zakonu o razpisu lokalnih volitev in glede na to, da govorimo o isti
               ustavi in o Ustavnem sodišču z enakimi pristojnostmi, pričakujem in upam, da bo
               pravno dosledno Ustavno sodišče tudi tokrat, če bo izzvano, odločilo, da izvedba
               lokalnih volitev ima vendarle prednost pred ostalimi vprašanji lokalne samouprave in
               da bomo lahko tudi v Kopru, tako kot vse drugod po Sloveniji, odločili, katero
               lokalno oblast si želimo. Da bomo lahko torej odločili skupaj v naši občini, v enotni
               občini, katero oblast bomo izbrali, in ne, da bomo na druge načine skušali razbijati,
               deliti, skregati ljudi med seboj, od tega pa ne bo imel nihče nič.</p>
               <p>Tako, da jaz vas vabim k podpori tega zelo enostavnega zakona in upam tudi na
               razumevanje predsednika Državnega zbora, da bomo lahko imeli lokalne volitve v Kopru
               že v začetku julija. Hvala lepa.</p>
            </sp>
            <sp xml:id="SDZ5-Redna-28-2011-05-17.sp247">
               <speaker>PODPREDSEDNIK MAG. VASJA KLAVORA:</speaker>
               <p>Hvala lepa.</p>
               <p>Predlog zakona je obravnaval Odbor za lokalno samoupravo in regionalni razvoj kot
               matično delovno telo.</p>
               <p>Za predstavitev poročila odbora dajem besedo predsedniku gospodu Viliju
               Trofeniku.</p>
               <p>Izvolite.</p>
            </sp>
            <sp xml:id="SDZ5-Redna-28-2011-05-17.sp248">
               <speaker>VILI TROFENIK:</speaker>
               <p>Hvala za besedo. Lep pozdrav vsem prisotnim!</p>
               <p>Odbor za lokalno samoupravo in regionalni razvoj je na 28. nujni seji 9. maja kot
               matično delovno telo obravnaval Predlog zakona o razpisu rednih lokalnih volitev v
               Mestni občini Koper. Odbor je bil pred obravnavo seznanjen z mnenji
               Zakonodajno-pravne službe, Vlade, Državnega sveta, Občinskega sveta Mestne občine
               Koper in Obalne samoupravne skupnosti italijanske narodnosti. Občinski svet Mestne
               občine Koper, Obalna samoupravna skupnost italijanske narodnosti in Državni svet so v
               svojih mnenjih podprli čimprejšnji sprejem predloga zakona. Zakonodajno-pravna služba
               in Vlada sta v svojih mnenjih, tako kot tudi njuni predstavnici na sami seji,
               poudarili, da je zakonsko ureditev o razpisu rednih lokalnih volitev v Mestni občini
               Koper Ustavno sodišče že presojalo leta 1999, tako da se je Mestna občina Koper v
               preteklosti že soočila s podobno situacijo ob zadržanju razpisa in izvedbe rednih
               lokalnih volitev z odločbo Ustavnega sodišča. Ustavno sodišče je takrat v odločbi
               navedlo, da sprejem takšnega zakona sam po sebi ni protiustaven in da lahko
               zakonodajalec način izvršitve odločbe Ustavnega sodišča spremeni z zakonom. Ustavno
               sodišče je v odločbi tudi zapisalo, da je treba omogočiti periodično izvajanje
               volitev, pa čeprav se te izvajajo v občini, ki ni organizirana v skladu z vsemi
               ustavnimi kriteriji. Zakonodajno-pravna služba meni, da je ob upoštevanju dejanskega
               stanja, ko Državni zbor zakona, s katerimi bi sledil odločbi Ustavnega sodišča, ni
               sprejel, rok za odpravo neskladja Zakona o ustanoviti občin ter o določitvi njihovih
               območij z Ustavo, ki ga je določilo Ustavno sodišče, pa je tudi že potekel, cilj
               predloga zakona zagotoviti čim prejšnjo izvedbo volitev v organe Mestne občine Koper
               zaradi zagotovitve uresničevanja volilne pravice občanov te mestne občine. Navedeni
               cilj predloga zakona podpira tudi Vlada, ki meni, da je treba razpisati redne lokalne
               volitve v organe Mestne občine Koper ter sprejemu predloga zakona ne nasprotuje. V
               razpravi o členih predloga zakona je bila izražena podpora predlaganemu zakonu in
               poudarjeno, da je treba čim prej omogočiti izvedbo volitev v Občinski svet Mestne
               občine Koper in volitve župana ter s tem zagotoviti ne le uresničevanje ustavnih
               pravic občank in občanov Mestne občine Koper do volitev in lokalne samouprave, ampak
               tudi financiranje občine in sprejem njenega proračuna. Odbor je na podlagi konkretnih
               pripomb Zakonodajno-pravne službe sprejel svoje amandmaje, s katerimi je pravilno
               umestil vsebino posameznih členov v besedilo predloga zakona in prilagodil izjemno
               situacijo razpisa in izvedbe lokalnih rednih volitev v Mestni občini Koper sistemski
               ureditvi, določeni v Zakonu o lokalnih volitvah. V skladu s sistemskim zakonom o
               lokalni samoupravi pa je vezal trajanje mandatne dobe članov občinskega sveta oziroma
               župana na prvo sejo novoizvoljenega občinskega sveta. Odbor je v skladu s 128. členom
               Poslovnika Državnega zbora glasoval o vseh členih predloga zakona skupaj in jih
               sprejel. Sprejeti amandmaji so vključeni v dopolnjen predlog zakona, ki je sestavni
               del poročila odbora. Odbor je tudi predlagal predsedniku Državnega zbora, da predlog
               zakona uvrsti na dnevni red 28. redne seje Državnega zbora. Predlagam, da tako
               dopolnjeni predlog zakona sprejmete. Hvala lepa.</p>
            </sp>
            <sp xml:id="SDZ5-Redna-28-2011-05-17.sp249">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Sledi predstavitev stališč poslanskih skupin. Stališče Poslanske skupine nepovezanih
               poslancev bo predstavil Andrej Magajna.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp250">
               <speaker>ANDREJ MAGAJNA:</speaker>
               <p>Spoštovani!</p>
               <p>Cilj zakona je zagotoviti čimprejšnjo izvedbo volitev v organe Mestne občine Koper, s
               tem pa tudi uresničevanje volilne pravice občanov navedene mestne občine kot ene
               temeljnih pravic občanov. Prav tako je cilj zakona razjasniti pravno stanje, kot je
               nastalo po odločbi Ustavnega sodišča številka 137/10 glede mandata organv Mestne
               občine Koper, izvoljenih na prejšnjih volitvah, kakor tudi glede mandata organov,
               izvoljenih na podlagi tega zakona.</p>
               <p>Ustavno sodišče je v odločbi številka 13/94 sprejelo stališče, da se izvedbo volitev
               lahko odloži le za ustrezen čas, ki bo glede na trajanje celotnega mandata sorazmerno
               kratek. V odločbi številka 163/99, ki se nanaša ravno na ta razpis rednih lokalnih
               volitev v Mestni občini Koper, pa je Ustavno sodišče poudarilo, da je treba omogočiti
               periodično izvajanje volitev, pa čeprav se te izvajajo v občini, ki naj ne bi bila
               organizirana v skladu s prejšnjim stališčem Ustavnega sodišča. Pravica do
               periodičnosti volitev namreč prevlada nad drugimi interesi v tej situaciji.
               Upoštevaje takšno stališče Ustavnega sodišča, določbo 3. člena protokola ter načelo
               demokratičnosti, ki ga zagotavlja 1. člen Ustave, je treba volitve v organe Mestne
               občine Koper razpisati nemudoma. Vsakršno nadaljnje odlašanje za razpis volitev bi
               pomenilo nesorazmeren poseg v načelo periodičnosti volitev in kršitev volilne pravice
               občanov Mestne občine Koper. Vse, kar sem pač navedel, kaže na to, da bomo poslanci
               nepovezane skupine tudi podprli ta zakon.</p>
            </sp>
            <sp xml:id="SDZ5-Redna-28-2011-05-17.sp251">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Stališče Poslanske skupine Socialnih demokratov bo predstavil Marijan Križman.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp252">
               <speaker>MARIJAN KRIŽMAN:</speaker>
               <p>Spoštovani gospod predsednik, spoštovani kolegi!</p>
               <p>V letu 2010 je predsednik Državnega zbora sprejel akt o razpisu rednih volitev v
               občinske svete in rednih volitev županov, ki ga je Ustavno sodišče v postopku presoje
               skladnosti Zakona o ustanovitvi občin ter o določitvi njihovih območij z Ustavo v
               delu, ki se nanaša na volitve v Mestni občini Koper, s sklepom najprej zadržalo in
               nato z odločbo odpravilo. Zaradi vseh že znanih postopkov in posledic, ki so sledile,
               predsednik Državnega zbora rednih volitev v organe Mestne občine Koper še ni
               razpisal. Zato predlagatelj navaja, da je nastalo nejasno stanje treba odpraviti s
               sprejemom predlaganega zakona, ki bo zagotovil izvedbo volitev v Mestni občini Koper.
               Cilj zakona je tako zagotoviti čimprejšnjo izvedbo volitev v organe Mestne občine
               Koper, s tem pa tudi uresničevanje volilne pravice občanov navedene Mestne občine
               Koper, kot ene izmed temeljnih pravic.</p>
               <p>Predlagani zakon tako ustvarja pravno podlago za razpis rednih lokalnih volitev v
               Mestni občini Koper in določa, da mora predsednik Državnega zbora takšne volitve
               razpisati dan po uveljavitvi tega zakona. Tudi Ustavno sodišče je v preteklosti ob
               podobni situaciji v svoji odločbi že poudarilo, da pravica volivcev, da v določenih
               časovnih presledkih volijo svoje predstavnike lokalne samouprave, sicer ni ustavno
               tako opredeljena, da bi zapovedala volitve prav v štiriletnem časovnem obdobju,
               vendar pa že zaradi splošnega načela enakosti – drugi odstavek 14. člena Ustave –
               takšnega stanja ni mogoče vzdrževati neomejeno dolgo. Pripeljalo bi do situacije, v
               kateri bi bilo bistveno ogroženo izvrševanje lokalne samouprave, ki ga občani
               uresničujejo prav s periodičnim odločanjem o svojih predstavnikih v organih lokalne
               samouprave. Ustavno sodišče je takrat tudi navedlo, da presoja vseh relevantnih
               okoliščin pokaže, da je treba omogočiti periodično izvajanje volitev, pa čeprav se te
               izvajajo v občini, ki ni organizirana v skladu z vsemi ustavnimi kriteriji.</p>
               <p>Zaradi navedenega bo Poslanska skupina Socialnih demokratov predlog zakona podprla.
               Hvala lepa.</p>
            </sp>
            <sp xml:id="SDZ5-Redna-28-2011-05-17.sp253">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Stališče Poslanske skupine Slovenske demokratske stranke bo predstavil Danijel
               Krivec.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp254">
               <speaker>DANIJEL KRIVEC:</speaker>
               <p>Spoštovani predsednik, kolegice in kolegi!</p>
               <p>Redne volitve lokalnih oblasti, župana in mestnega sveta v Mestni občini Koper v letu
               2010 niso bile opravljene, saj je Ustavno sodišče v postopku presoje skladnosti
               Zakona o ustanovitvi občin ter o določitvi njihovih območij z ustavo, kar je akt
               predsednika Državnega zbora o razpisu rednih volitev v občinske svete in rednih
               volitev županov, v delu, ki se nanaša na volitve v Mestni občini Koper, najprej
               zadržalo in nato odpravilo. V navedeni odločbi je Ustavno sodišče določilo tudi način
               izvršitve odločbe, in sicer je določilo način in postopek razpisa volitev organov
               občin po uskladitvi zakona z ustavo ter podaljšanje trajanja mandata organom Mestne
               občine Koper. Ob tem je Ustavno sodišče ocenilo, da krajši zamik volitev ne pomeni
               nedopustnega posega v volilno pravico. Državni zbor zakona, s katerim bi sledil
               odločbi Ustavnega sodišča, ni sprejel. Rok za odpravo neskladja z Ustavo, ki ga je
               določilo Ustavno sodišče, pa je potekel. Predlagani zakon torej omogoča razpis
               volitev in s tem zagotovitev uresničevanja volilne pravice vseh občanov Mestne občine
               Koper. Mestna občina Koper se je pred 10 leti že znašla v podobni situaciji. Tudi
               takrat Državni zbor zakona, ki bi odpravil ugotovljeno neskladje Mestne občine Koper
               z ustavo, v roku, ki ga je postavilo Ustavno sodišče, ni sprejel. In tudi takrat je
               Državni zbor, celo pred potekom roka za uskladitev območja Mestne občine Koper z
               ustavo, sprejel Zakon o razpisu rednih lokalnih volitev v Mestni občini Koper. Ta
               ureditev je bila takrat predmet ustavnosodne presoje, pri čemer je Ustavno sodišče
               ugotovilo, da ni v neskladju z ustavo. Ob ustavno sodni presoji navedene ureditve je
               Ustavno sodišče zavzelo stališče, da volitve ne bi bile protiustavne zgolj zaradi
               tega, ker so se v določenem časovnem obdobju oblikovali organi lokalnih skupnosti na
               območju občine, kar samo po sebi ne bi bilo povsem v skladu z ustavnimi določbami.
               Ustavno sodišče v odločbi tudi navaja, da je način izvršitve, ki ga je določilo
               Ustavno sodišče, torej podaljšanje mandata, glede na okoliščine izgubilo svoj
               temeljni namen, vsako nadaljnje podaljševanje mandata organom Mestne občine Koper ne
               bi več služilo namenu, ki ga je Ustavno sodišče želelo doseči s svojo odločitvijo o
               podaljšanju mandata. Nasprotno bi nadaljevanje ohranjanja z odločbo Ustavnega sodišča
               določene začasne ureditve povzročilo stanje, ki bi bilo ustavno še bolj nevzdržno od
               obstoječega. Ustavno sodišče v odločbi navaja, da presoja vseh relevantnih okoliščin
               pokaže, da je treba omogočiti izvajanje volitev, pa čeprav se to izvaja v občini, ki
               ni organizirana v skladu z ustavnimi kriteriji.</p>
               <p>Navedene pravne utemeljitve pritrjujejo podpori temu zakonu. Ker pravno in vsebinsko
               ni druge možnosti, kot čim prejšnja izvedba volitev v Mestni občini Koper, bomo zakon
               podprli. Poudarjamo pa, da ni opozicija oziroma SDS tista, ki je povzročila zaplet v
               zvezi z uresničevanjem lokalne samouprave v Mestni občini Koper, in zato tudi ne more
               prevzemati odgovornosti, ki bi nam jo v zadnjem času za vse, kar je narobe v tej
               državi, tako radi pripisali. Največja odgovornost, tako v primeru Mestne občine Koper
               kot tudi pri vseh ostalih zgrešenih odločitvah, leži na največji vladni stranki, na
               njenih nepremišljenih ravnanjih, dvoličnih in konfuznih odločitvah.</p>
            </sp>
            <sp xml:id="SDZ5-Redna-28-2011-05-17.sp255">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Stališče Poslanske skupine Zares bo predstavil Franco Juri.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp256">
               <speaker>FRANCO JURI:</speaker>
               <p>Hvala za besedo, predsednik. Spoštovani kolegi in kolegice!</p>
               <p>Poslanska skupina Zares ne bo nasprotovala temu zakonu. Vendar se ob tem odpira
               vprašanje, ali ni ta zakon kombinacija naše nesposobnosti, da bi uresničili odločbo
               Ustavnega sodišča in da bi uskladili zakon z ustavo, tako, kot je ta odločba
               velevala. Odgovor na to vprašanje je: ja. Državni zbor ni bil sposoben uresničiti
               svoje temeljne funkcije varovanja ustavnosti, ni se bil sposoben sprijazniti z izidom
               ljudske volje na referendumu. In zato smo danes, kot manjše zlo, prisiljeni podpreti
               zakon, ki naj zagotovi ustavno stanje vsaj na področju izvajanja pravice do volitev.
               V Kopru te volitve pričakujejo. Jih pričakujejo, seveda, so jih pričakovali tudi v
               Ankaranu. Vendarle bo zakon omogočil razpis volitev le v enotni Mestni občini Koper.
               Seveda s tem je težko napovedati, ali bomo lahko že julija dejansko to pravico
               uresničili, ali bo ta premik z mrtve točke, ki ga dosežemo s tem zakonom po zgledu
               zakona 1999 leta, ali lahko pomeni ta premik tudi možnost, priložnost za
               pojasnjevanje dejanskega stanja bodisi naših odločitev glede na to, da lahko
               pričakujemo verjetno ponovno pritožbo oziroma zahtevo pobudnikov za ustavno presojo.
               Ne glede na to menimo tudi mi, da je pravica do odločanja, pravica državljanov do
               volitev, nad ostalimi pravicami. In vsakršno odlašanje volitev tudi v Kopru bi
               odstopilo celo od tistega rokovnika oziroma od roka, ki ga navaja odločba Ustavnega
               sodišča. Zato v Poslanski skupini Zares temu zakonu ne bomo nasprotovali. Naši
               poslanci bodo glasovali, seveda, po lastni vesti. Jaz pa bom seveda obrazložil glas,
               ko bom nastopal v lastnem imenu, ne pa imenu poslanske skupine. Koprčanom in
               Koprčankam zaželimo čim prej volitve. Upamo, da do teh volitev bo prišlo brez
               nadaljnjih zapletov. Še enkrat pa je jasno, da to, o čemer danes odločamo, je tisto
               nujno, nujni izhod iz nečastnega vedenja do ustave in do naših državljanov.</p>
            </sp>
            <sp xml:id="SDZ5-Redna-28-2011-05-17.sp257">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Stališče poslanske skupine Slovenske ljudske stranke bo predstavil Janez Ribič.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp258">
               <speaker>JANEZ RIBIČ:</speaker>
               <p>Spoštovani!</p>
               <p>Zakon o razpisu lokalnih volitev v mestni občini Koper je posledica neupoštevanja
               ustavne odločbe iz lanskega novembra, ki je Državnemu zboru naložila ustanovitev
               občin Mirna in Ankaran in razpis volitev v organe teh dveh občin. S to ustavno
               odločbo je bil tudi odpravljen akt predsednika Državnega zbora o razpisu rednih
               volitev, ki se nanaša na Mestno občino Koper in na Občino Trebnje. Državni zbor je
               pri upoštevanju omenjene odločbe Ustavnega sodišča po mnenju poslancev Slovenske
               ljudske stranke ravnal zelo selektivno. Mirno lahko rečem, da tudi dvolično. Državni
               zbor je namreč spremenil Zakon o ustanovitvi občin ter o določitvi njihovih območij
               le v delu, ki se nanaša na novo ustanovljeno občino Mirna, ustanovitev katere smo
               poslanci Slovenske ljudske stranke ves čas odkrito podpirali, medtem ko se je
               dvoličnost pokazala pri ustanoviti občine Ankaran. Po našem mnenju ustanovitev te
               občine ne bi smela biti vprašljiva, vendar so se prebivalci krajevne skupnosti
               Ankaran očitno znašli v središču političnih in lobističnih igric, zaradi katerih jim
               ni bila omogočena pravica do uresničevanja lokalne samouprave v lastni občini, pa
               čeprav so se do tega opredelili na referendumu. Vendar stanja za nazaj ne moremo
               popraviti, dolžni pa smo vsem državljanom Republike Slovenije omogočiti enakopravno
               zagotavljanje z ustavo zagotovljenih človekovih pravic, med katere sodi tudi volilna
               pravica. Le-ta je prebivalcem mestne občine Koper nedvomno kršena, saj je podaljšanje
               mandata trenutni sestavi organov lokalne skupnosti preseglo že vse razumne meje.
               Zaradi ustavnega načela enakosti pred zakonom lahko podaljšanje mandata preko vseh
               časovnih okvirov ogrozi izvrševanje lokalne samouprave, katero državljani izvršujejo
               ravno s periodičnim odločanjem o svojih predstavnikih v organih lokalnih skupnosti.
               Tako je namreč leta 1999 odločilo Ustavno sodišče, ko je presojalo skladnost prvega
               Zakona o razpisu rednih lokalnih volitev v Mestni občini Koper, ki je bil prav tako
               odgovor na neskladje Mestne občine Koper z ustavo. Leto prej je namreč Ustavno
               sodišče ugotovilo neskladje Zakona o ustanovitvi občin ter o določitvi njihovih
               območij z ustavo, organom Mestne občine Koper pa je tako kot v odločbi iz lanskega
               leta podaljšalo mandat. Vendar je Državni zbor še pred rokom, ki ga je določala
               odločba, sprejel Zakon o razpisu rednih lokalnih volitev v Mestni občini Koper. V
               ustavni presoji, ki je sledila omenjenemu zakonu, pa Ustavno sodišče ni ugotovilo
               nobenega neskladja, saj je ugotovilo, da bi podaljševanje mandata povzročilo stanje,
               ki bi bilo še bolj nevzdržno od obstoječega. Ustavno sodišče je v odločbi torej
               zavzelo stališče, da je treba omogočiti periodično izvajanje volitev tudi v občini,
               ki ni organizirana z vsemi ustavnimi kriteriji. Poslanci Slovenske ljudske stranke iz
               načelnih razlogov ne moremo oporekati odločitvam Ustavnega sodišča, prav tako ne
               moremo nasprotovati izvrševanju ustavnih pravic, v tem primeru volilne pravice. Vedno
               smo spoštovali odločbe Ustavnega sodišča, ne glede na to, kakšne so bile, saj se
               zavedamo, da je Ustavno sodišče najpomembnejši varuh ustavnosti in zakonitosti ter
               človekovih pravic in temeljnih svoboščin v naši državi. Nekoliko paradoksalno pa se
               nam zdi, da danes poslušamo stališča o tem, kako je treba spoštovati odločbe
               Ustavnega sodišča, tudi če so te izpred več kot 10 let, medtem ko so pred nekaj
               meseci taisti ljudje govorili, da je v primeru Ankarana Ustavno sodišče preseglo
               svoje pristojnosti in z različnimi izgovori upravičevali arbitrarnost Državnega
               zbora, ki ni izvršil z ustavno odločbo naloženih obveznosti.</p>
               <p>Poslanci Slovenske ljudske stranke nimamo razlogov za nasprotovanje obravnavanemu
               zakonu, zato ga bomo brez zadržkov podprli. Hvala.</p>
            </sp>
            <sp xml:id="SDZ5-Redna-28-2011-05-17.sp259">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Stališče Poslanske skupine Demokratične stranke upokojencev Slovenije bo predstavil
               Matjaž Zanoškar.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp260">
               <speaker>MATJAŽ ZANOŠKAR:</speaker>
               <p>Hvala, spoštovani predsednik. Kolegice in kolegi!</p>
               <p>Stališče Poslanske skupine DeSUS glede Predloga zakona o razpisu rednih lokalnih
               volitev v Mestni občini Koper je naslednje.</p>
               <p>Predlog zakona o razpisu rednih lokalnih volitev v Mestni občini Koper se nanaša na
               izvedbo lokalnih volitev v Mestni občini Koper za obdobje 2010–2014. Redne volitve v
               organe občine, ki so bile izvedene 10. oktobra 2010, v tej Mestni občini namreč niso
               bile izvedene, kajti Ustavno sodišče je zadržalo akt o razpisu volitev v delu, ki se
               nanaša na volitve v Mestni občini Koper. Za ta čas pa je podaljšalo mandat obstoječim
               občinskim organom. Zaradi nadaljnjega postopka ustanovitve Občine Ankaran, ki zaradi
               nesprejetja Zakona o ustanovitvi občin ter o določitvi njihovih območij ni bila
               ustanovljena, v Mestni občini Koper še niso bile izvedene redne lokalne volitve za
               župana in člane mestnega sveta. Uresničevanje volilne pravice prebivalcev sodi med
               temeljne človekove pravice, opredeljene v Ustavi Republike Slovenije. Sestavni del
               demokratične ureditve Republike Slovenije pa je časovna omejitev volilnih funkcij.
               Določeno je, da mandatna doba članov občinskega sveta in župana traja štiri leta.
               Izpeljava teh določb je izražena v določilih, da se redne volitve v občinske svete in
               volitve županov opravijo torej vsako četrto leto.</p>
               <p>V Poslanski skupini DeSUS se strinjamo z mnenjem Vlade, da zaradi procesa ustanovitve
               občine Ankaran, ki je bil in je še posredno vzrok za neizvedbo lokalnih volitev v
               Mestni občini Koper v oktobru lanskega leta, ne smejo biti ogrožene pravice
               prebivalcev do uresničevanja lokalne samouprave v občini na način, kot ga določa
               zakon, torej prek voljenih organov. Zaradi vsega navedenega bomo v Poslanski skupini
               DeSUS predlog zakona podprli. Hvala.</p>
            </sp>
            <sp xml:id="SDZ5-Redna-28-2011-05-17.sp261">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Stališče Poslanske skupine Slovenske nacionalne stranke bo predstavil Bogdan Barovič.
               Prosim.</p>
            </sp>
            <sp xml:id="SDZ5-Redna-28-2011-05-17.sp262">
               <speaker>BOGDAN BAROVIČ:</speaker>
               <p>Hvala za besedo, spoštovani predsednik! Kolegice, kolegi!</p>
               <p>Pri tej točki je najbolj enostavno priti za govorniški pult in reči, "v Slovenski
               nacionalni stranki zakon podpiramo", se obrniti in oditi nazaj. Ampak tako enostavno
               pač ne gre, lahko bi šlo, vendar ne gre. Razlogov je veliko. Prvič, če zakonodajna
               veja oblasti razpiše volitve v občinske in mestne svete ter za župane, mislim, da je
               to krovni zakon, ki velja za 210 oziroma 211 občin, in pika. In pika! Drugič,
               kakorkoli že, bil je narejen nedopusten poseg v volilno pravico Slovenk in Slovencev,
               ki je zapisana v ustavi. In spet pika. To so samo zunanji, politični razlogi, zaradi
               katerih danes zamujamo pol leta. Nihče, nihče danes pa ni povedal besed, ki vrejo iz
               realnega življenja: "Kaj to pomeni, da bodo volitve šele zdaj?" To pomeni, da bo
               razpis volitev, to pomeni, da bodo volitve, to pomeni, da se bo moral konstituirati
               nov mestni svet, vsaj. Če se slučajno menja oblast, pomeni, da bo treba
               reprogramirati vse zgodbe, ki so do zdaj pač narejene, da se bodo področja razvijala
               v Mestni občini Koper, spremenjen bo proračun, imenovati bo treba komisije in 6
               mesecev najmanj bo šlo v nič. V Mestni občini Koper, ki je ena najmočnejših
               gospodarskih občin v Sloveniji, ki mora skrbeti za razvoj velikega obsega podeželja
               in nenazadnje, ki je tudi pomembna za sosedske odnose vsaj z državo Republiko
               Italijo. To pa so vse tiste posledice, ki bodo nastale zaradi politike. In ne razumem
               nečesa. Jaz sem natančno razumel, da hoče neka občina nastati tako ali drugače; v tem
               primeru ne oporekam nobene pravice, ne Ankaranu niti Bertokom ali komu drugemu, če
               želite. Ampak, da to nastaja zato, ker jim en župan ni všeč, bi moralo biti najprej,
               da bi šli še predčasno na volitve, ne, vsaj pravočasno, ne pa kasneje. Če nekomu
               župan ni bil všeč, naj gre na volitve in naj voli drugače. Ne pa, da mi zamujamo,
               kršimo zakone, kršimo tisto, kar sami določamo in povzročamo, boste videli,
               povzročamo veliko škodo. In kar je še slabše, posledica vsega tega pa so razni zakoni
               oziroma lex specialis in posebni zakoni, kot smo jim bili priča zaradi takšnih
               vsebin, že kar nekaj. Čeprav je določeno proračunsko leto za lokalno samoupravo in za
               občine januar–december, smo naredili zakon, kjer bo proračunsko leto lahko junij. In
               tako naprej in tako naprej. In zdaj bomo spisali samo zakone za vsako občino, za
               vsakega človeka, za vsako dejavnost posebej in bomo seveda uničili kompleten sistem;
               kaj bi šele bilo, če bi mi pisali ustavo. Mi bi imeli tako ustavo, da sploh ne bi
               vedeli, da smo država. Ni pošteno in to ni prav in veste, mi tisti, ki pa zdaj delamo
               v tej delovni skupini za oblikovanje regij, ker smo se k temu zavezali, smo pa enotno
               ugotovili, ne glede na to, če so to člani SD ali pa SDS, da regionalizacije pri
               takšnem številu občin v državi Republiki Sloveniji absolutno ni mogoče speljati. Ni.
               Pika. Ugotovili smo enotno, da je občin preveč, ker ne moreš izvirnih in prenesenih
               nalog, ne moreš jih prenašati na občine, ki jih imamo in ki imajo nekaj 100 ali pa
               mogoče tisoč ali pa 2 tisoč prebivalcev. Ne gre. Tako tudi ne gre regionalizacija in
               se čudimo, da je nimamo. Lepo ali pa grdo. Mi bomo morali iti v obratne postopke in
               sicer tako, kot je šla recimo Danska; pa zakaj ne bi tudi malo posnemali? Saj smo že
               veliko držav posnemali, pa še to dajmo. In bomo ugotovili, da bomo počasi morali
               priti nazaj na vsaj 100 in še nekaj občin. To je pa posledica vsega tega drobljenja
               še po vseh teh posledicah. Meni je žal za vso gospodarsko škodo, ki bo nastala, za
               ves razvoj, ki bo zaradi volitev in zaradi vseh sprememb, ki bodo nastale, nazadoval
               zaradi številnih zapletov pri proračunu. Zakon je seveda treba podpreti. Na žalost pa
               z veliko grenkobo, ker delamo to prepozno in ker smo s tem, ko delamo danes,
               nedopustno posegali v volilno pravico v šestih mesecih, mi, ki smo zakonodajna veja
               oblasti. Tukaj bi se pa zamislil sam, z vsemi vami, kolegice in kolegi.</p>
            </sp>
            <sp xml:id="SDZ5-Redna-28-2011-05-17.sp263">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Končali smo s predstavitvijo stališč poslanskih skupin. Ker amandmaji k dopolnjenemu
               predlogu zakona niso bili vloženi, zaključujem drugo obravnavo predloga zakona.
               Glasovanje o predlogu zakona bomo opravili danes v okviru glasovanj, pol ure po
               končani 26.a točki dnevnega reda. S tem prekinjam to točko dnevnega reda.</p>
               <p>Prehajamo na <title xml:id="SDZ5-Redna-28-2011-05-17.title7">26.A TOČKO DNEVNEGA REDA, TO JE NA OBRAVNAVO PREDLOGA SKLEPA O
                  RAZGLASITVI ODLOČITVE, KI JE BILA SPREJETA NA ZAKONODAJNEM REFERENDUMU O ZAKONU O
                  MALEM DELU, KI JE BIL 10. APRILA 2011.</title>
               </p>
               <p>Predlog sklepa je v obravnavo zboru predložil Odbor za delo, družino, socialne zadeve
               in invalide.</p>
               <p>Za dopolnilno obrazložitev predloga sklepa dajem besedo predsednici odbora dr.
               Andreji Črnak Meglič.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp264">
               <speaker>DR. ANDREJA ČRNAK MEGLIČ:</speaker>
               <p>Hvala lepa.</p>
               <p>Odbor za delo, družino, socialne zadeve in invalide je na svoji 30. nujni seji 12. 5.
               2011 kot matično delovno telo na podlagi poročila Državne volilne komisije pripravil
               predlog sklepa o razglasitvi odločitve, ki je bila sprejeta na zakonodajnem
               referendumu o Zakonu o malem delu, ki je bil izveden 10. aprila 2011.</p>
               <p>Zakon o referendumu in ljudski iniciativi v 53.b členu določa, da Državni zbor v
               osmih dneh po pravnomočnosti poročila Državne volilne komisije razglasi odločitev, ki
               je bila sprejeta na referendumu, ter jo objavi v Uradnem listu Republike Slovenije.
               Državni zbor odločitev razglasi s sklepom, sprejetim na seji odbora.</p>
               <p>Odbor za delo, družino, socialne zadeve in invalide predlaga Državnemu zboru, da
               sprejme sklep o razglasitvi odločitve, ki je bila sprejeta na zakonodajnem
               referendumu o Zakonu o malem delu, ki je bil 10. aprila 2011, v predloženem besedilu.
               Hvala lepa.</p>
            </sp>
            <sp xml:id="SDZ5-Redna-28-2011-05-17.sp265">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Sledi predstavitev stališč poslanskih skupin. Stališče Poslanske skupine Slovenske
               demokratske stranke bo predstavila Alenka Jeraj. Jo bomo počakali.</p>
            </sp>
            <sp xml:id="SDZ5-Redna-28-2011-05-17.sp266">
               <speaker>ALENKA JERAJ:</speaker>
               <p>Rezultat referenduma o malem delu je bil pričakovan. Mi smo povedali v osnovi, da je
               zakon problematičen zato, ker pod enim dežnikom, pod enim krovnim zakonom ureja tri
               različne družbene skupine, ki imajo različne... Torej bi lahko z vsakim posamičnim
               zakonom bolje reševali njihov posamični položaj. To se je tudi izkazalo na
               referendumu, ko se niti tisti, za katere je Vlada trdila, da jim zakon prinaša
               pomembno izboljšavo njihovega gmotnega položaja, če bi se poslužili tega načina,
               torej malega dela, kot na primer upokojenci, se na to niso odzvali oziroma so zakon
               zavrnili. Pričakovano še bolj morda tudi s strani študentov, torej tudi tistih, ki so
               kot civilna družba se vključili v kampanjo in zbrali dovolj podpisov za razpis
               referenduma in na referendumu odločno zavrnili tak način reševanja tudi njihovega
               položaja oziroma ponudbe možnosti, da postanejo mali delavci in morda za kar dolgo
               časa ostanejo mali delavci, namesto da bi se čim prej vključili na trg dela in
               postali redni delavci, ki bi plačevali v pokojninsko, zdravstveno in druge
               blagajne.</p>
               <p>Mi smo veseli tega rezultata in upamo, da bo Vlada v prihodnje uspela bolje
               skoordinirati in namenila več pozornosti socialnemu dialogu, torej se več pogovarjala
               z zainteresiranimi skupinami, kajti samo na tak način bodo rešitve in predlogi
               zakonov boljši in ne bodo, kot večina njih, končali na referendumu.</p>
            </sp>
            <sp xml:id="SDZ5-Redna-28-2011-05-17.sp267">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Stališče Poslanske skupine Slovenske ljudske stranke bo predstavil Jakob
               Presečnik.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp268">
               <speaker>JAKOB PRESEČNIK:</speaker>
               <p>Hvala lepa za besedo, gospod predsednik. Kolegice in kolegi!</p>
               <p>Torej, rezultat referenduma je znan in o tem nimam dejansko kaj razpravljati. Ampak
               bi pa opozoril ob tem na neko drugo dejstvo, na katero sem opozoril že oziroma o njem
               razpravljal že na Odboru za delo, družino, socialne zadeve in invalide, da imamo
               namreč s področja sociale, s področja dela cel kup zakonov, ki so v takšni in
               drugačni fazi. Ta zakon, kot je Zakon o malem delu, je padel na referendumu, nek drug
               zakon čaka na referendum, za nek tretji zakon bo javna predstavitev mnenj, za dva
               naslednja zakona prestavljamo na tej seji datum uveljavitve s 1. julija na 1. januar.
               Mi smo se vseskozi zavzemali takrat, ko smo obravnavali in sprejemali Zakon o malem
               delu, da je najmanj, kar je treba, vzporedno obravnavati tudi Zakon o štipendiranju.
               In v tem primeru, če bi skupino zakonov, ki so neposredno povezani med seboj,
               obravnavali skupno z obravnavo na istih sejah Državnega zbora, bi do teh zmešnjav, do
               teh komedij zagotovo ne prihajalo. Tako pa jaz ne zavidam, jaz sem že zadnjič rekel,
               ne zavidam ministrstvu, kako bo izvajalo vse te zakone, ki so in ki jih ni, ki bodo
               uveljavljeni nekateri sedaj, nekateri čez pol leta, za nekatere pa sploh ne vemo,
               kdaj.</p>
               <p>Tako, da v temu trenutku je šele popolnoma jasno, kako potrebno je bilo dejstvo, da
               bi morali vse te zakone obravnavati sočasno, obravnavati vzporedno in jih približno
               istočasno tudi udejanjiti. Kar se pa tiče seveda rezultatov tega referenduma;
               rezultati so znani, ne bomo o njem niti odločali na tej seji Državnega zbora in prav
               je tako. Jemljemo seveda vsi skupaj na znanje, da so se volivke in volivci odločili
               in smo se odločili, kot smo se. Hvala lepa.</p>
            </sp>
            <sp xml:id="SDZ5-Redna-28-2011-05-17.sp269">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Stališče Poslanske skupine Slovenske nacionalne stranke bo predstavil Miran
               Györek.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp270">
               <speaker>MIRAN GYÖREK:</speaker>
               <p>Hvala za besedo, gospod predsednik. Kolegice in kolegi!</p>
               <p>Z našim formalnim sprejemom sklepa o razglasitvi odločitve o zakonodajnem referendumu
               o Zakonu o malem delu 10. aprila se dokončno, vsaj za kakšno leto ali več, zaključuje
               oziroma se je končala ena zgodba o še enem neuspelem zakonodajnem projektu trenutne
               oblasti. Žal ponovno šele z uporabo instrumenta referenduma in še bolj žal z
               nepotrebno nastalimi stroški, ki bi jih lahko vsekakor v današnjem času porabili
               koristneje. Tudi sicer je zadeva pravnoformalno zaključena kot pravnomočna glede na
               to, da zoper poročila Državne volilne komisije ni bila vložena nobena pritožba v
               skladu z Zakonom o referendumu in o ljudski iniciativi.</p>
               <p>Očitno je, da bo leto 2011 prišlo v anale kot referendumsko leto. Čakajo nas namreč
               še nadaljnji referendumi, pa ne samo junijski; kot gre slutiti, še kakšen kot
               nadaljevanje današnje obravnave Družinskega zakonika. V Slovenski nacionalni stranki
               se seveda sprašujemo, zakaj je temu tako in ali je res takšen zaključek mesecev
               dolgih obravnav, polemik, prerekanj, prepričevanj, protestov, včasih tudi neprijetnih
               in nepotrebnih dogodkov edini način, da se predlagatelju takšnega slabega predloga
               zakona na koncu prepreči vsiljevanje nečesa, česar slovenski narod enostavno ne želi
               oziroma čemur večinsko nasprotuje. V preteklosti smo namreč kar nekajkrat sprejemali
               oziroma odločali o dokaj pomembnih temah, predlogih zakonov z navadno večino,
               nemalokrat nekaj deset prisotnih poslank in poslancev, kar nedvomno potrjuje dejstvo,
               da so predlogi zakonov oziroma zakoni, sprejemani brez širšega socialnega in
               političnega konsenza, kratkega veka in obsojeni na zavrnitev. Toliko v razmislek za
               vnaprej. In tako bo tudi, kot izgleda, s tremi zakoni junija meseca, za katere že vsi
               naprej napovedujejo, pa ne tako kot nekateri novinarji v nekaterih medijih, vsi
               referendumi bi danes padli! Ne bodo referendumi padli, padli bodo zakoni,
               mimogrede.</p>
               <p>V Slovenski nacionalni stranki smo prepričani, da bo enako kalvarijo doživel tudi
               danes obravnavani predlog Družinskega zakonika razen seveda, če ne bo komu prej
               zmanjkalo goriva ali potekel kakšen rok trajanja. Škoda pa je vsekakor, da bo, žal,
               še prej šlo v nič ogromno energije, časa in denarja celotni zakonodajni proceduri, od
               številnih dolgotrajnih obravnav po delovnih telesih v Državnemu zboru, pa vse do
               Državnega sveta in obravnave po vetu v Državnemu svetu, pa do Ustavnega sodišča, in
               na koncu še z referendumom.</p>
               <p>Skratka, res je skrajni čas, da se v bodoče prihaja na dan z bolj pripravljenimi
               predlogi zakonov, da se predhodno izvršijo temeljite analize in realne projekcije
               učinkov in upoštevajo pričakovanja širše družbene skupnosti in da se več ne
               eksperimentira brez predhodno doseženega širšega socialnega in političnega konsenza.
               Toliko, hvala.</p>
            </sp>
            <sp xml:id="SDZ5-Redna-28-2011-05-17.sp271">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Končali smo s predstavitvijo stališč poslanskih skupin. Sledi razprava poslank in
               poslancev. Besedo ima Alenka Jeraj.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp272">
               <speaker>ALENKA JERAJ:</speaker>
               <p>Hvala za besedo.</p>
               <p>Predsednik Vlade Borut Pahor je poudaril na začetku svojega mandata oziroma že v
               volilni kampanji, da bo posebno pozornost namenil socialnemu dialogu, da bo zakone
               usklajeval z vsemi zainteresiranimi skupinami, in tudi z opozicijo. Seveda se od tega
               ni zgodilo prav veliko. Jaz sem ministra Svetlika vprašala, koliko pogovorov so imeli
               na temo oziroma ali poteka redno pogovor na Ekonomsko-socialnem svetu, in podobno.
               Tega odgovora do danes še nimam. V primerjavi z nekaterimi podatki iz prejšnjega
               mandata pa je tega bistveno manj, na kar vse zainteresirane ali večina
               zainteresiranih skupin tudi opozarja, tako sindikati kot študentska organizacija, ker
               ne govorimo samo o tem zakonu, pač pa tudi o zakonih, ki še prihajajo na dnevni red
               Državnega zbora in o katerih, vsaj nekaterih še, bomo odločali na referendumu 5.
               junija. Toliko referendumov in razprava o tem, ali so potrebni ali niso potrebni in
               zakaj zapraviti toliko denarja za to, temu bi se zagotovo izognili, če bi stvari
               uskladili in usklajevali prej. In če ta vlada ocenjuje, da so to ključne reforme,
               nujne reforme za to državo, bi pričakovali, da jih usklajuje tudi z opozicijo, ne pa
               potem s prstom kaže nanjo in razlaga, da smo mi krivi, da se zapravlja toliko
               denarja, da smo mi krivi, da se država zadolžuje, da smo mi krivi za cel kup stvari.
               Mi se strinjamo, da pokojninska reforma in spremembe na trgu dela kot res te ključne
               spremembe, ki jih moramo v tej državi narediti, da so pomembne. In so pomembne za
               vse, zato je še veliko bolj pomembno, da do njih pridemo s konsenzom, da se
               dogovorimo in pogovorimo o tem. Mi bomo za referendume sedaj porabili ali pa smo že
               porabili 12 milijonov, še nekaj več. Po reformnem paketu oziroma Nacionalnem
               reformnem programu, ki ga je pripravila ta vlada, bomo s pokojninsko reformo
               prihranili 30 milijonov na letni ravni, na drugi strani pa toliko denarja porabili za
               referendume, in to samo iz naslova zakonov, ki jih pripravlja minister Svetlik
               oziroma Ministrstvo za delo, družino in socialne zadeve.</p>
               <p>Če ob tem omenimo še to, da smo v naši poslanski skupini predlagali en referendumski
               dan in nekajkrat nismo uspeli s tem predlogom, kar pomeni, da smo že od decembra,
               aprila, zdajle junija odločamo na referendumih, namesto da bi to opravili enkrat in
               na ta način nekaj prihranili. No, vsaj za tale junijski referendum smo nekako
               naleteli na odprta ušesa in očitno je prevladal razum, da bi bilo res nesmotrno imeti
               še nekaj nedelj rezerviranih za referendume.</p>
               <p>Zakon o malem delu, če bi bil pripravljen drugače, če bi bil usklajevan in če bi bil,
               tako kot smo v začetku predlagali, pripravljen na način, ko ne bi združeval in v isti
               koš tlačil treh tako različnih skupin, kot so brezposelni, upokojenci in študentje,
               bi verjetno dobil podporo pri vsaki od teh skupin. Vsi se strinjamo, da je področje
               študentskega dela treba urediti. Vsi se tudi strinjamo, da je treba zagotoviti nova
               delovna mesta, ker to na dolgi rok pomeni ne samo varnost in pa možnost za
               posameznika in uresničevanje pravice do dela, ki jo ima, pač pa tudi dolgoročno za
               državo, za pokojninsko blagajno, za zdravstveno blagajno in vse druge blagajne. Tukaj
               smo naredili premalo, predvsem želite ali prihajate s predlogi s področja sociale.
               Idej imate čuda, kako bi denar delili. Nobenih pravih idej pa, kako bi ga ustvarjali,
               kako bi ustvarjali nova delovna mesta in kako bi na vhodni točki zagotovili tista
               potrebna sredstva. Seveda je zaradi tega treba jemati kredite, se zadolževati in
               ljudje očitno razumejo, da zadolžujemo njih in njihove otroke, ker to bo enkrat nekdo
               moral plačati.</p>
               <p>Mi si ne želimo, da bi o tako imenovanih ključnih reformah odločali na referendumih,
               zato pričakujemo in si želimo, da se o tako imenovanih ključnih reformah pogovarjamo,
               sklenemo oziroma se poslušamo, ker smo tudi kar nekaj predlogov dali sami, pa seveda
               nikoli nismo bili slišani. In tudi v nadaljevanju se vam bodo dogajali referendumi,
               če seveda boste prepričani, da samo vi nekaj veste, nekaj znate, ne pa še kdo drug v
               tej državi. Najbrž se podobno obeta ali pa se bo zgodilo v zvezi z družinskim
               zakonikom, o katerem smo danes govorili, pa še o kakšnem drugem zakonu, ki jih
               prinašate v ta Državni zbor.</p>
               <p>Sklep je tak kot je, rezultat referenduma o malem delu je tak kot je, in če želi kdo
               iz tega potegniti kakšen nauk, bi bilo zelo dobrodošlo, če pa tega ne nameravate
               storiti, se bomo pa najbrž še o podobnih stvareh prav kmalu spet pogovarjali.</p>
            </sp>
            <sp xml:id="SDZ5-Redna-28-2011-05-17.sp273">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Besedo ima Dejan Levanič.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp274">
               <speaker>DEJAN LEVANIČ:</speaker>
               <p>Hvala lepa za besedo.</p>
               <p>Mi danes kaj drugega, kot se seznaniti s tem, kaj se je v bistvu zgodilo na
               referendumu o malem delu oziroma kakšen je rezultat, ne moremo narediti. Je pa res,
               da vsakdo rad izkoristi, predvsem iz opozicijskih vrst, tukaj mislim na Slovensko
               demokratsko stranko, trenutek, ko na nek način želi na nek profesorski, učiteljski
               način povedati, kaj naj koalicija dela, na kakšen način, in torej s kakšnimi predlogi
               naj prihaja tudi v Državni zbor. Po mojem mnenju je škoda, da tega področja nismo
               uredili. Lahko bi ga uredili in vsi vemo, vsi se strinjamo, da imamo anomalije na tem
               področju trga dela, in da bi te anomalije morali odpraviti. Tudi v prejšnjem mandatu,
               torej, ko je bila največja vladna stranka Slovenska demokratska stranka, se je veliko
               govorilo o urejanju študentskega dela in drugih anomalij na trgu dela, pa ni bilo
               dovolj poguma, da bi se prišlo v Državni zbor in da bi se naredile nekatere
               spremembe, kot ste seveda obljubljali; "Slovenija na pravi poti" ali kako je že bil
               slogan. Kakorkoli obrnemo, problemi ostajajo, nekdo jih bo moral reševati v prihodnje
               in žalostno je, da politika v nekih ključnih trenutkih ne stopi skupaj in ko ima nek
               predlog na mizi, zanj tudi glasuje. Ker velikokrat slišimo razne floskule, predvsem s
               strani Slovenske demokratske stranke, "ja, mi se strinjamo, da so te spremembe
               potrebne, da moramo to narediti, ampak ne strinjamo se z načinom, ne strinjamo se s
               takšnim predlogom". Dvomim, da ima kdo od vas čarobno paličico in da boste, če bo ta
               trenutek prišel, ko boste imeli to priložnost ponovno, lahko to izvedli. Ravno
               dvomim, da so največji kritiki te vlade sposobni uveljaviti boljše rešitve. Imeli ste
               priložnost za to, da bi uredili nekatere zadeve, in jih niste uredili. In zato pač
               problemi še naprej ostajajo. Problemi so se pometali 15 in več let pod preprogo, vam
               tega ni mar, številke ostajajo takšne, kot ostajajo, kritike letijo na eno in na
               drugo stran, kaj vse bi morali narediti, in politika je na neki točki tudi obstala.
               Referendumi so res postali neka stalna praksa. Z nasmehom vodje Poslanske skupine
               Slovenske demokratske stranke, ki mu očitno ni mar, kaj se v tej državi dogaja, in je
               edini ključni cilj te stranke priti na oblast, je pač jasno, da bodo referendumi in
               pobude za referendume prihajali tudi v prihodnje, ko neka skupina poslancev, ko
               govorimo, da gre skozi prvo, drugo, tretjo obravnavo, sprejme nek zakon, potem
               Državni svet pride z vetom, 46 in več poslancev izglasuje še enkrat ta zakon in potem
               30 poslancev skliče referendum. To je izkoriščanje institucije referenduma v
               politične namene, ne zato, da bi Slovenija napredovala, ampak da bi se delali
               problemi vedno znova na političnem parketu in da bi se nabirale politične točke. Kaj
               je seveda ključno? Danes smo doživeli ponovno en očitek, da če bi se zakoni uskladili
               s socialnimi partnerji, če bi imeli uskladitev z vsemi tistimi, ki se jih kakorkoli
               zakon dotika, potem bi lahko zakone sprejemali s konsenzom. To ne drži. In ravno
               tukaj ste tisti, ki nam to očitate, najbolj dvolični. Pri malem delu, res, sindikati
               so nasprotovali. Ampak pri Zakonu o preprečevanju dela in zaposlovanja na črno pa je
               zakon usklajen s socialnimi partnerji, vendar to vam ni mar, vseeno ste na ta zakon
               sklicali oziroma bo referendum, 5. junija bomo imeli ta referendumski dan, in ne
               glede na to, da je kakšen zakon usklajen s socialnimi partnerji, vas to ne moti;
               takrat, ko le imate to možnost, greste na referendum.</p>
               <p>Prej je bilo govora o novih delovnih mestih, da jih ni in da bi le s tem reševali
               problem v naši državi – se strinjamo. Veliko je treba narediti na področju mladih,
               ampak treba se je zavedati, da bi malo delo posledično prineslo nova delovna mesta
               mladim diplomantom. Bili ste proti. Da pokojninska reforma jasno v členu prinaša
               spodbude za zaposlovanje mladih, vi ste proti. In morate priznati, da v največji
               konjunkturi te države niste uspeli zagotoviti novih delovnih mest za mlade, tako da
               se mora vsak malo posuti s pepelom. Vse skupaj lahko obrnemo na to, da ne glede na
               to, ali bodo na mizi dobri ali slabi predlogi, bo politika vedno delovala tako, kot
               sama želi – torej, nasprotuje ne glede na to, da je zakon dober, nasprotuje zgolj iz
               enega samega razloga, in to je za nabiranje političnih točk. In to po mojem mnenju in
               po mnenju Socialnih demokratov enostavno ni in ne more biti prav. Hvala lepa.</p>
            </sp>
            <sp xml:id="SDZ5-Redna-28-2011-05-17.sp275">
               <speaker>PREDSEDNIK DR. PAVEL GANTAR:</speaker>
               <p>Proceduralno, gospod Tanko.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp276">
               <speaker>JOŽE TANKO:</speaker>
               <p>Hvala lepa, spoštovani predsednik.</p>
               <p>Predlagam, da seznanite kolege poslance iz največje koalicijske stranke Socialnih
               demokratov, da so zahtevo za razpis tega referenduma podpisali ŠOS in Semoličevi
               sindikati.</p>
               <p>Slovenska demokratska stranka ni med akterji tega referenduma, in zato vas tudi
               prosim, da opozorite kolege iz Poslanske skupine Socialnih demokratov, da tudi vse
               tisto, kar...</p>
            </sp>
            <sp xml:id="SDZ5-Redna-28-2011-05-17.sp277">
               <speaker>PREDSEDNIK DR. PAVEL GANTAR:</speaker>
               <p>Hvala lepa, gospod Tanko...</p>
            </sp>
            <sp xml:id="SDZ5-Redna-28-2011-05-17.sp278">
               <speaker>JOŽE TANKO:</speaker>
               <p>... se nanaša na posledice, stroške tega referenduma...</p>
            </sp>
            <sp xml:id="SDZ5-Redna-28-2011-05-17.sp279">
               <speaker>PREDSEDNIK DR. PAVEL GANTAR:</speaker>
               <p>Proceduralni predlog ste dali, vse ostalo je vsebinska razprava...</p>
            </sp>
            <sp xml:id="SDZ5-Redna-28-2011-05-17.sp280">
               <speaker>JOŽE TANKO:</speaker>
               <p>Nisem še končal...</p>
            </sp>
            <sp xml:id="SDZ5-Redna-28-2011-05-17.sp281">
               <speaker>PREDSEDNIK DR. PAVEL GANTAR:</speaker>
               <p>Prosim zaključite.</p>
            </sp>
            <sp xml:id="SDZ5-Redna-28-2011-05-17.sp282">
               <speaker>JOŽE TANKO:</speaker>
               <p>... ker bi rad še na neke stvari opozorili. Da o posledicah tega referenduma, tudi o
               stroških referenduma, naslovite na tiste, ki so referendum zahtevali, ampak predvsem
               pa na tiste, ki so povzročili, da se je ta referendum zahteval, to pa so...</p>
            </sp>
            <sp xml:id="SDZ5-Redna-28-2011-05-17.sp283">
               <speaker>PREDSEDNIK DR. PAVEL GANTAR:</speaker>
               <p>Gospod Tanko...</p>
            </sp>
            <sp xml:id="SDZ5-Redna-28-2011-05-17.sp284">
               <speaker>JOŽE TANKO:</speaker>
               <p>... koalicijske poslanske skupine in...</p>
            </sp>
            <sp xml:id="SDZ5-Redna-28-2011-05-17.sp285">
               <speaker>PREDSEDNIK DR. PAVEL GANTAR:</speaker>
               <p>... proceduralni predlog ste dali...</p>
            </sp>
            <sp xml:id="SDZ5-Redna-28-2011-05-17.sp286">
               <speaker>JOŽE TANKO:</speaker>
               <p>... Vlada Republike Slovenije...</p>
            </sp>
            <sp xml:id="SDZ5-Redna-28-2011-05-17.sp287">
               <speaker>PREDSEDNIK DR. PAVEL GANTAR:</speaker>
               <p>... vse ostalo je vsebinska razprava...</p>
            </sp>
            <sp xml:id="SDZ5-Redna-28-2011-05-17.sp288">
               <speaker>JOŽE TANKO:</speaker>
               <p>... Hvala lepa.</p>
            </sp>
            <sp xml:id="SDZ5-Redna-28-2011-05-17.sp289">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Želi besedo še predstavnica predlagatelja sklepa dr. Andreja Črnak Meglič? Ne
               želi.</p>
               <p>Zato zaključujem razpravo. Jaz nisem razglasna deska, spoštovani kolega Tanko. Nisem
               razglasna deska, ljudje slišijo, vidijo. Hvala lepa.</p>
               <p>Zaključujem razpravo. Na podlagi 53.b člena Zakona o referendumu in o ljudski
               iniciativi predlagam, da se Državni zbor seznani z naslednjim sklepom: Državni zbor
               razglaša, da je bila na zakonodajnem referendumu o Zakonu o malem delu, ki je bil 10.
               aprila 2011 izveden na podlagi Odloka Državnega zbora o razpisu zakonodajnega
               referenduma o Zakonu o malem delu, Uradni list RS številka 10/2011, sprejeta
               odločitev volivcev, kot je ugotovljena v poročilu Državne volilne komisije o izidu
               glasovanja in o izidu zakonodajnega referenduma o Zakonu o malem delu, ki je bil
               objavljen v Uradnem listu Republike Slovenije številka 34/2011 z dne 6. 5. 2011, in
               sicer je večina volivcev, ki so veljavno glasovali, proti uveljavitvi Zakona o malem
               delu, ki ga je sprejel Državni zbor na seji dne 16. novembra 2011.</p>
               <p>S tem je odločitev, ki je bila sprejeta na zakonodajnem referendumu o Zakonu o malem
               delu, razglašena.</p>
               <p>Zaključujem točko dnevnega reda.</p>
               <p>Prekinjam 28. sejo Državnega zbora, ki jo bomo z glasovanjem nadaljevali čez pol ure,
               in to je ob 19.25.</p>
            </sp>
            <sp xml:id="SDZ5-Redna-28-2011-05-17.sp290">
               <speaker>PREDSEDNIK DR. PAVEL GANTAR:</speaker>
               <p>Spoštovane kolegice poslanke in kolegi poslanci, gospe in gospodje!</p>
               <p>Prehajamo na glasovanje Državnega zbora o predlogih odločitev. Poslanke in poslance
               prosim, da preverite delovanje glasovalnih naprav. <title xml:id="SDZ5-Redna-28-2011-05-17.title8">Nadaljujemo s prekinjeno 6. točko dnevnega reda, to je s tretjo obravnavo Predloga zakona o
                  spremembah in dopolnitvah Zakona o poslancih v okviru skrajšanega postopka.</title>
               </p>
               <p>Ker k predlogu zakona matično delovno telo ni sprejelo nobenega amandmaja, amandmajev
               na seji Državnega zbora ni bilo možno vlagati, zato prehajamo na odločanje o predlogu
               zakona. Obrazložitev glasu v imenu Poslanske skupine Slovenske demokratske stranke,
               mag. Andrej Vizjak.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp291">
               <speaker>MAG. ANDREJ VIZJAK:</speaker>
               <p>Poslanska skupina Slovenske demokratske stranke predloga zakona ne bo podprla.</p>
               <p>Ključni razlog za to je v tem, ker na matičnem delovnem telesu ni bil izglasovan
               amandma Slovenske demokratske stranke, s katerim bi omejili opravljanje županske in
               poslanske funkcije v večjih oziroma v mestnih občinah. Menimo namreč, da je institut
               oziroma funkcija poslanca in župana funkcija, ki jo pravzaprav določijo človeku
               ljudje na volitvah. Župana volijo ljudje po večinskem volilnem sistemu. Takrat so
               lahko – in to je bilo nedavno tega na lokalnih volitvah –ljudje edini kredibilni,
               tisti, ki o takšni združljivosti odločajo. Odločijo, ali bodo konkretnemu človeku
               podelili in zaupali poleg funkcije poslanca tudi funkcijo župana, ali ne. Mislim, da
               je poseganje nekih skupin poslancev, politike, elit v strankarskih vrstah v
               opravljanje teh funkcij omejevanje demokracije in posledično tudi lahko precej
               negativno vpliva na delovanje tudi lokalne samouprave. Ob tem, da v Sloveniji lokalna
               samouprava še ni v celoti razvita, saj pravzaprav nimamo te osrednje, pokrajinske
               ravni, na katero bi lahko država marsikatero pristojnost regionalnega oziroma širšega
               lokalnega pomena preneslo, je seveda zelo pomembno za zastopanje teh teženj razvoja
               skladnega regionalnega razvoja tudi to, da se sliši glas lokalne skupnosti v
               zakonodajnem telesu. Mislim, da je to zelo pomembno in ne nazadnje tudi odločilno pri
               stališču Slovenske demokratske stranke. To je eno.</p>
               <p>Drugo pa je to, da bi lahko koalicija končno v tej državi se začela spopadati z
               resnimi problemi in manj s prestižnimi političnimi vprašanji. Sedaj vidimo, da nas
               zasipava z raznoraznimi predlogi zakonov o volitvah o tem in onem, namesto da bi nas
               zasula s protikriznimi ukrepi, z ukrepi za zmanjševanje javnofinančnega
               primanjkljaja, z ukrepi za krepitev gospodarstva, z ukrepi za zmanjševanje
               brezposelnosti in torej z ukrepi za nek izhod iz krize, s katerimi bi tudi vlila
               upanje ljudem. Namesto tega se vlada, koalicija ukvarja s problemi, kot je tudi ta
               zakon pred nami. Poglejte si tudi dnevni red današnje seje. Protikrizne ukrepe
               predlaga zgolj opozicija, konkretno Zakon o javnofinančni odgovornosti, koalicija pa
               takšne zakone, kot je ta. Temu bomo zato nasprotovali.</p>
            </sp>
            <sp xml:id="SDZ5-Redna-28-2011-05-17.sp292">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Obrazložitev glasu v imenu Poslanske skupine Slovenske nacionalne stranke Zmago
               Jelinčič Plemeniti.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp293">
               <speaker>ZMAGO JELINČIČ PLEMENITI:</speaker>
               <p>Hvala lepa gospod predsednik.</p>
               <p>Mi bomo seveda ta zakon podprli.</p>
               <p>Skrajni čas je, da se uredijo te zadeve. Gre za dejansko prepletanje funkcij na
               nivoju države in na nivoju lokalne skupnosti. To je nedopustno in do tega ne sme
               prihajati, tako da ne morejo župani nekih krajev, večjih ali manjših, izsiljevati
               ministre za to, da naredijo to ali ono, drugo, tretje. Jaz sem bil, zaradi tega
               aretiran. Skoraj so me tam, ne vem kaj, na križ pribili. Kresalova me je hotela
               skoraj olupiti, zaradi tega, ker sem se pogovarjal o državni dobroti oziroma da bi
               rešili eno področje Pomurje revščine. In kaj se je zgodilo? Mislim, desant na
               parlament in ne vem kaj vse. In če nič drugega, da se vsaj temu izognemo, bomo mi ta
               zakon podprli.</p>
            </sp>
            <sp xml:id="SDZ5-Redna-28-2011-05-17.sp294">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo... <stage xml:id="SDZ5-Redna-28-2011-05-17.stage9">/ oglašanje iz dvorane/</stage> Želite obrazložiti glas v svojem imenu? Prosim
               za prijavo.</p>
               <p>V svojem imenu Danijel Krivec.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp295">
               <speaker>DANIJEL KRIVEC:</speaker>
               <p>Hvala za besedo.</p>
               <p>Jaz tega zakona ne bom podprl, in mislim, da je moj predhodnih tudi dal jasno sliko o
               tem, kaj pomeni županska ali poslanska funkcija, in da se to v tem predlogu zakona
               dejansko meša. Če gremo po tej poti, potem so nezdružljivi tudi vsi podžupani, ki
               sedijo v tem Državnem zboru in so nezdružljivi tudi vsi, ki so svetniki v občinskih
               svetih v tem Državnem zboru. Ves čas se poudarja, da so župani odločevalci na dveh
               nivojih, kar ni res. Na občinskem nivoju odločajo občinski svetniki in oni so v
               koliziji z zakonodajo. Oni odločajo na dveh nivojih. To je en razlog.</p>
               <p>Drugič, pa če gremo po tej poti, lahko pridemo do tega, da tudi vsi drugi
               strokovnjaki, zdravniki, profesorji, morajo počasi iz tega parlamenta, ker bo nekdo
               to zahteval. Zdaj smo v kriznih časih, pa se noben od profesorjev, ki je na
               ministrskem stolčku, ni odpovedal profesuri v tistem svojem delu. Tudi to bi se lahko
               spraševali. Mislim, da je več pomembnejših težav v tej državi, kot so župani v tem
               parlamentu. In moram reči, da so župani vsi tisti, ki poznajo realno sliko, kaj nek
               zakon v prostor prinaša in so po tej plati kvečjemu koristni, ne pa škodljivi. In
               enkrat za vselej je treba presekati da so v dvojni funkciji. Še enkrat bom poudaril,
               v dvojni funkciji so poslanci in svetniki. Oni odločajo na dveh nivojih, oni odločajo
               v občinskem svetu in Državnem zboru. In po tej poti ne bomo prišli do boljših
               rešitev, kot si vi predstavljate in to prepletanje funkcij je tudi v drugih državah
               Evropske unije, po katerih se tako radi zgledujete, sprejemljivo in uzakonjeno, v
               vseh bližnjih evropskih državah to velja. Zato ne vem, zakaj je treba ponovno, že
               drugič v tem mandatu, odločati o neki tako na nek način marginalni zadevi, kot je to,
               in ne se ukvarjati z bolj pomembnimi stvarmi, ki nas čakajo.</p>
            </sp>
            <sp xml:id="SDZ5-Redna-28-2011-05-17.sp296">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Obrazložitev glasu Rudolf Petan.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp297">
               <speaker>RUDOLF PETAN:</speaker>
               <p>Hvala za besedo, gospod predsednik. Spoštovani!</p>
               <p>Torej, jaz tega zakona seveda ne bom podprl in to iz dveh razlogov. Eden je ta, ker
               nismo dosledni. Nihče ni rekel niti besedice o tem, kako so lahko ministri še
               predavatelji na fakultetah. A minister je pa lahko predavatelj, poslanec pa
               eventualno ne more biti župan? Nismo dosledni.</p>
               <p>Drugo, kar pa se mi zdi tudi pomembno povedati, bi pa želel povedati to, da se zadnji
               dve leti in pol res dogajajo čudne stvari v naši Sloveniji. Iščemo vzroke za vse
               hudo, kar je v Sloveniji, tam, kjer mogoče ni potrebno ali ni najbolj nujno.
               Poglejte, zadnje leto, dve so bili državni sovražniki številka 1 direktorji podjetij
               v državni lasti, pa ne glede na to, da je podjetje dobro delalo. To ni važno, treba
               jih je bilo oblatiti in jih prikazati, na križ pribiti, kot da so oni vsega krivi.
               No, zdaj, ko ste malo prišli k pameti, da če kakšna firma dobro dela, pustimo jo, naj
               dela in naj direktor dela še naprej dobro. Zdaj pa so prišli naenkrat na površje
               župani, zdaj pa so župani, vsaj tako so prikazani v medijih, tisti, ki so krivi za
               čisto vse, kar je hudega v Sloveniji. Če jih ne bi bilo v parlamentu, potem bi
               Slovenija delala čudovito, vse bi šlo kot po maslu, vse bi bilo kot namazano, ampak
               tu so tisti grdi, ki želijo sedeti na dveh stolih in ne vem kaj še vse, je prikazano
               v medijih. To, da pa naj bi imeli pri celi zadevi zadnjo besedo volivke in volivci,
               to pa niti ni pomembno. Če na nekem področju volivke in volivci ocenijo, da soglašajo
               s tem, ker jim kandidat vnaprej pove ali bo neprofesionalni župan ali ne, to ne šteje
               nič. No, vi tako ali tako, v tem mandatu smo ukinili ves socialni dialog in vse kar
               iz tega izhaja. Tako, da to seveda za predlagatelje zakona niti ni bilo pomembno.</p>
               <p>Tako da jaz ne bom podprl tega zakona zaradi nedoslednosti. Hvala.</p>
            </sp>
            <sp xml:id="SDZ5-Redna-28-2011-05-17.sp298">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Obrazložitev glasu v svojem imenu, Bogdan Barovič.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp299">
               <speaker>BOGDAN BAROVIČ:</speaker>
               <p>Hvala lepa.</p>
               <p>Kolegice in kolegi, ne gre za politiko. V tej državi imamo ločeno izvršno in
               zakonodajno vejo oblasti. Župan je izvršna veja oblasti, svetniki so zakonodajna veja
               oblasti. Pri nas je minister izvršna veja oblasti, poslanec pa zakonodajna. Če je
               župan lahko tudi poslanec, potem bi moralo biti, da bi morali vsi ministri biti tudi
               poslanci oziroma če so iz poslanskih vrst izvoljeni, bi morali opravljati obe
               funkciji. In drugič. Če se bo to vprašanje enkrat rešilo, se bo rešilo najbrž tudi
               vprašanje obstoja in delovanje Državnega sveta, kamor po moji presoji sodi področje
               lokalne samouprave in lahko Državni svet, če ga in da ga iz te funkcije ven, ki je
               danes, ki je pravzaprav vse in nič, ga lahko rešimo tako, da imamo v državi Republiki
               Slovenije dvodomni sistem in so interesi zastopani v Državnem svetu. In tretjič. Ne
               glede na izid predlagam tudi tistim, ki resno mislijo, tudi če recimo zakon ne bi bil
               sprejet, še en recept, ki vam ga pa ponuja Slovenska nacionalna stranka. Mi smo v
               statut zapisali to določbo in vsak posameznik, v tem primeru sem bil jaz tisti, se
               mora odločiti kako bo ravnal. Zato bom zakon podprl.</p>
            </sp>
            <sp xml:id="SDZ5-Redna-28-2011-05-17.sp300">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Obrazložitev glasu v svojem imenu, Matjaž Zanoškar.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp301">
               <speaker>MATJAŽ ZANOŠKAR:</speaker>
               <p>Hvala, spoštovani predsednik. Kolegice in kolegi!</p>
               <p>Zelo priročna, zelo priročna je tematika združljivosti dveh funkcij, ker takrat, ko
               bi se morali ukvarjati s kakšnimi bolj resnimi problemi in zagatami, takrat jo pač
               privlečemo naprej in se pogovarjamo o tem. Sicer vedite, da Demokratična stranko
               upokojencev ne podpira združljivosti dveh funkcij. Osebno nimam nič proti tem;
               seveda, tudi jaz bi bil za to, da se ti dve funkciji ločita. Če bi tudi tokratni
               predlagatelj poskrbel za to, da bi predlagal zakon, ki bi kompleksno urejal področje,
               katerega se lotevamo. Sedaj izgleda tako, da smo župani, ki sedimo tukaj v
               parlamentu, tiste garjave ovce, ki moramo vedno takrat, ko je razprava o
               združljivosti funkcij, poslušati razne žaljivke in razne tudi sovražne govore o tem,
               da smo pač krivi, da sedimo tu in da opravljamo dve funkciji. Zakon, ki bi kompleksno
               to urejal, bi verjetno bil sprejemljiv, tudi tokrat in tudi danes zame, ki bi ga
               silno rad podprl. Tako pa zakon, ki izključno ureja samo združevanje funkcij župana
               in poslanca, zame ni sprejemljiv. Čeprav sem vedno do zdaj glasoval proti temu
               zakonu, danes ne bom glasoval proti, vendar ga tudi ne bom podprl. Torej, moje
               glasovanje bo neopredeljeno. Hvala.</p>
            </sp>
            <sp xml:id="SDZ5-Redna-28-2011-05-17.sp302">
               <speaker>PREDSEDNIK DR. PAVEL GANTAR:</speaker>
               <p>Obrazložitev glasu v svojem imenu, Darja Lavtižar Bebler.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp303">
               <speaker>DARJA LAVTIŽAR BEBLER:</speaker>
               <p>Hvala lepa za besedo, gospod predsednik.</p>
               <p>Jaz želim govoriti o tem vprašanju zgolj z načelnega vidika. Namreč menim, da to ni
               prestižno politično vprašanje, ampak da je to načelno ustavnopravno vprašanje. Mi smo
               se odločili v novi ustavi leta 1991 za to, da bomo strogo ločili zakonodajno, izvršno
               in sodno oblast. In tukaj gre pač za neko polje, sivo polje, kjer se ti dve oblasti,
               izvršna in zakonodajna, nekako mešata. In zaradi tega sem prepričana, da gre za
               konflikt interesov. Prepričana sem, da če bi kdo sprožil ustavni spor pred Ustavnim
               sodiščem, tisti, ki ima seveda ustavnopravni interes, da bi Ustavno sodišče odločilo,
               da je to v nasprotju z ustavo. Tako, da sem prepričana, da je to tudi resno
               vprašanje, in da več kot 190 občin nima v Državnem zboru svojega predstavnika in
               zaradi tega so v podrejenem položaju. O tem ni nobenega dvoma. In mi smo zasnovali
               Državni svet na ta način, da je tam 22 predstavnikov lokalnih interesov. In tam naj
               bi se ti lokalni interesi prestavljali, zagovarjali in potem tudi uresničevali na nek
               način. Tako, da jaz nimam nobenih problemov s tem, kdo je tukaj v Državnem zboru
               župan, kdo ni župan, povsem iz ustavno načelnega vidika gledam na te stvari kot
               nezdružljive. Imeli smo v mandatu 1990–1992 ministre, ki so bili hkrati tudi poslanci
               in vam zagotavljam pa, da – takrat sem bila predsednica Odbora za lokalno samoupravo,
               ko smo snovali reformo lokalne samouprave –, niti slučajno nismo imeli v mislih tega,
               da bi lahko kdo od županov bil tudi hkrati poslanec po novi ustavi, potem ko stopi v
               veljavo ustava iz leta 1991. Tako, da iz načelnih razlogov jaz podpiram ta...</p>
            </sp>
            <sp xml:id="SDZ5-Redna-28-2011-05-17.sp304">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Obrazložitev glasu v svojem imenu Milan Čadež.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp305">
               <speaker>MILAN ČADEŽ:</speaker>
               <p>Hvala za besedo, gospod predsednik. Lep pozdrav vsem skupaj!</p>
               <p>Naj na samem začetku povem, da jaz predlaganega zakona ne bom podprl, in sicer zaradi
               tega, ker ne zavzema celotnega pogleda, ki bi ga moral zavzeti. Predvsem pa mislim še
               na to, ker v parlamentu ne sedimo samo župani, sedijo tudi profesorji, predavatelji,
               ki mislim, da nimajo toliko časa za poslansko funkcijo, kot naj bi ga imeli, glede na
               to, da poslušamo, da župani nismo v celoti v parlamentu.</p>
               <p>Želim poudariti to, da je največja varovalka za župane in pa za poslance, da so
               volitve. Predvsem volitve županov, ker so direktne volitve, direktno smo obkroženi in
               mislim, da tu notri ni nobenega problema in ta varovalka obstaja. In tudi župani smo
               tisti, ki imamo stik z realnostjo. Pomislil sem na današnjo sejo lokalne samouprave,
               ko smo se pogovarjali o konkretnih številkah in smo prav župani na glas povedali, da
               to ni prav, kajti župani smo tisti, ki operiramo s konkretnimi številkami. In tudi
               zadnje lokalne volitve, so pokazale, da je bilo manj kandidatov za župane kot štiri
               leta prej. Težje se je dobilo kandidate za občinski svet, celo liste za na svet
               krajevne skupnosti so pa bile v državi nepopolne in to je jasen signal, da je
               kandidate za politične funkcije, takšne in drugačne, vedno težje dobiti. Hvala.</p>
            </sp>
            <sp xml:id="SDZ5-Redna-28-2011-05-17.sp306">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Ja, prosim ponovno za prijavo. Obrazložitev glasu v svojem imenu mag. Melita
               Župevc.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp307">
               <speaker>MAG. MELITA ŽUPEVC:</speaker>
               <p>Hvala lepa gospod predsednik.</p>
               <p>Jaz mislim, da bi nekatere izmed razprav lahko uvrstili v rubriko Saj ni res, pa je.
               Jaz ne vem, ali nekateri, ki so razpravljali oziroma obrazlagali glas pred mano, res
               ne razumejo, kaj je nezdružljivost poslanske in županske funkcije, ali se samo
               delajo, da ne razumejo. Župan poslanec je človek, ki v sebi združuje, kot je prej
               obrazložil kolega Barovič, če ga niste poslušali, zakonodajno in izvršno vejo
               oblasti. To pomeni nezdružljivost.</p>
            </sp>
            <sp xml:id="SDZ5-Redna-28-2011-05-17.sp308">
               <speaker>PREDSEDNIK DR. PAVEL GANTAR:</speaker>
               <p>Brez polemik.</p>
            </sp>
            <sp xml:id="SDZ5-Redna-28-2011-05-17.sp309">
               <speaker>MAG. MELITA ŽUPEVC:</speaker>
               <p>Nič drugega. To ne pomeni, ali imajo župani, ki vodijo mestne občine, čas sedeti v
               tem parlamentu, to ne pomeni ali imajo župani, ki imajo manjše občine, čas sedeti v
               tem parlamentu. To ne pomeni oziroma nima nobene zveze s tem, da nekateri ministri
               predavajo tudi na fakultetah. Saj tudi poslanci lahko predavajo na fakultetah. To s
               tem nima nobene zveze. SDS pravi, da ni pravi čas, zato bom obrazložila svoj glas
               tudi glede tega. Nikoli očitno ne bo pravi čas, da bomo sprejeli ta zakon. Sedmič ga
               imamo sedaj pred nami. Lahko bi ga sprejeli v časih, ko je tej državi šlo zelo dobro,
               ko je bila gospodarska rast izjemno visoka, ko so živeli vsi v tej državi dobro,
               takrat je bil idealen čas za sprejetje tega zakona. Pa ga nismo sprejeli. Zato ga
               imamo danes v parlamentu sedmič. Jaz bom seveda ta zakon podprla, tako kot sem ga
               podprla že prejšnjikrat. Hvala.</p>
            </sp>
            <sp xml:id="SDZ5-Redna-28-2011-05-17.sp310">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Obrazložitev glasu, Ivan Grill.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp311">
               <speaker>IVAN GRILL:</speaker>
               <p>Hvala lepa.</p>
               <p>Seveda tega zakona ne bom podprl, in tudi sam nimam nobenega osebnega interesa ali pa
               težav s temi funkcijami. Je pa zanimivo nekaj, da so predlagatelji ali pa velika
               večina predlagateljev bivši župani, ki so bili poslanci in župani. In sedaj, ko vedo,
               da ne bodo več nikoli niti poslanci niti župani, so pa šli v pripravo tega zakona.
               Tukaj je tisti ključni razlog in tukaj je tisti glavni problem. Govorimo, da se tu
               pojavlja konflikt interesov. Kje? Naj mi nekdo pove, kje je bil do zdaj dokazan
               konflikt interesov med nekim županom in poslancem, ki je obe funkciji opravljal, v
               parlamentu in lokalni skupnosti. Tega seveda ni bilo. Vsak poslanec, če mu je kaj za
               svoje okolje, bo deloval lokalpatriotsko. Če kdo temu oporeka, verjetno ne bo več v
               naslednjem mandatu tu sedel. Zato smo tudi izvoljeni in imamo tak sistem, da smo
               porazdeljeni po volilnih okrajih.</p>
               <p>Naslednja stvar. Če je kaj nezdružljivega, je nezdružljivo to, da je župan lahko tudi
               direktor podjetij, da je lahko v raznih funkcijah, ki so pa resnično nezdružljive na
               lokalnem nivoju. V državi in lokalni samoupravi pa te nezdružljivosti ni nikjer
               neposredno povezane. Zato sem trdno prepričan, da je takšen zakon nepotreben. In če
               bi vsak izmed tistih poslancev, ki ste lobirali zdaj že dva, tri mesece, da bi dobili
               vse te podpise, namenil vsaj pet minut časa, da bi poiskal neko rešitev, da se
               potegnemo iz krize, sem prepričan, da bi na podlagi takih idej, ki jih imate ogromno,
               sicer so več ali manj prazne, mogoče dobili neko rešitev za nekaj novih delovnih
               mest. Tako pa izgubljamo čas po nepotrebnem. Jaz upam, da bo dovolj modrosti, da ta
               zakon ponovno pade in da se pripravi o nezdružljivosti kdaj v nadaljevanju nekaj bolj
               kompleksnega in celovitega, kjer se bo to na vseh področjih ustrezno uredilo.</p>
            </sp>
            <sp xml:id="SDZ5-Redna-28-2011-05-17.sp312">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Obrazložitev glasu, Franc Pukšič.</p>
            </sp>
            <sp xml:id="SDZ5-Redna-28-2011-05-17.sp313">
               <speaker>FRANC PUKŠIČ:</speaker>
               <p>Hvala lepa. Kolegice in kolegi!</p>
               <p>Na začetku naj povem, da tega zakona ne bom podprl, kot ga tudi do sedaj nikoli
               nisem. Ni pa res to, kar pravite, da je nezdružljiva funkcija v nasprotju z ustavo
               ali zakonom. Kolegice in kolegi, že zdavnaj, od leta 1996, imamo lokalno samoupravo
               in župane in od takrat naprej so župani tudi poslanci; dali bi na Ustavno sodišče in
               bi videli. Sicer je res, da vam je še vse, kar ste dali na Ustavno sodišče, le-to
               zavrnilo, zato ker ste to delali iz politikantskih namenov, ne pa iz vsebinskih.</p>
            </sp>
            <sp xml:id="SDZ5-Redna-28-2011-05-17.sp314">
               <speaker>PREDSEDNIK DR. PAVEL GANTAR:</speaker>
               <p>Gospod Pukšič, tudi za vas velja, brez polemik.</p>
            </sp>
            <sp xml:id="SDZ5-Redna-28-2011-05-17.sp315">
               <speaker>FRANC PUKŠIČ:</speaker>
               <p>Saj z nikomer ne polemiziram, ampak govorim, kakšne so bile odločitve in kakšni so
               bili predlogi.</p>
               <p>Ustavno sodišče je odločilo, da je treba v Državnem zboru izglasovati občino Ankaran.
               Trikrat smo jo poskušali, pa je nismo. Torej, v nasprotju z odločbo Ustavnega sodišča
               ste delali, kolegice in kolegi! Danes vas ponovno moti. Zakaj? Zato, ker pač
               enostavno radi polemizirate in politizirate. Kaj, če bi se vprašali, zakaj vsako leto
               2 milijardi evrov zadolžitev? Kaj, če bi se vprašali, kaj nam je že opozicija pred
               nekaj meseci, leti razlagala, da ne koristimo evropskih sredstev. Ne koristijo se. To
               so problemi. Brezposelnost. Ko smo imeli ministra za lokalno samoupravo, ki je bil
               župan, je v enem letu razpisal 300 milijonov. Sedaj pa imamo tri ministre oziroma
               četrtega že, pa niste bili sposobni 100 milijonov razpisati. Denar še vedno tam leži.
               Ja, raje ga boste pustili v Bruslju. Imamo ministre, ki so bili dobri profesorji, se
               strinjam, ampak očitno so "levi" za vodenje vlade, od predsednika vlade naprej. In še
               edino župani, ki stvari peljejo tako, kot jih je treba... <stage xml:id="SDZ5-Redna-28-2011-05-17.stage10">/ izklop mikrofona/</stage></p>
            </sp>
            <sp xml:id="SDZ5-Redna-28-2011-05-17.sp316">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Obrazložitev glasu v svojem imenu Janez Ribič.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp317">
               <speaker>JANEZ RIBIČ:</speaker>
               <p>Hvala. Spoštovani!</p>
               <p>Po sami vsebini sta funkciji združljivi, saj tako župan kot poslanec delata v javni
               upravi. Politika v lokalni skupnosti mora biti usklajena in v sinergiji s politiko na
               državni ravni, le tako lahko izpolnjuje potrebe in cilje ljudi. Politika mora biti v
               službi človeka. Zato v Slovenski ljudski stranki težko razumemo, da se v času, ko
               imamo v Sloveniji toliko resnih problemov in so ljudje v vedno večji stiski, del
               politike tako zavzeto ukvarja s tem problemom. To je dejansko problem nas, ki smo tak
               izziv sprejeli in obe funkciji opravljamo na račun svojega prostega časa in pogosto
               tudi na račun svojega zdravja. V zadnjem času namreč povsem jasno vidimo, da se v
               Sloveniji glavni konflikti med raznimi lobiji in interesnimi skupinami odvijajo na
               višjih ravneh, kot je lokalna, in pametneje bi bilo, da na tem področju bolj
               prilagodimo zakonodajo, ne pa v županih poslancih iskati dežurne krivce. Zakona ne
               bom podprl.</p>
            </sp>
            <sp xml:id="SDZ5-Redna-28-2011-05-17.sp318">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Obrazložitev glasu v svojem imenu Zvonko Černač.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp319">
               <speaker>ZVONKO ČERNAČ:</speaker>
               <p>Ogromno je razlogov, zakaj je treba biti proti; ker je samo dve minuti časa, naj
               povem samo nekaj najpomembnejših. Slovenija ima evropsko primerljiv sistem na tem
               področju. To izhaja tudi iz obrazložitve, ki jo je predlagatelj predložil k tej
               noveli. Če uveljavimo to, kar predlagate, se bomo primerjali z Grčijo. Aali se res
               želi Slovenija primerjati z Grčijo, ali gre res Slovenija po poti Grčije tudi na vseh
               ostalih področjih, ne samo na področju javnofinančne luknje, ki je vedno večja? O
               poslancih in o županih odločajo ljudje na neposrednih volitvah in ljudje so tisti, ki
               se odločijo, ali nekomu zaupajo, da opravlja eno ali drugo funkcijo. Kaj je s tem
               narobe? Narobe bi bilo pravico ljudi omejevati tako, kot vi počnete s to novelo
               zakona. Zakaj torej to počnete? Zaradi tega, ker želite v kombinaciji s spremembo
               volilnega zakona...</p>
            </sp>
            <sp xml:id="SDZ5-Redna-28-2011-05-17.sp320">
               <speaker>PREDSEDNIK DR. PAVEL GANTAR:</speaker>
               <p>Kolega Černač, brez polemike. Ne naslavljati drugih, brez polemike!</p>
            </sp>
            <sp xml:id="SDZ5-Redna-28-2011-05-17.sp321">
               <speaker>ZVONKO ČERNAČ:</speaker>
               <p>Zakaj je treba biti proti? Treba je biti proti zaradi tega, ker naj bi se z novelo
               volilnega zakona uzakonil sistem, po katerem boste v Državni zbor pripeljali samo
               elito iz Ljubljane. To je edini namen, ki ga zasleduje ta novela, zaradi tega je
               treba biti proti, ne enkrat, trikrat je treba biti proti takemu zakonu. Ko pa bo
               zakon urejal na ustrezen način delovanje institucije Državnega zbora, Državnega sveta
               in vseh ostalih institucij tako, kot velja to v primerljivih evropskih državah, potem
               pa bo tudi Slovenija zrela za novelo zakonodaje na tem področju. Na tak način, kot
               predlagate sedaj, ko ste sami v nasprotju z lastnimi obrazložitvami, pa tega ni
               mogoče podpreti. Mislim, da je narobe, da pridemo do elitizma v Državnem zboru.
               Državni zbor mora tudi v bodoče izražati strukturo celotnega slovenskega prostora,
               zato bom proti temu zakonu.</p>
            </sp>
            <sp xml:id="SDZ5-Redna-28-2011-05-17.sp322">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Ker je še interes, prosim za prijavo oziroma odpiram prijavo. Obrazložitev glasu v
               svojem imenu France Cukjati.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp323">
               <speaker>FRANCE CUKJATI:</speaker>
               <p>Hvala za besedo.</p>
               <p>Nekaj mesecev nazaj enkrat, ko sem tudi jaz kot podpredsednik vodil Državni zbor, je
               bila razprava, ne spomnim se točno, o katerem zakonu, spomnim se samo, da je nekdo
               ocenil kot sramoto za poslance, da so na delovnem telesu govorili samo tisti
               poslanci, ki so obenem župani, drugi pa nič; in v Državnem zboru, ravno tako pri
               amandmajih, v glavnem samo tisti, ki so tudi župani. Pa sem se vprašal, kako, zakaj
               je do tega prišlo, in sem videl, da je šlo za tematiko, ki pač sodi na tisto
               področje, ki ga poznajo, oprostite, v glavnem samo tisti, ki so župani ali so nekoč
               bili župani. Problematike, ki zadevajo striktno občine, komunalo, lokalno samoupravo,
               poznajo najbolje župani. Mi poslanci smo tisti, ki naj bi čutenje naroda prinesli v
               Državni zbor in govorili o stvareh, ki jih poznamo in jih čutimo na svoji koži. Če
               župane izženemo, tega ne bo več. In veliko področje bo brez ustreznega zastopstva v
               Državnem zboru. Zato bom jaz glasoval proti. Glasoval bom pa v tistem trenutku za, ko
               bo Državni svet se spremenil v svet pokrajin, lokalne samouprave, in bo imel več
               zakonodajne vloge v postopkih sprejemanja predvsem take zakonodaje, ki zadeva lokalno
               samoupravo. Hvala.</p>
            </sp>
            <sp xml:id="SDZ5-Redna-28-2011-05-17.sp324">
               <speaker>PREDSEDNIK DR. PAVEL GANTAR:</speaker>
               <p>Obrazložitev glasu v svojem imenu Franc Bogovič.</p>
            </sp>
            <sp xml:id="SDZ5-Redna-28-2011-05-17.sp325">
               <speaker>FRANC BOGOVIČ:</speaker>
               <p>Glasoval bom proti temu zakonu, ker gre za klasično politično vprašanje.</p>
               <p>Ustavnopravnim strokovnjakom želim povedati to, da so lahko v Avstriji v parlamentu,
               v Nemčiji v badenwürttemberškem, bavarskem, parlamentu, v belgijskem, današnji
               predsednik vlade Danske je kot župan-poslanec spremenil lokalno samoupravo, kar bi
               bilo mogoče treba tudi pri nas.</p>
               <p>Kaj prinašajo župani v Državni zbor? Smo zadnji, ki se resnično borimo proti
               centralizaciji, ne glede na to, ali sedimo tu na levi strani ali na vaši desni.
               Prinašamo izkušnje iz realnega življenja, predvsem pa prinašamo to, kar je ta država
               izgubila, zakon zdrave kmečke pameti. In zato mislim, da bi bilo prav, da se glas
               preprostega človeka, včasih velikokrat poniževanega od političnih elit, sliši v
               Državnem zboru. Kakšen je položaj poslanca? Sam sem bil župan, ko nisem bil poslanec.
               Sedaj, ko sem poslanec, imam velike težave, da ubranim to, kar si je neko okolje
               uspelo pridobiti z istim županom, ko ni bil poslanec. Mislim, da ima ljubljanski
               župan precej boljše pogoje, kot jih imamo opozicijski poslanci. In kdo so naši pravi
               sodniki, spoštovane kolegice in kolegi? Volivke in volivci. Smo redki, poleg
               predsednika države, ki gremo na volitve. Lansko jesen nas je nekaj šlo tudi takšnih,
               ki smo bili že na funkciji župana. Verjemite in zaupajte tem volivcem, kajti to so
               pravi sodniki. Bojim se, da je z vaše strani predvsem bitka zaradi tega, ker ste
               izgubili pri teh sodnikih zaupanje. Imam pa vprašanje za vse: Kako to, da ste toliko
               županov vabili na liste za kandidaturo pri zadnjih državnozborskih volitvah? Mislim,
               da imate tudi danes z nekaterimi zelo resne probleme, kajti to je za moje pojme nek
               višek dvoličnosti. Sam moram reči, da, kot sem že dejal, bom glasoval proti temu
               zakonu. In mislim, da s tem, ko boste po vsej verjetnosti to sprejeli, ne boste kaj
               dobrega prinesli Republiki Sloveniji, tako kot se že ni kaj dobrega zgodilo v zadnjih
               dveh letih.</p>
            </sp>
            <sp xml:id="SDZ5-Redna-28-2011-05-17.sp326">
               <speaker>PREDSEDNIK DR. PAVEL GANTAR:</speaker>
               <p>Obrazložitev glasu v svojem imenu Zvonko Lah.</p>
            </sp>
            <sp xml:id="SDZ5-Redna-28-2011-05-17.sp327">
               <speaker>ZVONKO LAH:</speaker>
               <p>Hvala za besedo.</p>
               <p>Glasoval bom proti temu zakonu.</p>
               <p>Zakaj? Zato, ker ves čas v tem mandatu občutimo težnjo po centralizaciji. Zato, ker
               tisti projekti za črpanje kohezijskih sredstev, ki so jih pripravile občine, stojijo.
               Na področju ravnanja z odpadki, na področju vodooskrbe, odvajanja in čiščenje
               komunalnih voda. Ti projekti se namenoma blokirajo. Naprej naj bi šli samo državni
               projekti. Kar nekaj je že bilo zakonov v to smer pripravljenih, v smer
               centralizacije. Glasoval bom proti tudi zaradi tega, ker temu zakonu sledi zakon o
               ukinitvi volilnih okrajev. Če se bojite županov v parlamentu; že sedaj lahko
               ugotavljamo, da je malo poslancev županov primestnih občin oziroma tistih občin, ki
               so ob velikih mestih. Župani-poslanci so predvsem z obrobij: Koroške, Bele krajine.
               Povejte mi, če se volilni okraji ukinejo, ali bo Bela krajina ali Zasavje še imelo
               poslanca? Mislim, da nič več. Vsi poslanci bodo iz centrov, iz večjih mest, mestnih
               občin. In tukaj bomo gledali poslance iz časov črno-belih televizorjev, kot pravijo
               nekateri, samo da bodo sedeli notri in bodo glasovali za Ljubljano, za
               centralizacijo. Kaj bo z lokalno samoupravo takrat? Tako, kot so govorili moji
               predhodniki, župani najbolj vemo, kaj potrebujejo od osnovnih dobrin ljudje na
               periferiji. Kaj bo s skladnim regionalnim razvojem? Samo besede, brez dejanj. Denarja
               ne bo na podeželje in mislim, da, če ta zakon gre skupaj...</p>
            </sp>
            <sp xml:id="SDZ5-Redna-28-2011-05-17.sp328">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Proceduralni predlog imate? Ne. Če želite obrazložiti glas, razprave ni, obrazlaganje
               glasu. Prosim za prijavo. Obrazložitev glasu v svojem imenu Milenko Ziherl.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp329">
               <speaker>MILENKO ZIHERL:</speaker>
               <p>Hvala lepa.</p>
               <p>Glasoval bom proti.</p>
               <p>Predvsem me navaja na to tudi misel, ki mi jo je že v preteklosti izrekel eden od
               mojih poslanskih kolegov. Namreč, na vsakokratnih volitvah bodo volivci se odločili o
               združljivosti in nezdružljivosti. Nekje bodo ocenili, da je koristno, če tudi župana
               pošljejo v Ljubljano, kot se temu v žargonu reče. Nekje bodo ocenili, da je občina
               drugače konstituirana, da ima drugačne probleme, da se za zahtevane naloge zahtevata
               dva človeka. Torej, če je možno, da se dobi poslanca v eni osebi, župana pa v drugi
               osebi. Volivci, kot vemo, imajo vedno prav in zato je treba spoštovati njihovo voljo.
               In sedaj nekako na hitrico spraviti zakon, ki je doživel vedno enako usodo, skozi
               parlament, da bi pač prikrivali vse ostalo in seveda v ljudeh vzbujali negativno
               energijo, nezaupanje v demokratični sistem in vse podobno, samo da ne bi videli
               glavnega, namreč potapljajoče se barke. Predsednik Vlade je nekoč že rekel, da smo v
               istem čolnu, ki vedno bolj postaja podoben podmornici. Torej razmišljati in pa na
               silo privleči zakone, ki rabijo resen razmislek in tehtno razpravo, vsekakor ni
               umestno.</p>
               <p>Še enkrat. Volivci naj odločijo, če je neka oseba, nek župan lahko še poslanec, ali
               pa mu to možnost odvzamejo. Kdor ima dobro organizirano, mislim, saj prakse
               dokazujejo, da je lahko uspešen na obeh področjih. Kajti ljudje, volivci so mu tako
               zaupali. Glasoval bom proti.</p>
            </sp>
            <sp xml:id="SDZ5-Redna-28-2011-05-17.sp330">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Obrazložitev glasu v svojem imenu, Jože Tanko.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp331">
               <speaker>JOŽE TANKO:</speaker>
               <p>Hvala lepa.</p>
               <p>Udeležba koalicije pri tem glasovanju o nezdružljivosti funkcij je večja, kot je bila
               takrat, ko smo potrjevali vlado ali pa sprejemali zadnji proračun.</p>
            </sp>
            <sp xml:id="SDZ5-Redna-28-2011-05-17.sp332">
               <speaker>PREDSEDNIK DR. PAVEL GANTAR:</speaker>
               <p>Kolega Tanko, obrazložitev glasu.</p>
            </sp>
            <sp xml:id="SDZ5-Redna-28-2011-05-17.sp333">
               <speaker>JOŽE TANKO:</speaker>
               <p>Kar zadeva pa obrazložitev, pa povedo največ predlagatelji tega zakona, ki so v
               obrazložitvi dali primerjalno analizo in zapisali, da v Avstriji samo župani večjih
               občin ne morejo biti poslanci deželnega ali zveznega parlamenta. V Franciji so župani
               lahko poslanci nacionalne skupščine. Isto velja za Italijo. Samo župani večjih mest
               ne smejo biti, opravljati drugih voljenih funkcij. Skratka, in ko smo mi predlagali
               to rešitev, jo je koalicija zavrnila in se je oprla na rešitev, ki je v tem zakonu,
               ki velja v Grčiji in žal, tako kot je bilo rečeno, tudi pri teh rešitvah gremo v ta
               grški scenariji.</p>
               <p>Je pa problem tudi naslednji. Jaz mislim, da je tu, v Državnem zboru, veliko
               sprenevedanja. Tisti podpisniki te nezdružljivosti, ki so tudi funkcionarji na
               lokalni ravni, župani, bi mirne duše lahko odstopili, če ne zmorejo opravljati obeh
               funkcij kvalitetno in v nacionalnem interesu. Pa imamo tu primere, ko je nekdo
               poslanec, ko je nekdo župan, ko je nekdo član sveta krajevne skupnosti, najbrž je
               član treh ali štirih društev in kakšne civilne iniciative in istočasno opravlja še
               petinsko delo. Imamo tak primer v Državnem zboru. Dejansko gre tu za velik problem in
               veliko sprenevedanje. Tisti, ki so taki funkcionarji in se podpišejo pod tak zakon,
               bi lahko sami s svojim zgledom najbrž največ naredili in ne razumem, da bodo nekateri
               kljub temu, da bo ta zakon sprejet, da govorite o teh konfliktih interesov še kar
               naprej, opravljali svoje županske funkcije tudi v primeru, če bo ta zakon sprejet. To
               je najbrž nedostojno.</p>
            </sp>
            <sp xml:id="SDZ5-Redna-28-2011-05-17.sp334">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Obrazložitev glasu v svojem imenu, Mirko Brulc.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp335">
               <speaker>MIRKO BRULC:</speaker>
               <p>Glasoval bom za ta zakon.</p>
               <p>Sem eden od tistih, ki sem prišel v parlament kot župan in sedaj sem samo poslanec
               in, če vidite ali ne, približno od 9. do 18. ure sem v parlamentu, petih odborih,
               takrat, ko nimamo seje Državnega zbora. Varanje je volivcev to, če rečeš, da lahko
               opravljaš dve tako pomembni funkciji. Tudi župan majhne občine je pomembna funkcija,
               je potrebno, da si med volivci itd., in opravljati dve taki funkciji, ni možno z zelo
               kvalitetnim in korektnim delom. Jaz sem prepričan, da to vsi veste, ki ste poslanci
               in župani. Tudi razlaga, da se ostali, ki niso župani, ne znajo oglašati, ne
               razpravljajo, ne obvladajo zadev; mislim, da je to potem odvisno od človeka, ki je
               prišel v parlament z izkušnjami, takimi in drugačnimi. Seveda se strinjam, da je
               Državni svet treba spremeniti v sistem tak, da bodo tam imeli župani besedo. Vendar v
               parlamentu bi morali biti enakopravni vsi. Župani imajo prednost v tem, da lahko tudi
               volivcem rečejo, "če bom še poslanec, bom v lokalno skupnost prinesel še kaj več", in
               zato so tudi volitve. Kolega iz Bovca to točno ve. Hvala.</p>
            </sp>
            <sp xml:id="SDZ5-Redna-28-2011-05-17.sp336">
               <speaker>PREDSEDNIK DR. PAVEL GANTAR:</speaker>
               <p>Brez polemik, seveda.</p>
               <p>Mag. Borut Sajovic, prosim, obrazložitev glasu.</p>
            </sp>
            <sp xml:id="SDZ5-Redna-28-2011-05-17.sp337">
               <speaker>MAG. BORUT SAJOVIC:</speaker>
               <p>Hvala lepa, predsednik.</p>
               <p>Tako, kot že dvakrat do sedaj, ko smo o tem glasovali, bom zakon tudi tokrat podprl.
               Veliko je razlogov, zakaj ti dve funkciji naj gresta narazen, tako kot je na drugi
               strani tudi veliko razlogov, zakaj je to za parlament dobro. Me pa, moram reči, da pa
               prizadene in pa žali hujskaška debata, ki se je v zadnjem mesecu, mesecu in pol
               razvila v Sloveniji. Slovenski župani vseh 220 občin si tega nismo zaslužili, še manj
               pa etiket, ki so se nalepile na župane in poslance v zadnjem tednu ali pa mesecu, da
               naj bi bil motiv zaslužkarstvo. Občina, iz katere prihajam, ima 16 tisoč prebivalcev,
               plača župana oziroma nagrada je tisoč 312 evrov. Številni direktorji javnih zavodov
               bi tudi od polne plače župana zaslužili bistveno več. Direktorji že manjših
               zdravstvenih domov zaslužijo kakšen trikratnik, štirikratnik plače župana. Če bi
               sešteli ure, ki se jih opravi, sobote, nedelje, praznike, takrat ko potekajo
               obveznosti, garantiram, da večina delavcev v komunalnem podjetju, ki delajo na cestah
               ali na smeteh, na urni postavki zasluži več. Prav je, številni so razlogi, da se to
               razdruži, jaz sem prepričan, da se danes tudi bo, tudi z mojim glasom, ampak
               slovenski župani vodimo občine v veliki večini dobro in uspešno in si seveda
               medijskega linča in pa ponižujoče debate nismo zaslužili. Hvala lepa.</p>
            </sp>
            <sp xml:id="SDZ5-Redna-28-2011-05-17.sp338">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Obrazložitev glasu v svojem imenu, Matevž Frangež.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp339">
               <speaker>MATEVŽ FRANGEŽ:</speaker>
               <p>Ob prvem poskusu v tem mandatu, v šestem zaporednem poskusu ločitve obeh funkcij v
               zgodovini samostojne Slovenije, sem bil goreč pristaš nezdružljivosti obeh funkcij.
               Priznam, da me je s časom ta gorečnost nekoliko minila. Predvsem iz enega razloga;
               jaz sem poslanec slaba tri leta in zdi se mi, da je ta parlament pogosto nekoliko
               odtujen od resničnosti na ulicah širom po tej Sloveniji. Tega ne vzemite kot nujno
               slabo, veliko svojega časa, veliko svojega truda vlagamo v delo tukaj, in še mnogi
               ponedeljki so nam zaradi organizacije dela v Državnem zboru prikrajšani za to, da jih
               vlagamo v delo v svojih lokalnih okoljih.</p>
               <p>Zdi se mi, da te odtujenosti ni opaziti pri županih, ki so hkrati tudi poslanci, da
               imajo zelo dober stik s terenom, da imajo zelo dober stik z realnostjo in s problemi
               na svojih območjih. In jaz pri njih to cenim. Vendar bom danes ostal zvest svojemu
               podpisu, ostal bom zvest dosedanjim stališčem, hkrati pa želim posvariti pred neko
               dogmo, da so samo župani v tem Državnem zboru varuhi lokalnih interesov. Jaz sem
               zastopnik vsega ljudstva, ampak jaz Slovenijo črpam v Mariboru, v Mariboru
               prepoznavam, kaj Slovenija o nekih stvareh misli, v Mariboru prepoznavam to, kaj je
               pogled in smer, kot jo čuti narod. In zato ostajam tudi poslanec Maribora. In ko bomo
               to popkovino prerezali, bomo samo poslabšali prisotnost, ki bi jo parlament moral
               imeti med ljudmi in med njihovimi problemi, zaradi katerih smo tukaj, da jih vendarle
               rešujemo.</p>
            </sp>
            <sp xml:id="SDZ5-Redna-28-2011-05-17.sp340">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo. Glasovanje teče. Navzočih je 86 poslank in poslancev, za je glasovalo 48,
               proti 36.</p>
               <p><stage xml:id="SDZ5-Redna-28-2011-05-17.stage11">(Za je glasovalo 48.)</stage> <stage xml:id="SDZ5-Redna-28-2011-05-17.stage12">(Proti 36.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda. <title xml:id="SDZ5-Redna-28-2011-05-17.title9">Nadaljujemo s prekinjeno 13. točko
                  dnevnega reda, to je z drugo obravnavo Predloga družinskega zakonika v okviru
                  rednega postopka.</title>
               </p>
               <p>Prehajamo na odločanje o vloženih amandmajih, ki ga bomo opravili na podlagi pregleda
               vloženih amandmajev z dne 16. 5. 2011.</p>
               <p>Prehajamo k 3. členu in odločamo o amandmaju Poslanske skupine SDS k 3. členu.</p>
               <p>Glasujemo. Glasovanje teče. Navzočih je 83 poslank in poslancev, za je glasovalo 35,
               proti 46.</p>
               <p><stage xml:id="SDZ5-Redna-28-2011-05-17.stage13">(Za je glasovalo 35.)</stage> <stage xml:id="SDZ5-Redna-28-2011-05-17.stage14">(Proti 46.)</stage></p>
               <p>Ugotavljam, da amandma ni sprejet.</p>
               <p>Prehajamo k 4. členu in odločamo o amandmaju Poslanske skupine SDS k 4. členu.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 41,
               proti 40.</p>
               <p><stage xml:id="SDZ5-Redna-28-2011-05-17.stage15">(Za je glasovalo 41.)</stage> <stage xml:id="SDZ5-Redna-28-2011-05-17.stage16">(Proti 40.)</stage></p>
               <p>Ugotavljam, da amandma ni sprejet. Je sprejet. Pardon, pardon. Ugotavljam, da je
               amandma sprejet, se opravičujem. Amandma je sprejet.</p>
               <p>Prehajamo k 4.a členu in glasujemo o amandmaju Poslanske skupine SDS k 4.a členu.
               Hkrati vas opozarjam, da je amandma vsebinsko povezan z amandmajem istega
               predlagatelja k 111.a členu pod številka 1. Če ta amandma ne bo sprejet, je amandma k
               111.a členu pod številko 1 istega predlagatelja brezpredmeten.</p>
               <p>Glasujemo. Glasovanje teče. Navzočih je 84 poslank in poslancev, za je glasoval 37,
               proti 44.</p>
               <p><stage xml:id="SDZ5-Redna-28-2011-05-17.stage17">(Za je glasovalo 37.)</stage> <stage xml:id="SDZ5-Redna-28-2011-05-17.stage18">(Proti 44.)</stage></p>
               <p>Ugotavljam, da amandma ni sprejet.</p>
               <p>S tem je amandma pod številko 1 k 111.a členu brezpredmeten.</p>
               <p>Prehajamo k 4.b členu in glasujemo o amandmaju Poslanske skupine SDS k 4.b členu.</p>
               <p>Glasujemo. Glasovanje teče. Navzočih je 84 poslank in poslancev, za je glasovalo 38,
               proti 45.</p>
               <p><stage xml:id="SDZ5-Redna-28-2011-05-17.stage19">(Za je glasovalo 38.)</stage> <stage xml:id="SDZ5-Redna-28-2011-05-17.stage20">(Proti 45.)</stage></p>
               <p>Ugotavljam, da amandma ni sprejet.</p>
               <p>Prehajamo k 7. členu in glasujemo o amandmaju Poslanske skupine SDS k 7. členu.</p>
               <p>Glasujemo. Glasovanje teče. Navzočih je 84 poslank in poslancev, za je glasovalo 38,
               proti 41.</p>
               <p><stage xml:id="SDZ5-Redna-28-2011-05-17.stage21">(Za je glasovalo 38.)</stage> <stage xml:id="SDZ5-Redna-28-2011-05-17.stage22">(Proti 41.)</stage></p>
               <p>Ugotavljam, da amandma ni sprejet.</p>
               <p>Prehajamo k 93. členu in glasujemo o amandmaju poslanskih skupin SD, Zares in DeSUS k
               93. členu.</p>
               <p>Glasujemo. Glasovanje teče. Navzočih je 86 poslank in poslancev, za je glasovalo 56,
               proti 2.</p>
               <p><stage xml:id="SDZ5-Redna-28-2011-05-17.stage23">(Za je glasovalo 56.)</stage> <stage xml:id="SDZ5-Redna-28-2011-05-17.stage24">(Proti 2.)</stage></p>
               <p>Ugotavljam, da je amandma sprejet.</p>
               <p>Prehajamo k 104. členu in glasujemo o amandmaju poslanskih skupin SD, Zares in DeSUS
               k 104. členu.</p>
               <p>Glasujemo. Glasovanje teče. Navzočih je 84 poslank in poslancev, za je glasovalo 53,
               proti 2.</p>
               <p><stage xml:id="SDZ5-Redna-28-2011-05-17.stage25">(Za je glasovalo 53)</stage> <stage xml:id="SDZ5-Redna-28-2011-05-17.stage26">(Proti 2.)</stage></p>
               <p>Ugotavljam, da je amandma sprejet.</p>
               <p>Prehajamo k 109. členu in glasujemo o amandmaju poslanskih skupin SD, Zares in DeSUS
               k 109. členu.</p>
               <p>Glasujemo. Glasovanje teče. Navzočih je 86 poslank in poslancev, za je glasovalo 56,
               proti 1.</p>
               <p><stage xml:id="SDZ5-Redna-28-2011-05-17.stage27">(Za je glasovalo 56.)</stage> <stage xml:id="SDZ5-Redna-28-2011-05-17.stage28">(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo k 111.a členu. Prvi amandma pod številko 1 je brezpredmeten, zato odločamo
               o amandmaju pod številko 2, poslanskih skupin SD, Zares in DeSUS k 111.a členu.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 44,
               proti 8.</p>
               <p><stage xml:id="SDZ5-Redna-28-2011-05-17.stage29">(Za je glasovalo 44.)</stage> <stage xml:id="SDZ5-Redna-28-2011-05-17.stage30">(Proti 8.)</stage></p>
               <p>Ugotavljam, da je amandma sprejet.</p>
               <p>Prehajamo k 136. členu in glasujemo o amandmaju poslanskih skupin SD, Zares in DeSUS
               k 136. členu.</p>
               <p>Glasujemo. Glasovanje teče. Navzočih je 84 poslank in poslancev, za je glasovalo 53,
               proti 1.</p>
               <p><stage xml:id="SDZ5-Redna-28-2011-05-17.stage31">(Za je glasovalo 53.)</stage> <stage xml:id="SDZ5-Redna-28-2011-05-17.stage32">(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo k 137. členu in glasujemo o amandmaju poslanskih skupin SD, Zares in DeSUS
               k 137. členu.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 53,
               proti 23.</p>
               <p><stage xml:id="SDZ5-Redna-28-2011-05-17.stage33">(Za je glasovalo 53.)</stage> <stage xml:id="SDZ5-Redna-28-2011-05-17.stage34">(Proti 23.)</stage></p>
               <p>Ugotavljam, da je amandma sprejet.</p>
               <p>Prehajamo k 143. členu in glasujemo o amandmaju Poslanske skupine SDS k 143.
               členu.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 43,
               proti 39.</p>
               <p><stage xml:id="SDZ5-Redna-28-2011-05-17.stage35">(Za je glasovalo 43.)</stage> <stage xml:id="SDZ5-Redna-28-2011-05-17.stage36">(Proti 39.)</stage></p>
               <p>Ugotavljam, da je amandma sprejet.</p>
               <p>Prehajamo k 160. členu in glasujemo o amandmaju poslanskih skupin SD, Zares in DeSUS
               k 160. členu.</p>
               <p>Glasujemo. Glasovanje teče. Navzočih je 84 poslank in poslancev, za je glasovalo 53,
               proti 1.</p>
               <p><stage xml:id="SDZ5-Redna-28-2011-05-17.stage37">(Za je glasovalo 53.)</stage> <stage xml:id="SDZ5-Redna-28-2011-05-17.stage38">(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo k 161. členu in glasujemo o amandmaju poslanskih skupin SD, Zares in DeSUS
               k 161. členu.</p>
               <p>Glasujemo. Glasovanje teče. Navzočih je 83 poslank in poslancev, za je glasovalo 53,
               proti 1.</p>
               <p><stage xml:id="SDZ5-Redna-28-2011-05-17.stage39">(Za je glasovalo 53.)</stage> <stage xml:id="SDZ5-Redna-28-2011-05-17.stage40">(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo k 162. členu in glasujemo o amandmaju poslanskih skupin SD, Zares in DeSUS
               k 162. členu.</p>
               <p>Glasujemo. Glasovanje teče. Navzočih je 84 poslank in poslancev, za je glasovalo 54,
               proti 1.</p>
               <p><stage xml:id="SDZ5-Redna-28-2011-05-17.stage41">(Za je glasovalo 54.)</stage> <stage xml:id="SDZ5-Redna-28-2011-05-17.stage42">(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo k 169. členu, glasujemo o amandmaju poslanskih skupin SD, Zares in DeSUS k
               169. členu.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 55,
               proti 1.</p>
               <p><stage xml:id="SDZ5-Redna-28-2011-05-17.stage43">(Za je glasovalo 55.)</stage> <stage xml:id="SDZ5-Redna-28-2011-05-17.stage44">(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo k 173. členu in glasujemo o amandmaju poslanskih skupin SD, Zares in DeSUS
               k 173. členu.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 55,
               proti 1.</p>
               <p><stage xml:id="SDZ5-Redna-28-2011-05-17.stage45">(Za je glasovalo 55.)</stage> <stage xml:id="SDZ5-Redna-28-2011-05-17.stage46">(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo k 175. členu in glasujemo o amandmaju poslanskih skupin SD, Zares in
               DeSUS.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 55,
               proti 1.</p>
               <p><stage xml:id="SDZ5-Redna-28-2011-05-17.stage47">(Za je glasovalo 55.)</stage> <stage xml:id="SDZ5-Redna-28-2011-05-17.stage48">(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo k 176. členu in glasujemo o amandmaju poslanskih skupin SD, Zares in DeSUS
               k 176. členu.</p>
               <p>Glasujemo. Glasovanje teče. Navzočih je 86 poslank in poslancev, za je glasovalo 55,
               proti 2.</p>
               <p><stage xml:id="SDZ5-Redna-28-2011-05-17.stage49">(Za je glasovalo 55.)</stage> <stage xml:id="SDZ5-Redna-28-2011-05-17.stage50">(Proti 2.)</stage></p>
               <p>Ugotavljam, da je amandma sprejet.</p>
               <p>Prehajamo k 177. členu in k amandmaju poslanskih skupin SD, Zares in DeSUS.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 55,
               proti 1.</p>
               <p><stage xml:id="SDZ5-Redna-28-2011-05-17.stage51">(Za je glasovalo 55.)</stage> <stage xml:id="SDZ5-Redna-28-2011-05-17.stage52">(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo k 178. členu in glasujemo o amandmaju poslanskih skupin SD, Zares in DeSUS
               k 178. členu.</p>
               <p>Glasujemo. Glasovanje teče. Navzočih je 86 poslank in poslancev, za je glasovalo 55,
               proti 1.</p>
               <p><stage xml:id="SDZ5-Redna-28-2011-05-17.stage53">(Za je glasovalo 55.)</stage> <stage xml:id="SDZ5-Redna-28-2011-05-17.stage54">(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo k 180. členu in glasujemo o amandmaju poslanskih skupin SD, Zares in DeSUS
               k 180. členu.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 54,
               proti 2.</p>
               <p><stage xml:id="SDZ5-Redna-28-2011-05-17.stage55">(Za je glasovalo 54.)</stage> <stage xml:id="SDZ5-Redna-28-2011-05-17.stage56">(Proti 2.)</stage></p>
               <p>Ugotavljam, da je amandma sprejet.</p>
               <p>Prehajamo k 213. členu in glasujemo o amandmaju Poslanske skupine SDS k 213. členu.
               Pri tem opozarjam, da je amandma vsebinsko povezan z amandmajem istega predlagatelja
               k 227.a členu. Če ta amandma ne bo sprejet, je amandma istega predlagatelja k 227.a
               členu brezpredmeten.</p>
               <p>Glasujemo. Glasovanje teče. Navzočih je 84 poslank in poslancev, za je glasovalo 31,
               proti 47.</p>
               <p><stage xml:id="SDZ5-Redna-28-2011-05-17.stage57">(Za je glasovalo 31.)</stage> <stage xml:id="SDZ5-Redna-28-2011-05-17.stage58">(Proti 47.)</stage></p>
               <p>Ugotavljam, da amandma ni sprejet.</p>
               <p>S tem je amandma istega predlagatelja k 227.a članu brezpredmeten.</p>
               <p>Prehajamo k 214. členu in glasujemo o amandmaju poslanskih skupin SD, Zares in DeSUS
               k 214. členu.</p>
               <p>Glasujemo. Glasovanje teče. Navzočih je 84 poslank in poslancev, za je glasovalo 52,
               proti nihče.</p>
               <p><stage xml:id="SDZ5-Redna-28-2011-05-17.stage59">(Za je glasovalo 52.)</stage> <stage xml:id="SDZ5-Redna-28-2011-05-17.stage60">(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo k 215. členu in glasujemo o amandmaju k naslovu. Predlagatelj je Poslanska
               skupina SDS.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 39,
               proti 45.</p>
               <p><stage xml:id="SDZ5-Redna-28-2011-05-17.stage61">(Za je glasovalo 39.)</stage> <stage xml:id="SDZ5-Redna-28-2011-05-17.stage62">(Proti 45.)</stage></p>
               <p>Ugotavljam, da amandma ni sprejet.</p>
               <p>Prehajamo k 215. členu in glasujemo o amandmaju Poslanske skupine SDS k 215.
               členu.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 41,
               proti 42.</p>
               <p><stage xml:id="SDZ5-Redna-28-2011-05-17.stage63">(Za je glasovalo 41.)</stage> <stage xml:id="SDZ5-Redna-28-2011-05-17.stage64">(Proti 42.)</stage></p>
               <p>Ugotavljam, da amandma ni sprejet.</p>
               <p>Prehajamo k 222. členu in glasujemo o amandmaju poslanskih skupin SD, Zares in DeSUS
               k 222. členu.</p>
               <p>Glasujemo. Glasovanje teče. Navzočih je 84 poslank in poslancev, za je glasovalo 53,
               proti 1.</p>
               <p><stage xml:id="SDZ5-Redna-28-2011-05-17.stage65">(Za je glasovalo 53.)</stage> <stage xml:id="SDZ5-Redna-28-2011-05-17.stage66">(Proti eden.)</stage></p>
               <p>Ugotavljam, da je amandma sprejet.</p>
               <p>Amandma k 227.a členu je brezpredmeten.</p>
               <p>Prehajamo k 285. členu in glasujemo o amandmaju poslanskih skupin SD, Zares in DeSUS
               k 285. členu.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 52,
               proti 2.</p>
               <p><stage xml:id="SDZ5-Redna-28-2011-05-17.stage67">(Za je glasovalo 52.)</stage> <stage xml:id="SDZ5-Redna-28-2011-05-17.stage68">(Proti 2.)</stage></p>
               <p>Ugotavljam, da je amandma sprejet.</p>
               <p>Prehajamo k 298. členu in glasujemo o amandmaju poslanskih skupin SD, Zares in DeSUS
               k 298. členu.</p>
               <p>Glasujemo. Glasovanje teče. Navzočih je 85 poslank in poslancev, za je glasovalo 54,
               proti nihče.</p>
               <p><stage xml:id="SDZ5-Redna-28-2011-05-17.stage69">(Za je glasovalo 54.)</stage> <stage xml:id="SDZ5-Redna-28-2011-05-17.stage70">(Proti nihče.)</stage></p>
               <p>Ugotavljam, da je amandma sprejet.</p>
               <p>Zaključili smo odločanje o amandmajih.</p>
               <p>S tem zaključujem drugo obravnavo predloga zakonika.</p>
               <p>Državni zbor bo tretjo obravnavo predloga zakonika opravil na naslednji seji. Na
               podlagi tretjega odstavka 137. člena Poslovnika Državnega zbora predlagam Državnemu
               zboru, da sprejme naslednji sklep: Predlog družinskega zakonika za tretjo obravnavo
               pripravi Vlada Republike Slovenije.</p>
               <p>Glasujemo. Glasovanje teče. Navzočih je 82 poslank in poslancev, za je glasovalo 56,
               proti 1.</p>
               <p><stage xml:id="SDZ5-Redna-28-2011-05-17.stage71">(Za je glasovalo 56.)</stage> <stage xml:id="SDZ5-Redna-28-2011-05-17.stage72">(Proti eden.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda. <title xml:id="SDZ5-Redna-28-2011-05-17.title10">Nadaljujemo s prekinjeno 14. točko
                  dnevnega reda, to je z drugo obravnavo Predloga zakona o varnosti in zdravju pri
                  delu v okviru rednega postopka.</title>
               </p>
               <p>Prehajamo na odločanje o vloženih amandmajih, ki ga bomo opravili na podlagi pregleda
               vloženih amandmajev z dne 16. 5. 2011.</p>
               <p>Prehajamo k 28. členu in odločamo o prvem amandmaju poslanskih skupin SD, Zares,
               DeSUS in LDS k 28. členu.</p>
               <p>Obrazložitev glasu v imenu Poslanske skupine SDS mag. Andrej Vizjak.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp341">
               <speaker>MAG. ANDREJ VIZJAK:</speaker>
               <p>Spoštovani!</p>
               <p>Ta amandma je razmeroma pomemben in bo izničil rešitve, ki jih je sprejelo matično
               delovno telo. In kaj je ta rešitev? Ta rešitev je, da določi minister za delo pogoje,
               tako izobrazbene kot druge, za strokovnega delavca s področja varnosti pri delu glede
               na nevarnosti, ki se v določeni dejavnosti oziroma profilih pojavljajo. Namreč,
               menimo, da je to zelo pomembno in da to, da odloča o teh pogojih delodajalec sam,
               lahko naredi nepotrebne birokratske zaplete in ne nazadnje spravlja nekatere
               delodajalce tudi v nevarnost. Poglejte primer. Okoli 45 % vseh nesreč se zgodi samo v
               eni dejavnosti. Ta je izrazito bolj tvegana od ostalih in ne vidim razloga, da bi
               bili pogoji za izpolnjevanje strokovnih delavcev v tej dejavnosti identični pogojem
               za strokovnega sodelavca v dejavnosti, kjer nesreč ni, na primer v
               finančno-računovodskih storitvah in tako naprej. Želimo, da se tam, kjer je treba
               stroki dati svoje mesto, stroki da svoje mesto, tam, kjer je tveganje, tam, kjer so
               nevarnosti in da se bistveno razbremeni tam, kjer temu ni tako, presodi pa o tem
               stroka oziroma minister, pristojen za delo. Če bomo delodajalcem samim prepustili, da
               bodo odločali o tem, kakšno strokovno izobrazbo, kakšne kvalifikacije bo izpolnjeval
               delavec, ki je strokovno odgovoren za varnost pri delu, bomo lahko tudi prišli do
               primerov, ko bodo recimo delodajalci, ki opravljajo zahtevna dela v gradbeništvu in
               so priučeni, to je še posebej znano, da je veliko, recimo, fasaderjev iz drugih
               republik, ki imajo tudi obrti in podobno, kakšnega svojega pridnega sodelavca
               imenovali za odgovornega in mislili, da so s tem rešili problem varnosti pri njih. Ne
               bodo. Izpostavili bodo delavce, pa tudi druge na gradbišču nevarnostim zaradi tega,
               ker je ministrstvo pristopilo k tako liberalnemu pristopu, torej, da je delodajalec
               tisti, ki je dogovoren. Ja, je odgovoren, ampak žal pride do te odgovornosti
               prepozno, ko je kdo mrtev, ranjen in ko so posledice tu. Zato menim, da lahko s tem
               razmeroma preprostim ukrepom rešimo ta nastali problem in podpremo to, kar je podprlo
               matično delovno telo in ne podpremo tega amandmaja, ki vrača zadevo nazaj. Zato
               prosim tudi ostale poslanske skupine, da nasprotujejo temu amandmaju.</p>
            </sp>
            <sp xml:id="SDZ5-Redna-28-2011-05-17.sp342">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo o prvem amandmaju k 28. členu.</p>
               <p>Glasujemo. Glasovanje teče. Navzočih je 83 poslank in poslancev, za je glasovalo 40,
               proti 41.</p>
               <p><stage xml:id="SDZ5-Redna-28-2011-05-17.stage73">(Za je glasovalo 40)</stage> <stage xml:id="SDZ5-Redna-28-2011-05-17.stage74">(Proti 41.)</stage></p>
               <p>Ugotavljam, da amandma ni sprejet.</p>
               <p>Odločamo o drugem amandmaju poslanskih skupin SD, Zares, DeSUS in LDS k 28.
               členu.</p>
               <p>Glasujemo. Glasovanje teče. Navzočih je 84 poslank in poslancev, za je glasovalo 43,
               proti 35.</p>
               <p><stage xml:id="SDZ5-Redna-28-2011-05-17.stage75">(Za je glasovalo 43.)</stage> <stage xml:id="SDZ5-Redna-28-2011-05-17.stage76">(Proti 35.)</stage></p>
               <p>Ugotavljam, da je amandma sprejet.</p>
               <p>Prehajamo k 29. členu in odločamo o amandmaju Poslanske skupine nepovezanih poslancev
               k 29. členu. Če bo sprejet ta amandma, postane amandma pod številko 2 pri istem členu
               brezpredmeten.</p>
               <p>Glasujemo. Glasovanje teče. Navzočih je 82 poslank in poslancev, za je glasovalo 13,
               proti 56.</p>
               <p><stage xml:id="SDZ5-Redna-28-2011-05-17.stage77">(Za je glasovalo 13.)</stage> <stage xml:id="SDZ5-Redna-28-2011-05-17.stage78">(Proti 56.)</stage></p>
               <p>Ugotavljam, da amandma ni sprejet.</p>
               <p>Zato odločamo o drugem amandmaju, o amandmaju pod zaporedno številko 2, in to je
               amandma poslanskih skupin SD, Zares, DeSUS in LDS k 29. členu.</p>
               <p>Glasujemo. Glasovanje teče. Navzočih je 83 poslank in poslancev, za je glasovalo 46,
               proti 34.</p>
               <p><stage xml:id="SDZ5-Redna-28-2011-05-17.stage79">(Za je glasovalo 46.)</stage> <stage xml:id="SDZ5-Redna-28-2011-05-17.stage80">(Proti 34.)</stage></p>
               <p>Ugotavljam, da je amandma sprejet.</p>
               <p>Prehajamo k 30. členu in odločamo o amandmaju Poslanskih skupin SD, Zares, DeSUS in
               LDS k 30. členu.</p>
               <p>Glasujemo. Glasovanje teče. Navzočih je 82 poslank in poslancev, za je glasovalo 50,
               proti 28.</p>
               <p><stage xml:id="SDZ5-Redna-28-2011-05-17.stage81">(Za je glasovalo 50.)</stage> <stage xml:id="SDZ5-Redna-28-2011-05-17.stage82">(Proti 28.)</stage></p>
               <p>Ugotavljam, da je amandma sprejet.</p>
               <p>Prehajamo k 31. členu in odločamo o amandmaju Poslanskih skupin SD, Zares, DeSUS in
               LDS k 31. členu.</p>
               <p>Glasujemo. Glasovanje teče. Navzočih je 83 poslank in poslancev, za je glasovalo 58,
               proti nihče.</p>
               <p><stage xml:id="SDZ5-Redna-28-2011-05-17.stage83">(Za je glasovalo 58.)</stage> <stage xml:id="SDZ5-Redna-28-2011-05-17.stage84">(Proti nihče.)</stage></p>
               <p>Ugotavljam, da je amandma sprejet.</p>
               <p>Zaključili smo z odločanjem o amandmajih. S tem zaključujem tudi drugo obravnavo
               predloga zakona.</p>
               <p>Besedo dajem predstavniku Vlade oziroma ministru kot predlagatelju zakona, če želi
               podati izjavo za predlog za nadaljevanje obravnave.</p>
               <p>Prosim, minister Svetlik, imate besedo.</p>
            </sp>
            <sp xml:id="SDZ5-Redna-28-2011-05-17.sp343">
               <speaker>DR. IVAN SVETLIK:</speaker>
               <p>Hvala lepa, spoštovani gospod predsednik. Poslanke in poslanci!</p>
               <p>Skladno s 138. členom Poslovnika bi predlagal, da se glasovanje o tem zakonu oziroma
               tretja obravnava opravi še v okviru tega zasedanja. Hvala lepa.</p>
            </sp>
            <sp xml:id="SDZ5-Redna-28-2011-05-17.sp344">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Ker so bili v drugi obravnavi sprejeti amandmaji k manj kot desetini členov
               dopolnjenega predloga zakona, predlagatelj zakona torej predlaga, da Državni zbor na
               podlagi prvega odstavka 138. člena Poslovnika Državnega zbora še na tej seji opravi
               tretjo obravnavo predloga zakona. Prehajamo na odločanje o navedenem predlogu. Sklep
               ne bo sprejet, če mu bo nasprotovala več kot tretjina navzočih poslancev.</p>
               <p>Glasujemo. Glasovanje teče. Navzočih je 83 poslank in poslancev, za je glasovalo 81,
               proti nihče.</p>
               <p><stage xml:id="SDZ5-Redna-28-2011-05-17.stage85">(Za je glasovalo 81.)</stage> <stage xml:id="SDZ5-Redna-28-2011-05-17.stage86">(Proti nihče.)</stage></p>
               <p>Ugotavljam, da je sklep sprejet.</p>
               <p>Državni zbor bo tretjo obravnavo predloga zakona opravil v četrtek, 19. maja 2011, po
               končanem glasovanju. Službe Državnega zbora bodo pripravile pregled, v katerega bodo
               vključeni sprejeti amandmaji in členi, h katerim so bili amandmaji sprejeti.
               Amandmaje k tem členom lahko kvalificirani predlagatelji vložijo do začetka tretje
               obravnave predloga zakona na seji Državnega zbora. S tem prekinjam to točko dnevnega
               reda. <title xml:id="SDZ5-Redna-28-2011-05-17.title11">Nadaljujemo s prekinjeno 17. točko dnevnega reda, to je s tretjo obravnavo
                  Predloga zakona o spremembah in dopolnitvah Zakona o javnih zbiranjih v okviru
                  rednega postopka.</title>
               </p>
               <p>Ker v drugi obravnavi amandmaji k dopolnjenemu predlogu zakona niso bili vloženi,
               prehajamo na odločanje o predlogu zakona. Obveščam vas, da me Zakonodajno-pravna
               služba oziroma Vlada nista opozorili, da bi bil zaradi amandmajev, sprejetih na
               matičnem delovnem telesu, predlog zakona neusklajen.</p>
               <p>Glasujemo. Glasovanje teče. Navzočih je 84 poslank in poslancev, za je glasovalo 77,
               proti 6.</p>
               <p><stage xml:id="SDZ5-Redna-28-2011-05-17.stage87">(Za je glasovalo 77.)</stage> <stage xml:id="SDZ5-Redna-28-2011-05-17.stage88">(Proti 6.)</stage></p>
               <p>Ugotavljam, da je zakon sprejet.</p>
               <p>V zvezi s to točko dnevnega reda Vlada predlaga Državnemu zboru, da na podlagi 153.
               člena Poslovnika zbora sprejme naslednji sklep: Zakonodajno-pravna služba pripravi
               uradno prečiščeno besedilo Zakona o javnih zbiranjih.</p>
               <p>Glasujemo. Glasovanje teče. Navzočih je 84 poslank in poslancev, za je glasovalo 76,
               proti 5.</p>
               <p><stage xml:id="SDZ5-Redna-28-2011-05-17.stage89">(Za je glasovalo 76.)</stage> <stage xml:id="SDZ5-Redna-28-2011-05-17.stage90">(Proti 5.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda. <title xml:id="SDZ5-Redna-28-2011-05-17.title12">Nadaljujemo s prekinjeno 18. točko
                  dnevnega reda, to je s tretjo obravnavo Predloga zakona o spremembah in
                  dopolnitvah Zakona o društvih v okviru rednega postopka.</title>
               </p>
               <p>Ker v drugi obravnavi amandmaji k dopolnjenemu predlogu zakona niso bili vloženi,
               prehajamo na odločanje o predlogu zakona. Obveščam vas, da me Zakonodajno-pravna
               služba oziroma Vlada nista opozorili, da bi bil zaradi amandmajev, sprejetih na
               matičnem delovnem telesu, predlog zakona neusklajen.</p>
               <p>Glasujemo. Glasovanje teče. Navzočih je 81 poslank in poslancev, za je glasovalo 80,
               proti nihče.</p>
               <p><stage xml:id="SDZ5-Redna-28-2011-05-17.stage91">(Za je glasovalo 80.)</stage> <stage xml:id="SDZ5-Redna-28-2011-05-17.stage92">(Proti nihče.)</stage></p>
               <p>Ugotavljam, da je zakon sprejet.</p>
               <p>V zvezi s to točko dnevnega reda Vlada predlaga Državnemu zboru, da na podlagi 153.
               člena Poslovnika Državnega zbora sprejme naslednji sklep: Zakonodajno-pravna služba
               pripravi uradno prečiščeno besedilo Zakona o društvih. Glasujemo. Glasovanje teče.
               Navzočih je 83 poslank in poslancev, za je glasovalo 81, proti nihče.</p>
               <p><stage xml:id="SDZ5-Redna-28-2011-05-17.stage93">(Za je glasovalo 81.)</stage> <stage xml:id="SDZ5-Redna-28-2011-05-17.stage94">(Proti nihče.)</stage></p>
               <p>Ugotavljam, da je sklep sprejet. S tem zaključujem to točko dnevnega reda. <title xml:id="SDZ5-Redna-28-2011-05-17.title13">Nadaljujemo s prekinjeno 20. točko dnevnega reda, to je s tretjo obravnavo Predloga zakona o
                  razpisu rednih lokalnih volitev v mestni občini Koper v okviru rednega postopka.</title>
               </p>
               <p>Ker v drugi obravnavi amandmaji k dopolnjenem predlogu zakona niso bili vloženi,
               prehajamo na odločanje o predlogu zakona.</p>
               <p>Obveščam vas, da me Zakonodajno-pravna služba oziroma Vlada nista opozorili, da bi
               zaradi amandmajev, sprejetih na matičnih delovnih telesih, predlog zakona
               neusklajen.</p>
               <p>Obrazložitev glasu v svojem imenu, želi katera od poslanskih skupin obrazložiti glas?
               Ugotavljam, da ne želi. Obrazložitev glasu v svojem imenu. Vito Rožej.</p>
            </sp>
            <sp xml:id="SDZ5-Redna-28-2011-05-17.sp345">
               <speaker>VITO ROŽEJ:</speaker>
               <p>Hvala lepa za besedo, gospod predsednik.</p>
               <p>Pravica iti na volitve je seveda demokratična in je ne gre odrekati komurkoli. Na
               vsaka štiri leta imamo priložnost izvoliti svoje predstavnike na državnem nivoju, na
               vsaka štiri leta lokalnem nivoju. Je pa ta parlament vsaj del volivcev in volivk
               Mestne občine Koper v tem mandatu poslal na volišča še enkrat več kot pa vse ostale
               volivke in volivce drugod po Sloveniji. Razpisal je namreč posvetovalni referendum o
               ustanovitvi nove občine v Ankaranu. Jaz sem takrat glasoval proti temu sklepu, ker
               sem bil prepričan, da pač občina Ankaran ne zadostuje zakonskim pogojem za to, da je
               ustanovljena. Večina vas je bila za, predvsem iz opozicije. Kasneje, ko je bilo treba
               to voljo ljudstva spoštovati na referendumu, izraženo voljo ljudstva spoštovati, sem
               vedno glasoval v skladu s to izraženo voljo, za razliko od tistih, ki ste ljudi
               poslali na volišča, potem pa ignorirali njihovo voljo. Jaz tega razpisa volitev ne
               bom podprl. Izkušnje mi kažejo, da se volja koprskih volivcev, še posebej tistih v
               Ankaranu, pač ne spoštuje. Zakaj potem Državni zbor sploh sili te ljudi na volitve,
               če ne spoštuje njihove volje? Ne želim odrekati, glasoval bom pa proti zato, ne zato,
               ker bi želel odrekati koprskim volivkam in volivcem aktivno volilno pravico, ampak
               zato, ker me izkušnje v tem Državnem zboru učijo, da si predvsem koprski politiki ne
               zaslužijo pasivne volilne pravice, skratka, biti izvoljen. Niso je vredni, zato ker
               volje, izražene s strani koprskih volivk in volivcev, ne spoštujejo. Ubirajo vse
               vrste poti, legalnih in nelegalnih, za to, da se ta ne bi uveljavila, torej ne vidim,
               zakaj bi jim jaz dal priložnost, da bodo še enkrat izvoljeni na to ali ono funkcijo,
               lokalno ali pa državno oblast. Hvala.</p>
            </sp>
            <sp xml:id="SDZ5-Redna-28-2011-05-17.sp346">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo. Glasovanje teče. Navzočih je 82 poslank in poslancev, za je glasovalo 76,
               proti 2.</p>
               <p><stage xml:id="SDZ5-Redna-28-2011-05-17.stage95">(Za je glasovalo 76.)</stage> <stage xml:id="SDZ5-Redna-28-2011-05-17.stage96">(Proti 2.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda. <title xml:id="SDZ5-Redna-28-2011-05-17.title14">Prehajamo na prekinjeno 1. točko dnevnega reda, to je na Vprašanja poslank in poslancev.</title>
               </p>
               <p>V zvezi s predlogom poslanca Jožeta Tanka bo Državni zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               predsednika Vlade Boruta Pahorja na poslansko vprašanje Jožeta Tanka glede posebnega
               interventnega zakona.</p>
               <p>Obrazložitev glasu v imenu poslanske skupine SDS, Jože Tanko.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp347">
               <speaker>JOŽE TANKO:</speaker>
               <p>Hvala lepa za besedo.</p>
               <p>Vlada je 19. aprila letos sprejela Nacionalni reformi program za leto 2011 in leto
               2012 in ga še isti dan poslala v Državni zbor in tu je v tem reformnem programu
               navedeno na deseti strani, da bo skupni učinek pokojninske reforme znašal v letošnjem
               letu 0,1% bruto družbenega proizvoda in čez dve leti komaj 0,2% bruto družbenega
               proizvoda oziroma letos 30, čez dve leti pa 60 milijonov evrov. Rad bi vas opozoril,
               da je ta znesek učinkov pokojninske reforme za letos manjši, kot je tedensko
               zadolževanje Republike Slovenije. Vlada v enem tednu najame več kreditov, kot je
               letni učinek pokojninske reforme. Skratka, ta znesek bi Vlada lahko privarčevala z
               mnogimi drugimi ukrepi in inštrumenti, s katerimi sama neposredno razpolaga. Recimo,
               lahko bi se razbremenili s falconom, da ga ne bi poškodovali stoječega na brniškem
               letališču, s čimer imamo samo še dodatne stroške, lahko bi bistveno privarčevala pri
               najemninah, še posebej pri Nacionalnem preiskovalnem uradu, lahko bi bistveno
               privarčevala pri TEŠ, lahko bi bistveno privarčevala pri Darsu in tako naprej. Pri
               mnogih inštitucijah, kjer se to da. Tako pa Vlada predlaga, da bi v primeru, če
               pokojninska reforma ne bi bila uspešna, da bi na referendumu padla, sprejem
               interventnega zakona, s katerim bi bistveno posegla tako v pokojnine, v plače javnih
               uslužbencev, v socialne transfere, in učinki teh penalov, teh kazni za državljane, ki
               ne bi podprli na referendumu pokojninske reforme, bi bili desetkrat večji, kot je
               učinek pokojninske reforme. Zato se ni čuditi, da je predsednik Vlade povsem
               nedvoumno dejal, da o namerah glede interventnega zakona ne namerava odgovoriti na
               poslansko vprašanje. Pa mislim, da si državljani to zaslužimo, da je o tem treba
               govoriti, in predvsem je treba pojasniti državljanom, zakaj Vlada grozi za primer, če
               slučajno na referendumih ne bi bila uspešna. Menim, da je treba, da se ta razprava
               odpre, kajti pri mnogih politikah je Vlada zelo različna in to državo zelo veliko
               stane. Vsak minister ima svojo ložo, svoj lobi in dela vse za ta lobi. Trpi pa država
               in državni proračun. Predlagam, da razpravo podprete.</p>
            </sp>
            <sp xml:id="SDZ5-Redna-28-2011-05-17.sp348">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo. Pardon, se opravičujem. Bogdan Barovič v imenu Poslanske skupine Slovenske
               nacionalne stranke.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp349">
               <speaker>BOGDAN BAROVIČ:</speaker>
               <p>Hvala lepa.</p>
               <p>V Slovenski nacionalni stranki podpiramo predlog in kolegice in kolege samo prosimo,
               ne vzemite ga kot politično, kot nek predlog nasprotja. Vsi namreč dobro vemo, da je
               v tem vprašanju, razjasnitvi, ki bi jo radi slišali in, da se pogovorimo enkrat
               odkrito in čisto, veliko novosti, o katerih bomo morali govoriti. O tem, da so
               sklenili, da bo dana pomoč Portugalski in tretjina sredstev gre iz tistega poroštva,
               ki smo ga mi sprejeli in dali.</p>
               <p>Poleg tega bi bilo dobro reči kako tudi o tem, da se sicer naše stanje počasi
               izboljšuje, da pa imamo neto državni dolg – ne mislim državni, ampak dolg znotraj med
               ljudmi – tako velik, da lahko nenadoma izbruhne nova kriza, in še marsikaj bi bilo
               dobro slišati tu. To je naše delo in to so pomembne stvari – bom dal kar primerjavo –
               ne pa razni zakoni, o katerih smo danes že odločali. Zato res predlagam, mi podpiramo
               ta predlog, podprite ga tudi vi in enkrat si bomo vzeli en dan in o tem resno kakšno
               rekli, pa dobili še kakšno novo informacijo. Nič nam ne bo škodila pri nadaljnjih
               odločitvah. Hvala lepa.</p>
            </sp>
            <sp xml:id="SDZ5-Redna-28-2011-05-17.sp350">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo. Glasovanje teče. Navzočih je 77 poslank in poslancev, za je glasovalo 36,
               proti 40.</p>
               <p><stage xml:id="SDZ5-Redna-28-2011-05-17.stage97">(Za je glasovalo 36.)</stage> <stage xml:id="SDZ5-Redna-28-2011-05-17.stage98">(Proti 40.)</stage></p>
               <p>Ugotavljam, da sklep ni sprejet.</p>
               <p>V skladu s predlogom poslanca mag. Radovana Žerjava bo Državni zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru predsednika Vlade Boruta Pahorja na poslansko vprašanje mag. Radovana
               Žerjava v zvezi s stanjem upravnih postopkov na Agenciji Republike Slovenije za
               okolje.</p>
               <p>Obrazložitev glasu v imenu Poslanske skupine Slovenske ljudske stranke, mag. Radovan
               Žerjav.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp351">
               <speaker>MAG. RADOVAN ŽERJAV:</speaker>
               <p> Hvala lepa.</p>
               <p>V Slovenski ljudski stranki bomo ta predlog podprli.</p>
               <p>Predsednika Vlade sem namreč spraševal nekaj več kot 2 tisoč 200 primerov na Agenciji
               Republike Slovenije za okolje, za katere je predpisan zakonski rok, v katerem bi
               morala agencija ukrepati, izdati soglasje, izdati dovoljenje in tako naprej in tako
               dalje. Gre za primere, kjer v ozadju investitorji čakajo z denarjem, da bi lahko
               investirali, in jim slovenski birokratski sistem to onemogoča. Gre za vprašanje
               organizacije dela. Gre za vprašanje odgovornosti ljudi, ki so na Agenciji Republike
               Slovenije za okolje. Mislim, da je to akutno vprašanje. Glede na to, da gre za ukrep,
               ki bi spodbudil investicije, za katerega ne potrebujemo investicijskih sredstev, ne
               potrebujemo denarja, da bi naredili korak. Potrebna je dobra volja, potrebno je dobro
               vodenje in potrebni so ustrezni organizacijski ukrepi, da se ti zaostanki – 30 % je
               bilo takšnih primerov na presečni datum 1. 4. – na nek način odpravijo in da
               gospodarstvu damo možnost, da v razumnem roku pridejo do soglasij in dovoljenj, ki
               jih potrebujejo zato, da bodo lahko investirali, da bomo lahko nadgradili gospodarsko
               rast v tej državi.</p>
               <p>Predlagam, da zaradi tega, da razčistimo, kaj je pravzaprav razlog za to, da se
               zadeve na Agenciji Republike Slovenije za okolje ne premaknejo in da imamo takšne
               zaostanke, da se vendarle v Državnem zboru resno pogovorimo in najdemo rešitve za to.
               Hvala lepa.</p>
            </sp>
            <sp xml:id="SDZ5-Redna-28-2011-05-17.sp352">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo. Glasovanje teče. Navzočih je 73 poslank in poslancev, za je glasovalo 36,
               proti 36.</p>
               <p><stage xml:id="SDZ5-Redna-28-2011-05-17.stage99">(Za je glasovalo 36.)</stage> <stage xml:id="SDZ5-Redna-28-2011-05-17.stage100">(Proti 36.)</stage></p>
               <p>Ugotavljam, da sklep ni sprejet.</p>
               <p>V skladu s predlogom poslanca Zmaga Jelinčiča Plemenitega bo Državni zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru predsednika Vlade Boruta Pahorja na poslansko vprašanje Zmaga Jelinčiča
               Plemenitega v zvezi s statusom slovenske manjšine v Avstriji.</p>
               <p>Obrazložitev glasu v imenu Poslanske skupine Slovenske nacionalne stranke, Zmago
               Jelinčič Plemeniti.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp353">
               <speaker>ZMAGO JELINČIČ PLEMENITI:</speaker>
               <p>Hvala lepa za besedo.</p>
               <p>Kakor kaže, slovenska vlada ne skrbi za državljane znotraj države; ne zanimajo je
               gospodarstvo, finance, okolje in prostor. Ravno tako je ne zanima tudi slovenski
               živelj v okolici naše domovine. Mislim, da je to, kar se trenutno dogaja s slovensko
               manjšino na Avstrijskem, grozljivo. Vlada si zatiska oči. Razni sprehodi,
               parlamentarni sprehodi in protokolarni sprehodi naših predstavnikov ne bodo prinesli
               ničesar, tako kot doslej še niso prinesli ničesar. Vlada noče storiti nobenega
               pravega koraka, da bi uredila razmere najprej na Avstrijskem, na Madžarskem, v
               Italiji, pa tudi na Hrvaškem. Zato sodim, da je nujno treba razpravljati o tej zadevi
               tudi v tej dvorani in apeliram na poslanke in poslance, da dajo podporo tej zahtevi.
               Hvala.</p>
            </sp>
            <sp xml:id="SDZ5-Redna-28-2011-05-17.sp354">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Želi še katera od poslanskih skupin obrazložiti svoj glas? Ugotavljam, da ne. V
               svojem imenu? Gvido Kres.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp355">
               <speaker>GVIDO KRES:</speaker>
               <p>Hvala za besedo.</p>
               <p>Kolikorkoli že verjamem v zgodbo, da je treba stopiti eden k drugemu blizu, si
               prisluhniti in zadevo rešiti, moram reči, da na tem primeru koroških Slovencev in v
               tem avstrijskem primeru me to skrbi in mislim, da nas Avstrijci spet fino, fino
               vlečejo za nos. Jaz bom podprl predlog gospoda Zmaga Jelinčiča, kajti danes sem dobil
               pošto od Enotne liste, v kateri pravijo, da se je sedaj – v tem času, ko naj bi bile
               zadeve razelektrene –, avstrijski športni klub odločil, da na medsebojnih tekmah med
               avstrijskim športnim klubom in športnim klubom SAK Slovenski atletski klub, da se ne
               bodo več pozdravljali v obeh jezikih. Samo predsednik se je zamenjal, pa je prinesel
               že to odločitev in avstrijski športni klub je to sprejel in ne bo več pozdrava v obeh
               jezikih, ki se govorita na Koroškem. To me skrbi. In to je tisto, zaradi česar se bom
               tudi odločil, da podprem predlog gospoda Zmaga Jelinčiča. Hvala lepa.</p>
            </sp>
            <sp xml:id="SDZ5-Redna-28-2011-05-17.sp356">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo. Glasovanje teče. Navzočih je 77 poslank in poslancev, za je glasovalo 38,
               proti 38.</p>
               <p><stage xml:id="SDZ5-Redna-28-2011-05-17.stage101">(Za je glasovalo 38.)</stage> <stage xml:id="SDZ5-Redna-28-2011-05-17.stage102">(Proti 38.)</stage></p>
               <p>Ugotavljam, da sklep ni sprejet.</p>
               <p>V skladu s predlogom poslanca Jožefa Jerovška bo Državni zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministra za promet dr. Patricka Vlačiča na poslansko vprašanje Jožefa Jerovška v
               zvezi z izvajanjem Zakona o železniškem prometu.</p>
               <p>Glasujemo. Glasovanje teče. Navzočih je 79 poslank in poslancev, za je glasovalo 34,
               proti 43.</p>
               <p><stage xml:id="SDZ5-Redna-28-2011-05-17.stage103">(Za je glasovalo 34.)</stage> <stage xml:id="SDZ5-Redna-28-2011-05-17.stage104">(Proti 43.)</stage></p>
               <p>Ugotavljam, da sklep ni sprejet.</p>
               <p>V skladu s predlogom poslanca Ivana Grilla bo Državni zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministra za promet dr. Patricka Vlačiča na poslansko vprašanje Ivana Grilla v zvezi s
               protihrupnimi ograjami.</p>
               <p>Obrazložitev glasu v imenu Poslanske skupine SDS Ivan Grill.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp357">
               <speaker>IVAN GRILL:</speaker>
               <p>Hvala lepa.</p>
               <p>Gospodu ministru sem postavil vprašanje v zvezi z velikim hrupom, ki ga povzroča
               tovorni in tudi ostali promet na naših slovenskih avtocestah. Znano je, da se promet
               iz meseca v mesec povečuje, predvsem tovorni promet, in to povzroča zelo velik hrup.
               Številni prebivalci okoliških krajev se soočajo s prevelikim hrupom, še posebej zato,
               ker so se tudi naravne ovire, ki so bile pred leti še vsaj deloma v namen, da so vsaj
               del tega hrupa zadrževale, zdaj posedle in ta hrup zdaj nemoteno prihaja direktno do
               naselij in ljudem moti njihovo kvaliteto življenja in seveda velikokrat tudi nočni
               spanec. En tak primer, ki sem ga tukaj navedel, se nahaja tudi na Dolenjskem, v Novem
               mestu: Stražna, Mačkovec, kjer so ljudje neposredno vložili tudi prošnjo, da se tukaj
               dogradijo protihrupne ograde. Ministrstvo in tudi Dars se je do te vloge obnašal
               nekorektno in tudi odgovor sam je bil zelo, lahko rečem, splošen, pišmeuharski, in so
               napisali, da leta 2008 so opravili meritve, da takrat so bile vse v okviru dovoljenih
               standardov in da nimajo nobenih namenov, da bi se zdaj lotili odprave tega povečanega
               hrupa. Ko sem jaz to ministru tudi navedel, se je on sam konkretno tukaj izgovarjal,
               da zakon o Darsu, ki se je sprejel, sedaj povsem samostojno določa, da lahko Dars sam
               o teh stvareh odloča, sam je za to odgovoren. Glede na funkcijo Darsa, ki se posebej
               po sprejetju tega zakona obnaša do Državnega zbora, do Računskega sodišča in ne
               nazadnje tudi do samega ministrstva zelo ignorantsko, to pomeni, da bi bilo smiselno,
               da o njegovem početju in tudi konkretno v zvezi z odpravo hrupa opravimo to splošno
               razpravo v Državnem zboru. In tukaj bi lahko videli, da je takih odsekov v Sloveniji
               veliko in zakaj ne bi Dars tiste svoje funkcije, ki jo mora opravljati, opravljal
               tudi v korist tistih ljudi, ki jih je ta promet tudi prizadel.</p>
               <p>Prepričan sem, da bi na podlagi takšne razprave odkrili številne nepravilnosti, tako
               pri Darsu, kot tudi pri samih protihrupnih ogradah, ki so velikokrat postavljene v
               neskladju tudi s standardi, s predpisi, zato bi bila taka razprava lahko v korist.
               Pričakujem in tudi pozivam vse, da ta predlog podpremo. Hvala lepa.</p>
            </sp>
            <sp xml:id="SDZ5-Redna-28-2011-05-17.sp358">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo. Glasovanje teče. Navzočih je 73 poslank in poslancev, za je glasovalo 29,
               proti 42.</p>
               <p><stage xml:id="SDZ5-Redna-28-2011-05-17.stage105">(Za je glasovalo 29.)</stage> <stage xml:id="SDZ5-Redna-28-2011-05-17.stage106">(Proti 42.)</stage></p>
               <p>Ugotavljam, da sklep ni sprejet.</p>
               <p>V skladu s predlogom poslanca Alojza Posedela bo Državni zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministra za okolje in prostor dr. Roka Žarnića na poslansko vprašanje Alojza Posedela
               v zvezi s pozidavo kmetijskih zemljišč na trasi tretje razvojne osi oziroma hitre
               ceste Šentrupert–Velenje.</p>
               <p>Glasujemo. Glasovanje teče. Navzočih je 69 poslank in poslancev, za je glasovalo 35,
               proti 31.</p>
               <p><stage xml:id="SDZ5-Redna-28-2011-05-17.stage107">(Za je glasovalo 35.)</stage> <stage xml:id="SDZ5-Redna-28-2011-05-17.stage108">(Proti 31.)</stage></p>
               <p>Ugotavljam, da je sklep sprejet.</p>
               <p>V skladu s predlogom poslanca dr. Vinka Gorenaka bo Državni zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministrice za notranje zadeve Katarine Kresal na poslansko vprašanje dr. Vinka
               Gorenaka v zvezi z delom Inšpektorata RS za notranje zadeve.</p>
               <p>Glasujemo. Glasovanje teče. Navzočih je 72 poslank in poslancev, za je glasovalo 28,
               proti 41.</p>
               <p><stage xml:id="SDZ5-Redna-28-2011-05-17.stage109">(Za je glasovalo 28.)</stage> <stage xml:id="SDZ5-Redna-28-2011-05-17.stage110">(Proti 41.)</stage></p>
               <p>Ugotavljam, da sklep ni sprejet.</p>
               <p>V skladu s predlogom poslanca Marjana Bezjaka bo Državni zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministrice za gospodarstvo mag. Darje Radić na poslansko vprašanje Marjana Bezjaka v
               zvezi z višanjem cen energentov.</p>
               <p>Obrazložitev glasu v imenu Poslanske skupine SDS, Marjan Bezjak.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp359">
               <speaker>MARJAN BEZJAK:</speaker>
               <p>Hvala za besedo.</p>
               <p>Včeraj sva z ministrico oba ugotovila, da se naj opravi razprava v Državnem zboru v
               zvezi slovenskega gospodarstva, ki je iz dneva v dan vedno bolj nekonkurenčno na
               svetovnih trgih. Smo, še posebej v zadnjem času, priča naglemu zviševanju cen
               energentov in električne energije, kar seveda občutimo tudi v Sloveniji. Znano je, da
               je Slovenija država, katere cene energentov in električne energije so med najvišjimi
               v Evropi, Predvsem zaradi previsokih trošarin. Zaradi tega so posledično tudi
               proizvodi, ki so proizvedeni v Sloveniji, manj konkurenčni od proizvodov iz drugih
               evropskih držav. Z zvišanjem cen energentov in električne energije se bo ta razlika
               še poglobila. Na koncu koncev smo tudi včeraj bili priča zviševanju trošarin za
               dizelsko gorivo, za energente pogonskih goriv, zato je prav, da potrdimo in opravimo
               razpravo v zvezi z nekonkurenčnostjo slovenskega gospodarstva na svetovnem trgu v
               Državnem zboru.</p>
            </sp>
            <sp xml:id="SDZ5-Redna-28-2011-05-17.sp360">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo. Glasovanje teče. Navzočih je 69 poslank in poslancev, za je glasovalo 29,
               proti 38.</p>
               <p><stage xml:id="SDZ5-Redna-28-2011-05-17.stage111">(Za je glasovalo 29.)</stage> <stage xml:id="SDZ5-Redna-28-2011-05-17.stage112">(Proti 38.)</stage></p>
               <p>Ugotavljam, da sklep ni sprejet.</p>
               <p>V skladu s predlogom poslanca Ivana Grilla bo Državni zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministra za okolje in prostor dr. Roka Žarnića na poslansko vprašanje Ivana Grilla v
               zvezi s pomočjo prizadetim v poplavah.</p>
               <p>Obrazložitev glasu v imenu poslanske skupine SDS, Ivan Grill. Prosim.</p>
            </sp>
            <sp xml:id="SDZ5-Redna-28-2011-05-17.sp361">
               <speaker>IVAN GRILL:</speaker>
               <p>Hvala lepa.</p>
               <p>Ravno te dni mineva 8 mesecev, od kar je Slovenijo doletela naravna katastrofa.
               Številne poplave so prizadele številne občine in kar nekaj od teh je bilo tudi na
               Dolenjskem: Žužemberk, Škocjan, Šentjernej, Kostanjevica na Krki, Brežice in še bi
               jih lahko naštevali. Glede na to, da je minister za okolje in prostor dr. Žarnić
               takoj po teh poplavah takrat javno napovedal, da bo država v čim krajšem času
               priskočila na pomoč tistim prizadetim ljudem, ki so pač utrpeli veliko materialno
               škodo zaradi poplav, se danes soočamo po osmih mesecih s tem, da ni nobeden izmed teh
               ljudi prejel še niti centa pomoči. Občine so svoje delo opravile korektno, opravile
               so vse popise, ki jih je zahtevalo Ministrstvo za okolje in prostor in tudi ostale
               institucije. Vse te popise so v skladu s pravili poslale v ustrezne institucije, tudi
               na Ministrstvo za okolje in prostor, pa žal v veliki večini primerov ti ljudje, niti
               občine, niso dobili niti odgovora. Pomeni, da nobeden ne ve, kaj se dogaja, kje so
               njihove vloge sedaj, v kakšnem stanju so. Zato bi bilo prav, da se tukaj opravi
               splošna razprava, da se izkaže, ali Ministrstvo za okolje in ostale institucije
               delajo v skladu s svojimi obljubami, ali so mogoče celo sami krajani v samem
               izpolnjevanju prijav izpolnili vloge pomanjkljivo in bi bilo v korist ne nazadnje
               tudi njim. Zato pričakujem, tudi sam minister je bil mnenja, da bi lahko taka
               razprava prispevala k razjasnitvi številnih birokratskih ovir, da bi se mogoče na
               podlagi tega lahko ta postopek izvajal hitreje. Pričakujem in tudi pozivam, da se
               tudi s strani koalicijskih poslancev podpre ta predlog, in da vsem tistim, ki so bili
               prizadeti zaradi poplav, na ta način prispevamo, da bodo deležni vsaj enega dela
               tistih finančnih sredstev, ki bi jih lahko s strani države tudi prejeli.</p>
               <p>Sam bom ta predlog podprl in tudi Poslanska skupina Slovenske demokratske stranke.
               Hvala lepa.</p>
            </sp>
            <sp xml:id="SDZ5-Redna-28-2011-05-17.sp362">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo. Glasovanje teče. Navzočih je 71 poslank in poslancev, za je glasovalo 29,
               proti 41.</p>
               <p><stage xml:id="SDZ5-Redna-28-2011-05-17.stage113">(Za je glasovalo 29.)</stage> <stage xml:id="SDZ5-Redna-28-2011-05-17.stage114">(Proti 41.)</stage></p>
               <p>Ugotavljam, da sklep ni sprejet.</p>
               <p>V skladu s predlogom poslanca Branka Mariniča bo Državni zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministra za promet Patricka Vlačiča na poslansko vprašanje Branka Mariniča v zvezi z
               realizacijo gradnje avtocestnih odsekov iz nacionalnega programa izgradnje avtocest v
               Republiki Sloveniji.</p>
               <p>Obrazložitev glasu v imenu poslanske skupine, Branko Marinič.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp363">
               <speaker>BRANKO MARINIČ:</speaker>
               <p>Hvala lepa za besedo. Lep pozdrav vsem skupaj!</p>
               <p>Gre za enega izmed zakonov o poroštvu v višini skoraj 298 milijonov za izgradnjo
               avtocest v Republiki Sloveniji. Minister je včeraj na moje vprašanje odgovoril,
               vendar v tistem delu, ko sem ga vprašal natančno za določene odseke, ki so določeni
               tudi v 3. točki prvega člena omenjenega zakona, odgovor ni bil popoln. Od 298
               milijonov, kolikor je zagotovljenih za možnost zadolžitve s strani Darsa, je minister
               povedal, da je do sedaj Dars izkoristil to možnost v višini 5,3 milijona. Drugo
               vprašanje. Z ozirom na to, da je gradbeništvo v hudi krizi in z ozirom na to, da smo
               poslanke in poslanci dali tudi zeleno luč temu poroštvenemu zakonu, bi veljalo
               razmisliti, da bi v roku šestih mesecev, odkar smo sprejeli ta zakon, vendarle
               izkoristili več kot 5,3 milijona. In v zvezi s tem bi v širši obravnavi dobili tudi
               ustreznejše in popolne odgovore, morda pa tudi prispevali k temu, da bi se nekatere
               stvari pospešile in bi gradbeništvo, ki je potrebno dela in denarja, lahko tudi od
               tega živelo in preživelo.</p>
            </sp>
            <sp xml:id="SDZ5-Redna-28-2011-05-17.sp364">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo. Glasovanje teče. Navzočih je 71 poslank in poslancev, za je glasovalo 28,
               proti 41.</p>
               <p><stage xml:id="SDZ5-Redna-28-2011-05-17.stage115">(Za je glasovalo 28.)</stage> <stage xml:id="SDZ5-Redna-28-2011-05-17.stage116">(Proti 41.)</stage></p>
               <p>Ugotavljam, da sklep ni bil sprejet.</p>
               <p>V skladu s predlogom poslanca Zvonka Laha bo Državni zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministra za okolje in prostor dr. Roka Žarnića na poslansko vprašanje Zvonka Laha v
               zvezi z izvedljivostjo projekta ravnanja z odpadki.</p>
               <p>Obrazložitev glasu v imenu poslanske skupine SDS, Zvonko Lah.</p>
               <p>Prosim.</p>
            </sp>
            <sp xml:id="SDZ5-Redna-28-2011-05-17.sp365">
               <speaker>ZVONKO LAH:</speaker>
               <p>Ministru gospodu Žarniću sem postavil poslansko vprašanje okrog izvedljivosti
               projekta ravnanja z odpadki. Namreč, v Operativnem programu razvoja okoljske in
               prometne infrastrukture za obdobje 2007–2013 je rezerviranih 145 milijonov za
               projekte za ravnanje z odpadki. V poročilu v lanskem letu je bilo zaznati, da je samo
               eden od sedmih projektov, to je v Puconcih, v izvedbi, ostali projekti se pa niso
               niti pričeli. Zato nas zanima, v kakšni fazi pripravljenosti so ti projekti, ker so
               predvideni v operativnem programu, da bodo dokončani v letu 2013, vendar dvomimo, da
               se bodo lahko ta sredstva iz tega operativnega programa počrpala. Eden izmed teh
               projektov je tudi CeROD – Center za ravnanje odpadkov Dolenjske, kjer je projekt
               druge faze že dve leti na ministrstvu, pa še vedno ni dobil zelene luči, ministrstvo
               oziroma inšpektorat pa je izdal odločbo o prepovedi deponiranja nepredelanih odpadkov
               in jih pač moramo Dolenjci voziti v Lenart na predelavo, kar je dodaten strošek, ki
               bo šel na račun občanov – približno 60 evrov po toni –, čeprav se več kot polovica
               odpadkov v Sloveniji odlaga neobdelanih. Mislim, da je to nesprejemljivo in da bi
               bilo treba te projekte pospešiti, pričeti z izvedbo pravočasno in počrpati ta
               sredstva, ki so za ta namen. Sedaj pa vozimo odpadke gor in dol po Sloveniji in s tem
               samo povečujemo stroške na račun občanov. Že sedaj imamo v Sloveniji približno 30 %
               dražje ravnanje z odpadki, kot ga imajo v Nemčiji. Kaj bo šele potem, ko bodo vsi ti
               centri dokončani in bodo obremenjevali tudi z amortizacijo vseh teh objektov? Jaz
               mislim, da je tudi nekaj od projektov že zastarelih, ker so bili pričeti pred par
               leti, zato sem prepričan, da bi razprava v tem parlamentu bila potrebna na tem
               področju, ker ni urejeno in bomo težko porabili že rezervirana sredstva v operativnih
               programih.</p>
            </sp>
            <sp xml:id="SDZ5-Redna-28-2011-05-17.sp366">
               <speaker>PREDSEDNIK DR. PAVEL GANTAR:</speaker>
               <p>Hvala lepa.</p>
               <p>Glasujemo. Glasovanje teče. Navzočih je 68 poslank in poslancev, za je glasovalo 31,
               proti 37.</p>
               <p><stage xml:id="SDZ5-Redna-28-2011-05-17.stage117">(Za je glasovalo 31.)</stage> <stage xml:id="SDZ5-Redna-28-2011-05-17.stage118">(Proti 37.)</stage></p>
               <p>Ugotavljam, da sklep ni sprejet.</p>
               <p>S tem zaključujem to točko dnevnega reda.</p>
               <p>Prekinjam 28. sejo zbora, ki jo bomo nadaljevali jutri ob 9. uri. Hvala lepa in lahko
                  noč. <stage xml:id="SDZ5-Redna-28-2011-05-17.stage119">(SEJA JE BILA PREKINJENA 17. MAJA 2011 OB 21.12.)</stage>
               </p>
            </sp>
         </div>
      </body>
   </text>
</TEI>