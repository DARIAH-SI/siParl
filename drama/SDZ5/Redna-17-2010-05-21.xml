<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ5-Redna-17-2010-05-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="day">SZA|CE811F9453347C62C1257958003BE5E1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=sz&amp;uid=CE811F9453347C62C1257958003BE5E1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ5-Redna-17-2010-05-21.DZ" n="17">
               <name>Redna</name>
               <date when="2010-05-21"/>
            </setting>
         </settingDesc>
         <particDesc>
            <listOrg>
               <org xml:id="SDZ5-Redna-17-2010-05-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">Nadaljevanje 17. seje</stage>
            <stage type="chairman">Sejo je vodil dr. Pavel Gantar, predsednik Državnega zbora.</stage>
            <stage type="time">Seja se je pričela ob 10.00.</stage>


            <sp xml:id="SDZ5-Redna-17-2010-05-21.sp1">

               <speaker>PODPREDSEDNIK MAG. VASJA KLAVORA:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam
               nadaljevanje 17. seje Državnega zbora.</p>
               <p>Obveščen sem, da se današnjega nadaljevanja seje ne morejo udeležiti naslednje
               poslanke in poslanci: Franc Jurša, Milenko Ziherl po 14.00 uri, Anton Anderlič, Zmago
               Jelinčič Plemeniti, Renata Brunskole in Jožef Jerovšek.</p>
               <p>Vse prisotne lepo pozdravljam!</p>
               <p>Izvolite, gospod Anderlič, proceduralno.</p>
            </sp>
            <sp xml:id="SDZ5-Redna-17-2010-05-21.sp2">

               <speaker>ANTON ANDERLIČ:</speaker>

               <p>Prosim, da korektno preberete opravičilo. Opravičilo je samo za to točko dnevnega
               reda, ne za celotno današnjo sejo, ker bom potem prisoten; razen, če potem ne smem
               priti nazaj.</p>
            </sp>
            <sp xml:id="SDZ5-Redna-17-2010-05-21.sp3">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ne vem, če je to moja zadeva. Vendar bi rad povedal, nikdar nismo
               povedali ob naštevanju imen, zakaj kdo manjka. Tak seznam, kot sem ga dobil, sem
               prebral. Če manjkate, lahko zapustite dvorano.</p>
               <p>Prehajamo na <title>23. TOČKO DNEVNEGA REDA - OBRAVNAVA PREDLOGA ZA RAZREŠITEV
                  PREDSEDNIKA DRŽAVNEGA ZBORA.</title>
               </p>
               <p>Predlog za razrešitev predsednika Državnega zbora je v obravnavo zboru predložila
               skupina 31 poslank in poslancev, s prvopodpisanim Jožetom Tankom. Za dopolnilno
               obrazložitev predloga za razrešitev dajem besedo predstavniku predlagateljev, gospodu
               Jožetu Tanku. Izvolite.</p>
            </sp>
            <sp xml:id="SDZ5-Redna-17-2010-05-21.sp4">

               <speaker>JOŽE TANKO:</speaker>

               <p>Hvala lepa za besedo. Vsem lep pozdrav!</p>
               <p>31 poslancev je vložilo zahtevo za razrešitev predsednika Državnega zbora. Zahtevo
               smo vložili tako, da bi se ta točka obravnavala na izredni seji Državnega zbora. Zato
               naj uvodoma povem, da točka, ki jo obravnavamo sedaj, ni na to sejo uvrščena v skladu
               s Poslovnikom Državnega zbora, ampak pa v skladu s samovoljo predsednika Državnega
               zbora dr. Pavla Gantarja.</p>
               <p>7. maja 2010 po določitvi dnevnega reda na Kolegiju, ko smo vložili zahtevo za
               razrešitev predsednika Državnega zbora, smo štiri dni kasneje, 11. maja 2010, s
               podpisi 27 poslancev zahtevali še obravnavo predloga za razrešitev, ki bi se opravila
               na izredni seji. Če bi bil spoštovan poslovnik tako, kot to zahteva v zadnjem primeru
               od gospoda Anderliča, potem bi bila ta točka danes obravnavana na tej seji le, če bi
               predlagatelji zahtevali pisno širitev dnevnega reda te seje Državnega zbora in če bi
               o tem tako odločil Državni zbor z glasovanjem. Nič od tega se ni zgodilo. Niti ni
               bila vložena taka zahteva, niti ni bilo glasovanja. Te zahteve za razrešitev se torej
               ne obravnava v skladu z zahtevami predlagateljev, torej na izredni seji, ampak jo je
               predsednik Državnega zbora samovoljno, mimo ustavnih in poslovniških določil, uvrstil
               na redno sejo.</p>
               <p>Razlog za zahtevo za razrešitev predsednika Državnega zbora na izredni seji je
               nespoštovanje 85. člena Ustave Republike Slovenije in prvega odstavka 58. člena
               Poslovnika Državnega zbora, saj predsednik Državnega zbora ni v predpisanem roku na
               zahtevo več kot zadostnega števila poslancev kar na dve zahtevi sklicev izredne seje
               Državnega zbora, na kateri bi obravnavali finančne, likvidnostne, delovne in druge
               probleme pri izgradnji Športno-poslovnega kompleksa Stožice, v ozadju ali pa v
               ospredju katerega sta Mestna občina Ljubljana in župan Jankovič.</p>
               <p>V 85. členu Ustave je zapisano naslednje: <q>"Državni zbor dela na rednih in izrednih
               sejah. Redne in izredne seje sklicuje predsednik Državnega zbora. Izredno sejo mora
               sklicati, če to zahteva najmanj četrtina poslancev Državnega zbora ali predsednik
               republike."</q> Prvi odstavek 58. člena Poslovnika pa določa, izredno sejo skliče
               predsednik Državnega zbora na zahtevo najmanj četrtine poslancev Državnega zbora ali
               predsednika republike, najkasneje v 15 dneh. Obe določbi sta nedvoumni. Torej je
               predsednik Državnega zbora tudi časovno zavezan, do kdaj mora zahtevo 23 ali
               predsednika republike izvršiti. Ob tem, ko predsednik Državnega zbora seje ni
               sklical, je kršil še drugo in šesto alinejo prvega odstavka Poslovnika Državnega
               zbora, ki določata, da predsednik Državnega zbora sklicuje in vodi seje Državnega
               zbora in šesta alineja, ki pravi, da skrbi za izvajanje tega poslovnika.</p>
               <p>Čeprav je predsednik Državnega zbora dr. Pavel Gantar na 25. seji Kolegija, 21. maja
               2009 dejal naslednje: <q>"Prva stvar, ki je, če hoče parlament delati korektno, mora
               striktno upoštevati Poslovnik. Ne moremo se igrati okoli tega."</q> In tega se ne drži.
               Pri svojem delu ne spoštuje ne ustavnih in ne poslovniških določb in tega ne
               ugotavljamo samo v SDS, v zadnjem času to čedalje bolj pogosto ugotavljajo tudi v
               koalicijskih strankah. Pritožbe so tudi tam že pisne.</p>
               <p>Kaj se je dogajalo v našem primeru? 30. marca sta v Poslanski skupini Slovenske
               demokratske stranke in Slovenske nacionalne stranke na podlagi 85. člena Ustave in
               prvega odstavka 58. člena Poslovnika Državnega zbora prvič vložili zahtevo za sklic
               izredne seje, na kateri bi obravnavali predlog sklepa v zvezi z obravnavo
               financiranja projekta Športnega parka Stožice s strani bank v večinski državni lasti
               v času najhujšega kreditnega krča v Sloveniji. Gre za zahtevo za obravnavo številnih
               problemov in nevarnosti, ki jih v sebi nosi trenutno največja investicija v Republiki
               Sloveniji, ki poteka pod patronatom Mestne občine Ljubljana in njenega župana
               Jankovića. Gre za županov predvolilni projekt športnega in nakupovalnega parka v
               Stožicah, velikih športnih in poslovnih dimenzij, katerega izvajanje se je začelo
               brez zaprte finančne konstrukcije, torej brez zadostnih finančnih sredstev na obeh
               delih, na športnem in trgovskem. <q>"Lako ćemo,"</q> si je najbrž mislil župan, ko je
               začenja ta projekt. Tistih 200 milijonov evrov se bo že nekako zbralo, nekaj s
               prodajo poslovnih površin in prostorov, nekaj z donacijami, morda nekaj z zamiki
               plačil in stiskanjem izvajalcem, veliko pa bi lahko primaknila država. Nekaj
               neposredno z nepovratnimi sredstvi, ki bodo kapnila mimo razpisov iz državnega
               proračuna, na osnovi dogovorov z ministri in predsednikom Vlade, nekaj pa bi bilo
               povratnih sredstev, ki bi jih zagotovile banke v večinsko državni lasti, kot so NKBM,
               NLB in pa SID.</p>
               <p>Vlada levega trojčka mu je bila do sedaj, županu namreč, vseskozi zelo naklonjena.
               Tudi koalicija v Državnem zboru. Morda bo tudi tokrat izkazala hvaležnost, ker jim je
               veliko pomagal, da so zmagali. Pa tudi Ljubljana kot glavno mesto potrebuje dva
               velika stadiona: enega v Stožicah, to je novega, ki bo s Titovo cesto povezan z
               avtocesto, in obnovljenega bežigrajskega, ki je ob bivši Titovi cesti in očitno brez
               Tita v Ljubljani ni veliko poteznih projektov.</p>
               <p>Za kakšne težave gre pri športno-poslovnem parku Stožice. Na športnem delu, ki je
               skoraj gotov, manjka okoli 50 milijonov evrov, na trgovskem, ki se dinamično izvaja,
               pa okoli 200 milijonov. In gre tukaj v obeh primerih za veliko denarja. Tak pristop z
               nepokrito investicijo je nevaren, ker povzroča veliko nelikvidnost izvajalcem, še
               večjo podizvajalcem in vsem naslednjim v tej verigi. Gre za problem plačilne
               nediscipline, v katero je vpletena javna inštitucija, to je Mestna občina Ljubljana
               in njen župan. Plačilna nedisciplina je rak javnih financ. Ker morajo izvajalci in
               vsa veriga najemati kredite, če sploh želijo izvajati investicijo, nimajo pa
               zadostnih ali skoraj nobenih plačil, jih ima veliko težave. In znan je tudi že
               tragičen primer. Ker so veliki problemi s plačevanjem zaposlenih ali najetih
               delavcev, ki imajo slabe delovne in bivalne pogoje in prekomerno delajo nadure in
               inšpekcija ne delovna, ne finančna, ne druge, pa ne opazijo ravno veliko. Zgodi se
               celo, da župan za največji in edini delavski praznik navdušeno nagovori delavce na
               tradicionalnem srečanju na Rožniku, še isti dan pa kontrolira, kako polagajo travo na
               stadionu v Stožicah, kar je veliko licemerje.</p>
               <p>Ker se investira v nekaj, česar je že v Ljubljani preveč, ker smo sprejeli zakon o
               jamstveni shemi in iz tega se bo najbrž del teh sredstev zagotovil za poplačilo teh
               zadev, ne dobijo pa teh sredstev firme, ki so jim namenjene, ki imajo projekte z
               bistveno večjo dodano vrednostjo in ker tudi ta projekt prinaša malo delovnih mest,
               in ker je delovno mesto v Stožicah nekajkrat dražje od proizvodnih ali drugih
               dejavnostih. In ker se bodo s tem tudi povečala slabe naložbe bank, povečala se bo
               bančna nedisciplina, povečalo se bo izpostavljenost tveganju, kapitalska neustreznost
               bank in tako naprej. Pojavljale se bodo tudi zahteve za ponovno dokapitalizacijo in
               najbrž bo o tem treba tudi kasneje reči kakšno besedo. Zaradi tega smo predlagali
               veliko sklepov, osem sklepov, v katerih smo nalagali Vladi Republike Slovenije, da
               pripravi pojasnila kako lahko banke v večinski državni lasti financirajo sporen
               projekt izgradnje športnega parka Stožice, pozivali smo Vlado, da pripravi poročilo o
               finančnih posledicah izgradnje športnega parka Stožice za davkoplačevalce in
               stabilnost finančnega sistema, če bodo ta projekt financirale banke v večinski
               državni lasti. Zahtevali smo tudi poročilo o zavarovanjih v okviru jamstvene sheme in
               tako naprej. Potem smo tudi pozvali Vlado, da v okviru svojih pristojnosti naredi kaj
               za izboljšanje plačilne nediscipline v Sloveniji, hkrati pa tudi, da poroča o
               finančnih posledicah izgradnje športnega parka Stožice, o stanju zapadlih in
               neplačanih obveznosti do podizvajalcev s strani naročnika in da se tudi javno objavi.
               Vladi smo predlagali, da v okviru svojih pristojnosti preveri, ali so bili izpolnjeni
               zakonski pogoji za začetek investicije. Tudi predlagali smo, da organi v sestavi
               ministrstev preverijo, ali je pri izvajanju projekta Stožice upoštevana finančna,
               delovna in druga zakonodaja. Državni zbor bi tudi predlagal nadzornim institucijam,
               da čim prej, po možnosti takoj, opravijo pregled stanja projekta Stožice, to se pravi
               tožilstvo, policija, Računsko sodišče, Urad za varstvo konkurence. In potem smo na
               koncu pozvali, da bi Državni zbor tudi obsodil kršenje delavskih pravic, še posebej
               temeljnih človekovih pravic in dostojanstva delavcev, ki gradijo ta športni park, saj
               so kršitve zaradi uveljavljanja ozkih političnih interesov in sporne finančne
               konstrukcije tega projekta še posebej številne, hude in izstopajoče. Predlagali smo
               poziv Vladi, da v okviru svojih zakonskih zmožnosti in pristojnosti stori vse za
               izboljšanje socialnega stanja in zaščite delavcev in tudi, če Vlada meni, da so
               trenutne zakonske možnosti in pristojnosti nezadostne, da pripravi ustrezno
               zakonodajo oziroma popravke zakonodaje.</p>
               <p>9. aprila nam je predsednik Državnega zbora poslal dopis, s katerim nas je seznanil,
               da izredne seje ne bo sklical, ker naj bi bila naša zahteva za izredno sejo neskladna
               z veljavno zakonodajo. Od kdaj je ta sklep s pozivi ali s predlogi Vladi ali
               nadzornim institucijam neskladen s pravnim redom, kot je zapisal v odgovoru
               predsednik Državnega zbora, s katerim je zavrnil zahtevo za naš sklic izredne seje.
               Vladi in Banki Sloveniji nismo ničesar naročili, še manj ukazali, ampak smo obe
               instituciji le pozvali in priporočili in jima s tem dali tudi možnost, da se sami
               odločita, kako bosta ravnali. Tak primer ni nič neobičajnega, kajti tudi pri
               obravnavi nekaterih drugih zadev Državni zbor sprejema priporočila.</p>
               <p>Ko sem isti dan 9. aprila na Kolegiju predsednika Državnega zbora dr. Gantarja
               vprašal, zakaj seje ne skliče je dejal naslednje: <q>"Tudi če bi vladna služba oziroma
               Zakonodajno-pravna služba dala drugačno mnenje, pa je dala zelo ostrega, tudi v tem
               primeru bi se moral odločati, da tega ne bi sklical, ker je to tako temeljno v
               nasprotju s tem, kar si predstavljam in kar zagovarjam v politiki in kot demokratično
               načelo. Lahko to stori nekdo drug, in ne jaz."</q> Mimogrede, mnenje Zakonodajno-pravne
               službe pred uvrstitvijo točke na dnevni red oziroma v program dela Državnega zbora v
               poslovniku ni nikjer predpisano, še manj zahtevano. Tako se torej dela v Državnem
               zboru. Kar je všeč dr. Gantarju in je v skladu z njegovim pogledom, gre na Državni
               zbor, kar ni, pa ne gre. Predsednik Državnega zbora si torej vzame pravico, da
               ustavno določbo, v kateri piše <q>"mora"</q> pretvori v <q>"lahko"</q> ali v <q>"hoče"</q>, običajno noče,
               kakor je pač pri volji.</p>
               <p>Kljub vsemu smo 20. aprila isti podpisniki popravili in dopolnili zahtevo za sklic
               izredne seje, v kateri smo sklep preoblikovali na naslednjih pet točk:</p>
               <p>Prvič. Državni zbor predlaga Banki Slovenije, da mu v okviru ustavnih in zakonskih
               določil poroča, ali banke v večinsko državni lasti pri projektu financiranja
               izgradnje Športnega parka Stožice izvršujejo določila Zakona o bančništvu, ki
               govorijo o upravljanju s tveganji.</p>
               <p>Drugič. Državni zbor predlaga Vladi Republike Slovenije, da mu v okviru ustavnih in
               zakonskih določil poroča, ali gospodarske družbe in samostojni podjetniki
               posamezniki, ki sodelujejo pri izgradnji Športnega parka Stožice, izvršujejo določila
               Zakona o finančnem poslovanju, postopkih zaradi insolventnostni in prisilnem
               prenehanju, ki govorijo o finančnem poslovanju družb in drugih pravnih oseb.</p>
               <p>Tretjič. Državni zbor priporoča proračunski inšpekciji, ki deluje v okviru
               Ministrstva za finance, da v okviru svojih pristojnosti in pooblastil opravi nadzor
               nad izvajanjem Zakona o javnih financah v primeru gradnje Športnega parka
               Stožice.</p>
               <p>Četrtič. Državni zbor priporoča pristojnim nadzornim institucijam, da v okviru
               ustavnih in zakonskih določil čim prej opravijo pregled izvajanja projekta gradnje
               Športnega parka Stožice. Tu je mišljeno Vrhovno državno tožilstvo, Generalna
               policijska uprava, Računsko sodišče, Urad za varstvo konkurence in tako naprej.</p>
               <p>Petič. Državni zbor poziva Vlado Republike Slovenije, da v okviru svojih zakonskih
               možnosti in pristojnosti stori vse za izboljšanje socialnega stanja in zaščite
               delavcev. Če Vlada Republike Slovenije meni, da so trenutne zakonske možnosti in
               pristojnosti nezadostne, ji Državni zbor predlaga, da pripravi ustrezne popravke
               obstoječe zakonodaje.</p>
               <p>22. aprila smo potem vložili še zahtevo za splošno razpravo. 4. maja smo prejeli
               dopis dr. Gantarja, v katerem je zapisal, da tako oblikovana stališča, 1 in 2, ne
               sodita v pristojnost Državnega zbora, čeprav smo predlagali, da tako Banka Slovenije
               kot Vlada poročata v okviru ustavnih in zakonskih določil. Če se zahteva dotakne
               Stožic in ljubljanskega župana Jankovića, dr. Gantar že vnaprej prepreči, da ne sme
               nihče poročati Državnemu zboru niti v okviru ustavnih in zakonskih določil. Ne Vlada
               in ne Banka Slovenije. Janković je torej zaščiten kot kočevski medved. Predsednik
               Državnega zbora vsako takšno zahtevo v kali zatre - podpisnikom jo je že dvakrat. Po
               mesecu in pol je ta zadeva sicer precej izgubila na teži, kajti v tem času naj bi
               kreditni odbor Nove Ljubljanske banke za projekt Stožice že odobril zajeten
               kredit.</p>
               <p>Podobnih primerov, ko je predsednik Državnega zbora na neustaven način ščitil svoje
               politične somišljenike, šefe, koalicijske partnerje, je več. Zahtevo, da bo Državni
               zbor na izredni seji obravnaval kreditiranje Ultre, je realiziral šele v tretjem
               poskusu, praktično po dveh mesecih. Vsakič se je skliceval na mnenje
               Zakonodajno-pravne službe, ki ga ta služba pravzaprav ne more pripraviti, dokler
               točke niso uvrščene v program dela Državnega zbora. Šele potem, ko se zadeva začne
               obravnavati na seji Državnega zbora, ko je uvrščena na dnevni red, ta služba opozori,
               če je kaj narobe, če obstaja kakšna neskladnost z ustavnim in pravnim redom in potem
               poslancem prepusti, da odločijo o tem, in to tako ali drugače. To se pravi, da
               upoštevajo ali ne upoštevajo njihovo mnenje. Predsednik je v tem primeru in teh
               primerih ravnal drugače. V teh primerih on odloča, kako bodo delali poslanci.</p>
               <p>Seveda pa ima predsednik Državnega zbora dvojna merila. Medtem ko zahteve opozicije
               na tak način zavrača pa veljajo za točke, ki jih predlaga Vlada ali koalicija, povsem
               druga navodila. Če bi za vladne akte veljal tak pristop, potem v Državnem zboru ne bi
               nikoli obravnavali družinskega zakonika, zakona o integriteti, ki ga sedaj na silo
               uvrščate v nadaljevanje na izredno sejo, itd., kajti na ta dva in na številne druge
               zakone je bilo vloženih več pripomb in amandmajev, kot so imeli število členov, pa
               predsednik ni ugotovil ničesar. Tudi izgovori predsednika, da zahteve opozicije ne
               sodijo v pristojnost Državnega zbora, ne držijo. Prvi odstavek 32. člena Poslovnika
               pravi, da se v Državnem zboru ustanovijo delovna telesa za spremljanje stanja na
               posameznih področjih, za pripravo odločitev o politiki na teh področjih, za
               oblikovanje stališč do posameznih vprašanj ter za obravnavo predlogov zakonov in
               drugih aktov Državnega zbora. Torej pristojnost delovnih teles Državnega zbora je
               določena, kumulativno pa to pomeni tudi obseg dela Državnega zbora, obravnava
               politik, stanja na posameznih področjih. Šele, če se tako naredi, so na vrsti zakoni,
               najprej pa politike in stanja.</p>
               <p>Zanimivo je, da je ob istem poslovniku v prejšnjem mandatu, ko je Državni zbor vodil
               gospod Cukjati, tedanji poslanec dr. Pavel Gantar vložil zahtevo za izredno sejo, na
               kateri smo obravnavali morebitno gradnjo plinskih terminalov v Tržaškem zalivu, torej
               na italijanski strani. Ni šlo neposredno za problem Slovenije, pa tudi ni bilo
               nikakršnih težav ne s sklicem in ne z najavo časa. V primeru Stožic pa gre za
               probleme v Sloveniji. Gre za razpravo o izvajanju finančne in delovnopravne
               zakonodaje, za politike in stanja v Sloveniji. Isti poslanec, ki se mu je v tem
               mandatu sicer spremenil položaj, ravna ob istih pravilih povsem drugače. Vloga
               Zakonodajno-pravne službe Državnega zbora je opredeljena v 27. členu Poslovnika, v
               prvem odstavku, in pravi, da ima Državni zbor Zakonodajno-pravno službo, ki daje
               mnenje o skladnosti predlogov zakonov, drugih aktov in amandmajev z ustavo in s
               pravnim sistemom ter o zakonodajno-tehničnih vidikih predlogov. Kar pomeni, da
               Zakonodajno-pravna služba stopi v postopek in z oblikovanjem svojega stališča šele,
               ko je točka uvrščena na dnevni red Državnega zbora ali delovnega telesa. Šele tukaj
               se mora do akta opredeliti ta služba. Tako predsednik Državnega zbora tudi ravna,
               kadar predloži akt Vlada ali koalicija. Tako imata obe možnost, da v postopku
               obravnave akt dopolnita, popravita ali pa tudi ne, pa tudi ostali imajo možnost, da
               predlagajo svoje amandmaje, čeprav je vsak tak napor v primeru opozicije bolj ali
               manj zastonj. V primerih, ko pa zahteve za izredne seje Državnega zbora vloži
               opozicija, pa predsednik Državnega zbor, ne da bi imel poslovniško podlago, zahteva
               že predhodno mnenje Zakonodajno-pravne službe, tako kot je bilo v opisanem primeru,
               na osnovi katerega potem do nezavesti zavrača zahteve Slovenske demokratske stranke
               in drugih opozicijskih strank. Sprašujemo se, zakaj tako različna ravnanja. Zakaj ob
               istem poslovniku veljajo za opozicijo drugačna pravila? Ob tem je zanimivo, da
               ustreznost akta, če ima akt predpisane poslovniške sestavine, preveri pristojni
               sekretar delovnega telesa in ne Zakonodajno-pravna služba. Obe naši zahtevi sta imeli
               vse obvezne sestavine. Bili sta torej tehnično primerni. Recimo za primer, zakon o
               preoblikovanju Kada, ki smo ga obravnavali včeraj, in ni imel vseh obveznih sestavin,
               imel je celo lažne navedbe, vendar ga predsednik Državnega zbora, ker ga je
               predlagala Vlada, ni zavrnil.</p>
               <p>Naj navedem še en primer dvoličnega diskriminatornega ravnanja predsednika Državnega
               zbora. 4. maja sta dve skupini poslancev, s prvopodpisanima Anderličem in Jurijem,
               vložili dve noveli zakona glede ustanavljanja občin Mirna in Ankaran ter zahtevali
               sklic izredne seje Državnega zbora. Hitro, že 7.5., tri dni po tistem, je Kolegij že
               obravnaval potrditev skrajšanih postopkov in tudi zahtevo za sklic izredne seje. Na
               Kolegiju je bilo to uvrščeno takoj. Danes, ko smo imeli Kolegij ob 9. uri, sta ista
               predlagatelja pet minut po 9. uri vložila zahtevo, da se točki uvrstita na sklic
               izredne seje - člani Kolegija nismo niti videli gradiva, predsednik pa je tej zahtevi
               takoj ugodil. Deset minut čez devet, ko je zadeva tekla, je to prišlo na dnevni red.
               Pa v tem primeru pogoji iz poslovnika, spoštovani predsednik, niso izpolnjeni, ker ne
               gre ne za nujne postopke, ne za nujne primere, ne za ničesar drugega. Gre za splošno
               obravnavo in splošno razpravo. Ko pa to mi vlagamo, ko mi vlagamo svoje zahteve, pa
               Ljubljanica teče in teče in se ne zgodi nič.</p>
               <p>Tudi ko smo vložili predlog, dali pobudo, da se pri teh dveh zahtevah za novi občini
               preveri procedura, zdaj je že deset dni mimo, predsednik Državnega zbora pa ni
               pripravil še ničesar, ne čuti nobene potrebe, točka pa bo na izredni seji Državnega
               zbora.</p>
               <p>Na Kolegiju je predsednik Državnega zbora dejal tudi naslednje: <q>"Jaz moram reči, da
               seveda formalno gledano šele potem, ko bo sprejet postopek in uvrščena zadeva v sam
               zakonodajni, torej proces sprejetja tega zakona, bo prišlo mnenje Zakonodajno-pravne
               službe, v zvezi s katerim se bo treba odločiti. Oba zakona v formalnem smislu
               izpolnjujeta pogoje, nanašata se na vsebino, ki jo je Državni zbor... ima te formalne
               kvalifikacije za ta zakon. Seveda pa osebno menim, da je ta postopek - bomo videli,
               kakšno bo mnenje Zakonodajno-pravne službe - vprašljiv, in mislim pravzaprav, da bomo
               ta postopek morali začeti od začetka."</q> Logično - z navodili predsednika Državnega
               zbora in z rokovnikom, ki je bil tudi v tem konkretnem primeru. Sicer je iz tega
               teksta težko razbrati, ker je tudi tako povedan, vendar začeti je treba po vrstnem
               redu in ne kje vmes.</p>
               <p>Čeprav je tudi v primeru teh dveh občin predsednik Državnega zbora dr. Gantar javno
               podvomil v korektnost postopka, se je odločil za glasovanje. Šele potem, ko bi se
               glasovanje izteklo, bo pridobil mnenje Zakonodajno-pravne službe. Ne prej, ampak šele
               potem. Pri koaliciji, to se pravi, pri Juriju in Anderliču je en koncept, en model,
               pri opoziciji in Stožicah pa je to čisto drugo.</p>
               <p>Kako predsednik Državnega zbora razume ustavno določbo in poslovniško obvezo glede
               sklica izredne seje, se je torej nazorno pokazalo prav v konkretnem primeru
               Stožic.</p>
               <p>Po končani točki na Kolegiju, v kateri smo določili dnevni red seje, ko smo
               obravnavali že eno od naslednjih točk Kolegija, smo vložili zahtevo za izredno sejo
               in za razrešitev predsednika Državnega zbora dr. Gantarja. Že naslednji trenutek po
               vložitvi zahteve je sledil klic enega izmed uradnikov generalni sekretarki Državnega
               zbora na Kolegij, in ta je nemudoma obvestila predsednika Državnega zbora. In
               predsednik Državnega zbora je, ne da bi sploh videl, kaj v zahtevi piše, kako je
               točka oblikovana, ne da bi sploh preveril, ali ima vse potrebne sestavine, ne glede
               na to, da smo dnevni red seje že določili, s to zahtevo takoj, kar nekje pri neki iks
               točki, razširil dnevni red seje, ki je že imela zaključeno vsebino, zaključeno
               specifikacijo. Vendar bi rad opozoril, da v primerih, ko razlogi za širitev dnevnega
               reda nastanejo po določitvi dnevnega reda, se o taki zahtevi za širitev odloča pri
               potrjevanju dnevnega reda na začetku seje Državnega zbora. Vendar poslanci Slovenske
               demokratske stranke niti kdo drug širitve ni zahteval, tudi predsednik Državnega
               zbora, je ni ne zahteval in ne predlagal. Enostavno je to razširil kar sam od sebe,
               brez odločitve poslancev.</p>
               <p>Predsednik Državnega zbora je torej vse stvari vzel v svoje roke. Nista pomembna ne
               ustava ne poslovnik, ampak le njegovo osebno mnenje do zadeve. Ker se pri svojem delu
               ne drži ustavno določenih norm in ne tehnoloških postopkov, ki so predpisani s
               Poslovnikom Državnega zbora, je predsednik Državnega zbora postal glavni generator
               problemov pri delu Državnega zbora. Sproža številne nepotrebne konfliktne situacije,
               omejuje delo v Državnem zboru, zavrača vlaganje amandmajev z obrazložitvijo, da so
               amandmaji diametralno nasprotni, zavrne vložitev amandmajev zato, ker bi potem zakon
               bil brez členov itn. On odloči, kaj se lahko vloži, kaj lahko poslanska skupina vloži
               in česa ne sme. In tako naprej. Preprečuje tudi razprave o škodljivih in nevarnih
               problemih, ki jih sprožajo in povzročajo njegovi politični sopotniki, se pravi tudi
               zapre razpravo recimo o arbitražnem sporazumu. Tukaj bi le želeli številne odgovore
               predsednika vlade Pahorja, pa jih ni bilo. Zapre razpravo o Zalarju, Golobiču,
               Kresalovi, Križaniču. Zato predlagamo Državnemu zboru, da se predsednika Državnega
               zbora dr. Pavla Gantarja razreši s funkcije predsednika Državnega zbora in tudi
               predlagamo, da koalicija predlaga drugega, primernejšega kandidata. To bo navsezadnje
               dobro tudi za ugled Državnega zbora. Hvala lepa.</p>
            </sp>
            <sp xml:id="SDZ5-Redna-17-2010-05-21.sp5">

               <speaker>PODPREDSEDNIK MAG. VASJA KLAVORA:</speaker>

               <p>Za predstavitev mnenja dajem besedo predsedniku Državnega zbora. Gospodu dr. Pavlu
               Gantarju. Izvolite, gospod predsednik.</p>
            </sp>
            <sp xml:id="SDZ5-Redna-17-2010-05-21.sp6">

               <speaker>DR. PAVEL GANTAR:</speaker>

               <p>Kolegice in kolegi! Oprostite, ali sem zgrešil prostor, sem zgrešil čas, ali naj vas
               pozdravim z imenom spoštovani mestni svetniki in spoštovane mestne svetnice občine
               Ljubljana ali kako drugače, ali me je nekdo čez noč preimenoval v župana Mestne
               občine Ljubljana ali mogoče gospod Janković že ve, da ni župan in da funkcijo
               mestnega sveta opravlja Državni zbor? Tako bi namreč lahko sklepali iz jedra zagovora
               in predloga o razrešitvi nekoga, ki se piše Pavel Gantar in je predsednik Državnega
               zbora v Republiki Sloveniji.</p>
               <p>Jaz moram reči, da lahko svoj zagovor vržem stran, ker je nepomemben in nepotreben,
               ker je že samo ta, lahko bi rekel, utemeljitev za moj odstop, pokazala da gre v
               bistvu za popolnoma druge stvari, da je v bistvu ta nesrečni predsednik Državnega
               zbora kriv za to, ker noče razpravljati in noče dopustiti, da Državni zbor razpravlja
               o nekih tretjih zadevah, ki s tem Državnim zborom nimajo zveze, imajo pa veliko zveze
               z mestom Ljubljana, z investicijami, športom, nogometom, trgovskimi centri. Ali
               želite, da vam o tem razlagam svoja osebna stališča? So zelo zanimiva in marsikdo bi
               jih rad poslušal in mogoče bi se nemara celo strinjal z njimi celo s te strani, ampak
               mislim, da so popolnoma nepomembna v tem prostoru, v tem kraju in tem času. Zato,
               gospodje, seveda se moram vprašati kaj ta Državni zbor počne in kako to počne. In
               seveda je prav, da se ima predsednika Državnega zbora posebej pod lupo kritike in še
               posebej pod lupo kritike opozicije.</p>
               <p>Predsednik Državnega zbora nikoli ne more narediti vsega prav, ker je v Državni zbor
               vgrajen, in to je pravilno, sistematičen in nadzorovan in poslovniško določen, če
               hočete, v narekovaju, <q>"konflikt"</q> med različnimi predstavniki v Državnem zboru, če
               hočete, med pozicijo in opozicijo. To je esenca našega dela. To je, zaradi česar smo
               tu, in prav zaradi tega je predsednik Državnega zbora tudi človek, ki lahko ob svojih
               odločitvah, lahko so takšne, lahko so drugačne, včasih tudi kakšna napačna, se ni
               mogoče izogniti napakam, marsikdaj bi se lahko odločil rugače, če bi imel to možnost,
               vendar vedno je odločitev bila v najboljši veri in tudi odločitev takšna, da sem
               spoštoval poslovnik, zakone in ustavo, ki jih moram spoštovati. In moram reči, da
               lahko namesto predsednika Državnega zbora, namesto podpredsednikov Državnega zbora
               tam gor inštaliramo Poslovnik Državnega zbora, ki bo sam sebe bral, sam sebe
               interpretiral in sam od sebe vodil seje Državnega zbora. Poskušajte to narediti, jaz
               pri tem ne bom sodeloval.</p>
               <p>Spoštovane kolegice in kolegi, obstaja vsaj ena slaba lastnost funkcije predsednika
               Državnega zbora, in ta je, da načelo nevtralnosti, nepristranskosti, ki spada k tej
               funkciji, tistega, ki opravlja to funkcijo, omejuje v razpravi, čeprav to sicer ni
               izrecno nikjer napisano, je vendarle del tradicije v našem parlamentu in v drugih
               parlamentih ter velja, da naj se predsednik Državnega zbora ne vpleta v aktualne
               politične spore v parlamentu, naj navzlic temu, da je njegova politična opredelitev
               jasna, da ne posega z avtoriteto svoje funkcije v politične razprave. Zato, kot
               veste, sem se od izvolitve za predsednika le malokrat kot poslanec izrazil svoje
               mnenje o posameznih zadevah v Državnem zboru. Čeprav priznam, da mi je bilo včasih
               težko, saj bi se rad vključil v kakšno razpravo, sem se vendar zadržal in samoomejil.
               Zato sem pobudnikom za mojo razrešitev, če gre za razrešitev z mesta predsednika
               Državnega zbora, na nek način hvaležen, saj so me s predlogom za razrešitev na nek
               način vsaj danes in za nekaj ur, ali pa za vedno, postavili izven te moje funkcije in
               bom torej lahko in smel povedati tudi tisto, kar sicer ne bi nikoli izvedeli, in mi
               navsezadnje omogočili, da vendar vsaj deloma uresničim svojo strast do razprave,
               tisto strast, ki sem jo z veseljem gojil v prejšnjem mandatu.</p>
               <p>Spoštovani! Jaz se danes ne mislim braniti, ne mislim tudi napadati, želim pa
               argumentirati. Želim izrabiti vse tiste vrline demokracije, ki so to politično
               ureditev postavile kot najbolj uspešno obliko politične vladavine. Za demokratično
               razpravo je pomembno argumentiranje, razvijanje, predstavljanje, komuniciranje
               stališč in pogledov v primerjavi s stališči, pogledi in argumenti drugih. Logika
               argumentiranja odstopa od svojega vnaprejšnjega prav in nasprotnim stališčem dopušča
               enako možnost veljave, kot jo ima moje stališče. Spoštovanje nasprotnih stališč,
               čeprav mislimo, da so napačna, predstavlja in predpostavlja, da jih ne sprevračamo,
               ne diskreditiramo, da komuniciramo iskreno, da iz določenih dejstev ne poberemo samo
               stvari, ki nam trenutno koristijo, druge pa zanikamo in zatajimo ali prikažemo v
               sprevrženi obliki. Tega je malo. Iskreno moram reči, tega je malo predvsem na moji
               desni strani. Argumentirano razpravo nadomeščajo sodbe, obsodbe, kvalifikacije in
               diskvalifikacije. Očitno velja ljudski rek Beseda ni konj, in torej lahko izrečemo
               vse na kakršenkoli način, saj gre samo za besede. Če kje, potem prav diskurzivna
               narava demokracije sporoča, da je ta ljudski rek Beseda ni konj napačen. Beseda je
               konj. Besede v parlamentu so dejanja. Z besedami lahko ubijate, spreminjate življenje
               ljudi, vplivate na delovanje številnih akterjev v družbi. Lahkotnost izrekanja besed,
               ki so sodbe in obsodbe o drugih ljudeh in stanjih, me v tem našem zboru skrbi, še
               posebej zato, ker so utemeljeni na moči, ki jo daje poslanska funkcija, ne pa na moči
               argumenta.</p>
               <p>Kot ste opazili, predlagatelji moje razrešitve, v sicer izredno skopem besedilu, kar
               ni v njihovi navadi, navajajo, da rušim ustavni in pravni red - kolikor vem, nimamo
               ločenih ustavnih in pravnih redov, imamo samo en pravni red -, ker sem zavrnil sklic
               seje o financiranju projekta Športnega parka Stožice, kar ste že slišali.</p>
               <p>Že tu naj takoj opozorim na neko nepodrobno malenkost, da se, če sem prav razbral iz
               časopisov, to financiranje nanaša na kreditiranje, na financiranje trgovskega centra
               in ne športnega parka, stadiona ali dvorane, in naj bi kršil 85. člen Ustave, ki med
               drugim pravi, da moram izredno sejo sklicati, če to zahteva najmanj četrtina
               poslancev Državnega zbora ali predsednik republike. Kršil naj bi tudi Poslovnik,
               drugo in šesto alinejo dela predsednika, in 58. člen Poslovnika in njegov prvi
               odstavek.</p>
               <p>Spoštovani! Tako kot bi se glasilo vprašanje in odgovor na Radiu Erevan: Ali je res,
               da ste kršili ustavo? Na to vprašanje odgovarjam: V načelu res, vendar je nisem
               kršil, ampak branil. In sicer tako, da sem preprečil zlorabo 85. člena proti vsem
               drugim členom ustave, najprej in najbolj pa proti 3. členu Ustave, ki govori o
               delitvi oblasti na zakonodajno, izvršno in sodno. Že Montesquieu je opozarjal na
               pomen te delitve in na nevarnosti, da eno in isto telo sprejema zakone, izvaja
               zakone, nadzoruje njihovo izvajanje in sodi na njihovi podlagi. Ideja <q>"check and
               ballances"</q>, ideja uravnovešene oblasti pa je tako ali tako vgrajena v večino sodobnih
               demokratičnih ureditev, seveda najbolj v ZDA. To pa, spoštovani kolegi, pomeni, da
               Državni zbor, četudi je najvišji organ zakonodajne oblasti in izvaja nadzorno
               funkcijo nad izvršno oblastjo, ki jo tudi postavlja, ne more početi karkoli in
               kadarkoli se mu zljubi. Čeprav on sprejema ustavo, je prav zato ne more in ne sme
               kršiti. Čeprav on sprejema zakone, ti zakoni veljajo tudi zanj. Očetje ustave v
               Sloveniji so izjemno poudarili pomen delitve oblasti, tako recimo je izključena
               skupna funkcija poslanca ali ministra, kar v nekaterih državah ni in tako naprej.</p>
               <p>85. člen Ustave in njegove izvedbe in določila v Poslovniku Državnega zbora so poleg
               institucije interpelacije, ustavne obtožbe, poslanskih vprašanj, preiskovalne
               komisije močan instrument nadzora nad izvršno vejo oblasti, vendar ne morejo izven
               okvirov pristojnosti Državnega zbora.</p>
               <p>In zdaj seveda najbolj pomembno. Moja odločitev, da zavrnem navedeno zahtevo za sklic
               izredne seje, ni temeljila na nekakšni samovoljni presoji, pač pa sem ob upoštevanju
               načela delitve oblasti in dejstva, da je tudi Državni zbor sam podvržen spoštovanju
               zakonov, ki jih sprejema, da je ta zadeva, ta odločitev bila oprta na trdne argumente
               in pravno podlago, ne pa na mojo samovoljno odločitev.</p>
               <p>Zakonodajno-pravna služba je v vseh mnenjih zahtev za sklic izredne seje, kar je bila
               seveda vprašana, eksplicitno zapisala, da mora biti zahteva, poleg tega, da je
               podprta z ustavno določenim številom podpisov poslancev, ustavnopravno dopustna tudi
               po svoji vsebini. Vsebina zahteve torej ne more biti poljubna, ampak mora
               izpolnjevati tudi druge pogoje, ki izrecno ali smiselno izhajajo iz drugih ustavnih,
               zakonskih ali poslovniških določb, ki urejajo delo in pristojnosti Državnega zbora. V
               vsebinskem torej materialnem smislu mora biti podana zahteva za obravnavo zadeve, ki
               sodi v pristojnost Državnega zbora oziroma sprotna, da seje Državnega zbora ni mogoče
               sklicati, če gre za zadeve iz izključne pristojnosti drugih vej oblasti oziroma
               drugih državnih organov oziroma zadeve, ki sploh niso zajete v ustavno, zakonsko in
               poslovniško določene pristojnosti Državnega zbora. Državni zbor ne more in ne sme
               razpravljati in vplivati na dogovarjanje zasebne investicijske družbe, ki gradi nek
               objekt, nek trgovski center s konzorcijem bank, v katerem naj bi bila tudi ena od
               bank v kateri ima država večinski delež. Državni zbor se ne sme vmešavati v
               avtonomijo delovanja gospodarskih ali tudi kakšnih drugih akterjev, saj jim pravni
               okvir tega delovanja in dopustnost delovanja določajo tako abstraktne pravne norme
               kot konkretna pravila in delovanja. Ali naj torej ukinemo kreditne odbore v bankah in
               ukinemo uprave bank, njihove nadzorne svete, lastniške funkcije in prenesemo
               odločanje o posojilih v pisarno kakšnega poslanca, ki se je podpisal pod zahtevo za
               mojo razrešitev. Sam bi takoj sklical sejo, če bi predlagatelji želeli razpravljati
               ter sprejemati sklepe in priporočila o politiki Vlade v zvezi z bankami v delni
               državni lasti in njihovo realno ali domnevno izpostavljenostjo tveganim kreditom. To
               je tisto, kar je bilo tudi prej rečeno, razpravljanje o politikah, o odgovornostih, o
               nadzoru izvršne veje oblasti. Vendar to očitno nikogar ne zanima, pač pa konkreten
               primer v kontekstu prihajajočih volitev v Ljubljani in v primeru katerega formalno
               proračun ni vložil niti enega samega evra. Moram poudariti, da je zahteva za mojo
               razrešitev nenavadno skopa in formalistična. Dejansko se mi zdi, da pri tem na
               prangerju niti nisem jaz, temveč mesto Ljubljana, njegov župan, gradbeniki, stadion
               ali športna dvorana.</p>
               <p>Očitajo mi zavlačevanje. Pri vseh sejah, tako tistih, ki so bile sklicane, kot tudi
               tiste seje, pri kateri sem zahteval dopolnitve, so dopolnitve prišle, so bile
               ustrezne, in so bile sklicane. Pri vseh teh sejah so bili striktno spoštovani
               poslovniški roki, še posebej 15-dnevni rok za sklic seje. Zato moram odločno zavrniti
               te navedbe <stage>(kasneje v razpravi bom to lahko storil še bolj podrobno)</stage>. Mislim, da
               zahteva za mojo razrešitev, ki sem jo prej ali slej pričakoval, ni neke vrste ožji
               del, ampak je del širšega političnega konteksta, konteksta boja, v katerem boga ni in
               je vse dovoljeno. V katerem se pač tisti, ki imajo neke politične cilje, zatekajo k
               vsem sredstvom in načinom, kako jih uveljavljati, prav zato, da bi te svoje cilje
               tudi dosegli.</p>
               <p>V tem smislu danes ne bomo razpravljali toliko o tem, kdaj in koliko sem kršil
               Poslovnik Državnega zbora in Ustavo, ampak o tem, za kakšno pot se bo Slovenija
               odločila v tej dilemi. Hvala lepa.</p>
            </sp>
            <sp xml:id="SDZ5-Redna-17-2010-05-21.sp7">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Prehajamo na predstavitev stališč poslanskih skupin. Besedo ima gospod mag. Borut
               Sajovic, v imenu Poslanskega kluba LDS.</p>
            </sp>
            <sp xml:id="SDZ5-Redna-17-2010-05-21.sp8">

               <speaker>MAG. BORUT SAJOVIC:</speaker>

               <p>Hvala lepa, gospod podpredsednik, za besedo. Spoštovane kolegice in kolegi, še enkrat
               dobro jutro! Prepričan sem, da se bodo danes ob tej razpravi zbudili tudi tisti, ki
               so šli malo kasneje spat. Zagotovo bo to eden velikih in pomembnih dni za slovensko
               demokracijo. O njej bi z velikimi črkami pisali slovenski fantomski brezplačniki, če
               bi še obstajali. Zagotovo bo tudi eden najpomembnejših protikriznih ukrepov, saj bo
               na stadionu, ki ga potrebujemo, in v okolici dobilo delo kar nekaj sto naših
               državljanov.</p>
               <p>Skupina poslancev, s prvopodpisanim Jožetom Tankom, meni, da je predsednik Državnega
               zbora dr. Pavel Gantar, ko je zavrnil predlog za sklic izredne seje Državnega zbora o
               financiranju projekta Športnega parka Stožice s strani bank v večinski državni lasti,
               rušil ustavni red in pravni red Republike Slovenije. Moram reči, da ocenjujemo, da
               predsednik Državnega zbora dela dobro, da spoštuje zakone, poslovnik, in da takrat,
               kadar so številne nejasnosti in dvomi, tisto, kar zakonodajalcem do zdaj še ni uspelo
               zapisati in uveljavljati, da kot svobodomiseln demokrat, z veliko mero uspešno
               uporablja tudi zakon razuma in zdrave pameti.</p>
               <p>Tarča očitkov na tej seji v resnici ni Pavel Gantar, ampak župan Zoran Jankovič. V
               Poslanskem klubu Liberalne demokracije Slovenije menimo, da skupina poslancev
               zlorablja Državni zbor in institut predsednika Državnega zbora za potrebe predvolilne
               kampanje v Mestni občini Ljubljana. V zvezi z županom Zoranom Jankovičem imamo
               dobronameren nasvet: raje skušajte premagati z argumenti, ne pa z blatenjem ljudi, ki
               jih sami povezujete z njim.</p>
               <p>Podoben scenarij ste zrežirali tudi v primeru interpelacije zoper Katarino Kresal, ki
               je bila kriva zgolj tega, da pozna ljudi. Želite besedo? <stage>(Gremo naprej, hvala lepa za
               prijaznost in pa razumevanje.)</stage></p>
               <p>Da ponovim, ker sem bil zmoten, poden scenarij ste zrežirali tudi v primeru
               interpelacije zoper Katarino Kresal, ki je bila kriva zgolj tega, da pozna ljudi, ki
               niso člani SDS. Sicer pa se nenehno trudite diskreditirati oziroma zbuditi nezaupanje
               v čisto vse inštitucije te države. Pri tem niste imeli nobenih zadržkov vložiti
               neutemeljeno obtožbe proti kar samemu predsedniku države, tistemu, ki je bil izvoljen
               na neposrednih volitvah. Nenehne interpelacije proti številnih ministrom, ki so že
               bile in zagotovo še bodo. Da ne govorimo o sprenevedanju in neargumentiranem
               zavračanju arbitražnega sporazuma. Zaradi egoističnih strankarskih interesov ste
               pripravljeni očitno požgati in zažgati tudi državo. Gre za zelo znano formulo ali,
               bolje rečeno, kopijo političnega propagandizma, ki sta ga do podtankosti razvila
               fantomska medija, Slovenski tednik in pa Ekspres. Slednja sta v predvolilnem času
               leta 2008 objavljala tekste z enim sami namenom: diskreditirati vsakega in vse, ki
               imajo skupni imenovalec biti ali si upati biti naš politični nasprotnik.</p>
               <p>Ta teden smo tudi videli, da je lahko od takšnega blatenja oziroma sovražnega govora
               do nasilnih razdalj zelo kratka razdalja. Naša današnja razprava pa ima še en namen.
               Ponovno se bomo predvsem na pobudo SDS nekaj tednov prerekali o tem, ali je Pavel
               Gantar česa kriv ali ne - na koncu bo pa ta ista stranka, ki je to razpravo
               povzročila, Vladi očitala, da se koalicija spet ukvarja sama s seboj, namesto s
               protikriznimi ukrepi. To so znane metode, ki pa žal nimajo nič skupnega z odgovornim
               upravljanjem opozicijskih nalog. To je tudi del širše komunikacijske strategije
               opozicije, predvsem pa stranke, ki to predlaga, ki želi v javnosti ustvariti vtis, da
               je v državi, ki ji Vlada kdorkoli drug, ne pa oni, vse obrnjeno na glavo in pa vse
               narobe. Vse to dogajanje razumem tudi v luči letošnjih, in pa še bolj tistih volitev
               čez dve leti in pol. Metode dela so znane, preizkušene, nenehno sklicevanje izrednih
               sej z argumentacijo, da so ugotovljena nova dejstva, kot dokazno gradivo pa se
               uporabljajo izpiski v strankarskih časopisih in drugih medijskih sorodnih slavnih
               predvolilnih brezplačnikih.</p>
               <p>Če pa se predsednik Državnega zbora postavi po robu takšnemu razvrednotenju Državnega
               zbora in številnim drugim inštitucijam, na katerih sloni naša državnost, potem je pa
               zopet in pa spet vse narobe in je treba takoj predsednika zbora privezati na
               sramotilni steber. Takšne seje kot je današnja in kot jih je bilo že nekaj in jih bo
               zagotovo še veliko, nas samo odmikajo od tistega, čemur bi morali dati prioriteto.
               Predsednik Državnega zbora si mogoče kdaj res zasluži grajo, vendar ne zaradi tega,
               ker ni ugodil eni od vaših neštetih izrednih zamisli, ampak zato, ker vam je kot
               svobodomiselnež in demokrat najbrž ugodil že prevečkrat.</p>
               <p>V poslanskem klubu Liberalne demokracije Slovenije kljub temu ne bomo podprli
               predloga za razrešitev predsednika Državnega zbora, si pa tudi mi želimo, da bi
               spremenil način dela tega visokega zbora na ta način, da se bomo bolj posvečali
               resničnim problemom Slovenk in Slovencem in manj predvolilni muhavosti te ali one
               politične stranke. Predsednik Državnega zbora ni storil ničesar, pa resnično prav
               ničesar, kar bi zahtevalo prvo tovrstno zamenjavo v samostojni Sloveniji in v skladu
               s predstavitvijo tega stališča bo tudi naše glasovanje. Enotno ga bomo podprli. Hvala
               lepa.</p>
            </sp>
            <sp xml:id="SDZ5-Redna-17-2010-05-21.sp9">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Bojan Kontič v imenu Poslanske skupine Socialnih
               demokratov.</p>
            </sp>
            <sp xml:id="SDZ5-Redna-17-2010-05-21.sp10">

               <speaker>BOJAN KONTIČ:</speaker>

               <p>Hvala lepa, gospod podpredsednik. Spoštovani predsednik parlamenta, kolegice in
               kolegi!</p>
               <p>Iz dopolnilne obrazložitve predlagatelja za razrešitev predsednika Državnega zbora je
               bilo moč razbrati, da bi želeli zamenjati predsednika parlamenta, še raje pa župana
               Mestne občine Ljubljana. O prvi bomo odločali mi tukaj v parlamentu, o drugi pa
               občanke in občani Mestne občine Ljubljana. Verjetno bodo temu poizkusu sledili še
               drugi poizkusi, verjetno bodo sledile zahteve za razrešitev posameznih predsednic
               oziroma predsednikov delovnih teles.</p>
               <p>Zahteva za razrešitev predsednika Državnega zbora je nadaljevanje že videnega. In če
               sem povsem iskren pričakovana. Interpelacije, predlog za ustavno obtožbo predsednika
               republike, pozivi predsedniku Vlade po odstopu, pozivi kar celotni Vladi po dostopu.
               Vsi ti postopki odpravljajo ovire in tlakujejo pot v drugo republiko Janeza Janše.
               Nekateri so to vzeli dobesedno. In tako smo dva dni nazaj lahko videli obsojanja
               vredno tlakovanje. Razlogi za današnjo razpravo so navedeni na dveh straneh. Skromni,
               kratki. Seveda jih je mogoče zapisati tudi tako, kot so jih predlagatelji zapisali.
               Sklicevanje na 85. člen Ustave, ki med drugim določa, da mora predsednik Državnega
               zbora sklicati izredno sejo Državnega zbora Republike Slovenije, če to zahteva
               najmanj četrtina poslancev v Državnem zboru, seveda stoji in ji ni moč oporekati. Pri
               tem je treba upoštevati 58. člen Poslovnika v celoti, tudi tisti del, ki ni naveden v
               zahtevi za razrešitev predsednika.</p>
               <p>V zahtevi in predlogu za sklic izredne seje morajo biti navedeni razlogi za nujni
               sklic, zahtevi za sklic mora biti priloženo gradivo o zadevah, o katerih naj Državni
               zbor odloča. In še nekaj, kar se običajno pozabi ali spregleda, zadeva oziroma
               vsebina mora soditi v krog zadev, ki so v pristojnosti Državnega zbora. V nasprotnem
               primeru bi namreč razpravljali o vsem mogočem, le o zadevah iz naše pristojnosti ne.
               In če predsednik s svojimi sodelavci oceni, da zahteva ni ustrezna in ne skliče
               izredne seje, zahtevate njegovo zamenjavo. Iz mnenja Zakonodajno-pravne službe pri
               eni izmed takšnih zahtev je zapisano, da zakon in poslovnik Državnega zbora ne
               vsebujejo določb, ki bi izredno urejale kakšna je lahko oziroma sme biti vsebina
               zahteve za sklic izredne seje Državnega zbora. To sicer po eni strani pomeni, da je
               lahko taka zahteva po vsebini poljubna, toda po drugi strani ima ta možnost izbire
               tudi svoje ustavne meje, kajti 85. člen ustave, ki daje podlago za sklic izredne seje
               Državnega zbora, je treba razlagati v kontekstu ustavnih, zakonskih ter poslovniških
               določb, ki urejajo položaj in pristojnosti Državnega zbora. V skladu z načelom
               delitve oblasti ter v skladu z ustavno opredeljeno vlogo Državnega zbora je mogoče in
               hkrati nujno vztrajati pri takšni interpretaciji ustave, in posledično seveda tudi
               poslovnika, ki dopušča sklic redne ali izredne seje le o zadevah iz pristojnosti
               Državnega zbora. To po nasprotnem sklepanju pomeni, da redne ali izredne seje
               Državnega zbora ni mogoče sklicati za obravnavo zadev, ki so na primer v izključni
               pristojnosti drugih vej oblasti oziroma drugih državnih organov: Vlade, sodstva, še
               manj pa tiste, ki so v pristojnosti Mestne občine Ljubljana. Ta zadnji stavek je
               dodan, vse prejšnje pa je iz mnenja Zakonodajno-pravne službe. Katere funkcije
               opravlja Državni zbor? Na kratko jih lahko opredelimo na zakonodajno, volilno in
               nadzorno funkcijo. Pristojnosti Državnega zbora so določene v ustavi in tako
               imenovani mali ustavi Državnega zbora, to je naš poslovnik, ki ga je treba dosledno
               spoštovati. Predsednika je seveda moč razrešiti, če Državni zbor ni zadovoljen z
               njegovim delom. Potencialna možnost za njegovo zamenjavo je tudi v primeru
               oblikovanja nove koalicije. Nič od tega danes ni izpolnjeno. Koalicija je stabilna,
               prepričan pa sem tudi, da ni večine v Državnem zboru, ki bi bila nezadovoljna z delom
               predsednika.</p>
               <p>Za Poslansko skupino Socialnih demokratov to, kar ste zapisali, ni zadosten razlog,
               da bi predsedniku z glasovanjem izrazili nezaupnico. Seveda pa ne odrekamo pravice
               predlagateljem, da z glasovanjem preverijo, ali imajo večino v Državnem zboru za
               svojo zahtevo. Pri tem pa je treba spoštovati vlogo in položaj predsednika Državnega
               zbora, ne glede na to kdo to funkcijo trenutno opravlja.</p>
               <p>Zapleti glede uvrščanja točke o razrešitvi predsednika Državnega zbora na dnevni red
               redne ali izredne seje imajo jasno sporočilo. Res je, da so predlagatelji zahtevali
               izredno sejo, a je uvrstitev na redno sejo skladna s poslovnikom in kar je tudi
               pomembno, zelo logična. Zakaj bi čakali na izredno sejo, če to lahko opravimo na
               redni? Možno bi bilo tudi prekiniti redno sejo in to obravnavati na izredni. Seveda
               tudi ta možnost je. Toda kakšno je sporočilo? In to je bistvo: želi se izredna seja,
               ker je namen ustvarjati zgodbe, ne pa obravnavati zahteve in o njej odločati.</p>
               <p>Na koncu še poudarek. Vedno znova nas predlagatelji opozarjate, da se ukvarjamo sami
               s sabo. Verjetno bo takšna ocena tudi danes, morda ne danes. Morda jutri, v
               naslednjih dneh. Kdo so že predlagatelji interpelacij, ustavne obtožbe predsednika
               Republike Slovenije in predlagatelji razrešitve predsednika Državnega zbora?! Kdo so
               tisti, ki pozivajo na ulice - zdaj slišimo na miroljubne shode?!</p>
               <p>V Poslanski skupini Socialnih demokratov bomo glasovali proti. To povem, čeprav je
               glasovanje tajno!</p>
               <p>Hvala lepa.</p>
            </sp>
            <sp xml:id="SDZ5-Redna-17-2010-05-21.sp11">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospod Zvonko Černač v imenu Poslanske skupine SDS.</p>
            </sp>
            <sp xml:id="SDZ5-Redna-17-2010-05-21.sp12">

               <speaker>ZVONKO ČERNAČ:</speaker>

               <p>Spoštovane kolegice in kolegi!</p>
               <p>Danes govorimo o razrešitvi predsednika Državnega zbora. Govorimo o tem zato, da bi
               lahko govorili še o nečem drugem, za državo pomembnejšem, kar pa je predsednik
               Državnega zbora preprečil s tem, ko se je postavil nad Ustavo. Da bi lahko govorili o
               financiranju naložb s strani državnih bank, ki so rizične z vidika povračila
               sredstev, in kjer je riziko, da bodo sredstva sploh kdaj vrnjena, približno podoben
               kot v primeru Grčije. V času, ko so na dan prišli podatki o tem, da je Slovenija na
               lestvici konkurenčnosti strmoglavila za 20 mest, Vlada podpira politično financiranje
               projektov, kakršen je projekt v Stožicah. Namen zavlačevanja s sklicem izredne seje
               na to temo je bil ravno v tem, da se preprečita parlamentarna razprava in odločanje,
               dokler ne bo zagotovljeno financiranje tega projekta, ki ne bo nikoli vrnil vloženih
               sredstev s strani državnih bank. Posledice pa bodo nosili vsi davkoplačevalci.</p>
               <p>O razrešitvi govorimo danes zato, ker si predsednik Državnega zbora parlamentarno
               demokracijo očitno razlaga in predstavlja po svoje in v tej razlagi poskuša zatreti
               demokratično parlamentarno razpravo in gre v teh rabotah celo preko Ustave. V
               parlamentarnih demokracijah pa je mesto dialogov v Državnem zboru. Ni treba biti ne
               filozof, ne sociolog, da bi razumeli, kaj se zgodi, če se razpravo v parlamentu duši
               in omejuje in če se to počne zaradi zaščite posameznih političnih botrov.</p>
               <p>V zadnjem letu dni smo bili večkrat priča temu, da pravna država velja za ene, za
               druge pač ne, da za ene veljajo na sodiščih ena pravila, za druge druga.</p>
               <p>Pri enih je sodišče sposobno odločiti še isti dan, drugi v istem primeru čakajo na
               pravico leta in leta. Pri enih inšpekcija deluje s svetlobno hitrostjo, pri drugih
               nimajo pooblastil za ukrepanje. Pri enih ovadbe za težka kazniva dejanja več let
               ležijo v policijskih predalih, domnevno zato, ker je premalo policistov. Pri drugih,
               če so pripadniki trenutne opozicije, pa sploh se obsodbe zgodijo še preden tisti, ki
               jih sprožajo, pojasnijo, kaj je pravzaprav predmet obtožbe. In v teh primerih je
               policistov očitno dovolj.</p>
               <p>In tisto, kar je najbolj perverzno, je to, da nam tisti, ki tako stanje vzpostavljajo
               s politično dirigiranimi policijskimi postopki proti posameznikom, predvsem iz
               opozicije, proti praktično vsem ministrom in bivšemu predsedniku vlade, želijo na teh
               politično dirigiranih postopkih dokazati, kako pravna država velja za vse enako. Res
               sprevrženo. Ob tem pa številne preiskave potekajo v postopkih, pri katerih ni nobenih
               elementov kaznivih dejanj. Na drugi strani pa ostaja nedotaknjen in nedotakljiv
               osumljenec številnih kaznivih dejanj. In to samo zato, ker je politični boter
               vladajoče koalicije.</p>
               <p>Še več, dosežena je bila sprememba zakona glede dodatnih sredstev za proračun Mestne
               občine Ljubljana, in to v času najhujše gospodarske krize in v času, ko se drugim
               občinam na številnih področjih krčijo sredstva. Parlament je bil do nedavna edina
               institucija, kjer smo bili vsaj, do neke mere, vsi enaki. In predsednik Državnega
               zbora prvi med enakimi, nič manj in nič več v službi ljudstva in demokracije, ne v
               službi kapitala ali gospodarsko političnih botrov, kar se dogaja v zadnjih dveh
               letih.</p>
               <p>Ustava v 85. členu določa, da mora predsednik Državnega zbora sklicati izredno sejo,
               če to zahteva najmanj četrtina poslancev. Te določbe ne more derogirati noben nižji
               pravni akt, ne zakon, ne Poslovnik, ne kakršnokoli tolmačenje katerekoli službe, še
               najmanj pa predsednik Državnega zbora z avtoritarno odločitvijo.</p>
               <p>Predsednik je tudi kršil 58. člen Poslovnika Državnega zbora, ki določa, da je
               izredno sejo potrebno sklicati najkasneje v 15 dneh. Nešteto primerov v zadnjem letu
               dni pa kaže, da je aroganca in nestrpnost, ki jo izraža predsednik Državnega zbora
               predvsem do predstavnikov iz opozicijskih vrst, vse večja.</p>
               <p>Poslancem je bilo tako preprečeno izvedeti kaj so policisti počeli v tej stavbi na
               neko nedeljo, ko so vstopili vanjo, zaradi domnevno nastavljene bombe. Kmalu zatem se
               je zgodila policijska preiskava hrama demokracije na podlagi odredbe, ki ni
               izpolnjevala formalnih pogojev za take vrste preiskavo. V paketu več kot 60
               gospodarskih ukrepov, ki jih je vložila Slovenska demokratska stranka, je imel
               predlagatelj na voljo za predstavitev nekaj minut.</p>
               <p>V času, k je Slovenija na lestvici konkurenčnosti v letu dni strmoglavila za 20 mest,
               v času, ko Vlada ni želela poslušati opozoril opozicije, ko ni sprejela nobenega od
               številnih predlogov, ki smo jih vložili v zadnjem letu dni. Sedaj, ko je prepozno, pa
               jih uzakonja. V času, ko bi moralo skrbeti vse domačijsko in politično motivirano
               odobravanje kreditov, kar lahko prepreči samo transparentnost, smo v parlamentu priča
               temu, da niti razprava o tem ni dovoljena. Podatki se prikrivajo, parlamentu se
               odreka ena od njegovih temeljnih funkcij. Verjetno ni odveč poudariti, da je vzrok
               problemov, s katerimi se sooča Grčija, ravno v prikrivanju, pa tudi v prikrojevanju
               podatkov.</p>
               <p>Razprava, ki smo jo zahtevali za financiranje stadiona Stožice, predvsem pa
               predlagane odločitve, ki so šle v smeri zagotovitve nadzora nad odločitvami, ki se
               dogajajo očitno tudi mimo veljavnih formalnih postopkov in veljavnih določb zakonov,
               in odločitve, ki smo jih predlagali v zvezi z nemogočimi, celo suženjskimi razmerami
               delavcev, ki so pozimi v nemogočih razmerah gradili ta spomenik in s katerimi je bila
               javnost seznanjena iz medijev. Taka razprava, spoštovani gospe in gospodje, in take
               odločitve so nedvomno v javnem interesu. In mesto jim je v tem parlamentu in to iz
               več razlogov.</p>
               <p>Gre za trenutno največji projekt v državi, ki pa za državo ni najbolj pomemben. Zakaj
               bi ga torej morale financirati državne banke, ki odrekajo financiranje konkretnim
               gospodarskim projektom? Gotovo torej niso v ospredju motivi, ki veljajo v bančnem
               sektorju, sicer se ne bi iz financiranja umaknile številne komercialne banke, celo
               ena državna banka. Jankovićev stadion Stožice je dražji od primerljivih projektov po
               Evropi. Le zakaj?</p>
               <p>In zakaj bi se dražji projekt financiral? Financiranje poteka v času, ko gospodarstvo
               ječi in se v enem delu sesuva. Govorimo o 150-ih milijonih evrov, kar je polovica
               prispevka Slovenije Grčiji oziroma še enkrat toliko, za kolikor se je povečal dolg
               Ljubljane v času županovanja tega župana. Projekt sam po sebi ne bo prinesel novih
               delovnih mest, nove dodane vrednosti, od katere je odvisen nadaljnji razvoj
               Slovenije. Prinaša velikanske stroške za obratovanje in delovanje, ki bodo bremenili
               vse davkoplačevalce. Glede na bistven porast vrednosti investicij od začetka pa je
               tveganje za državne banke, da ta denar ne bo nikoli povrnjen veliko, preveliko.
               Sanacije pa bodo morali plačati vsi davkoplačevalci.</p>
               <p>Na tem mestu mislim, da je prav, da je potrebno poudariti, da je bil projekt na
               začetku zastavljen v skladu z zakonodajo s področja javno-zasebnega partnerstva.
               Spomnimo se - mesto je iskalo zasebnega partnerja, mestni svet je sprejel Akt o
               javno-zasebnem partnerstvu za izvedbo projekta izgradnje večnamenskega nogometnega
               stadiona ter spremljajočega objekta s pripadajočo infrastrukturo. Odstopilo mu je
               zemljišča. Zasebni investitor pa bi moral v skladu s 3. členom tega akta, kjer piše:
               <q>"zasebni partner bo v celoti zagotovil financiranje projekta,"</q> - poskrbeti za to. In
               s tem ni nič narobe. Za financiranje projekta bi moral torej v celoti poskrbeti
               zasebni partner. Takrat naj bi bila ta pogodba podpisana v vrednosti pod 100
               milijonov evrov. Kasneje se je baje podvojila, če ne celo potrojila. Očitno so se
               stvari zapletale. Projekt se je podražil. Bil je očitno slabo pripravljen.</p>
               <p>Iz podatkov, ki so bili posredovani javnosti, pa izhaja velika verjetnost, da naj bi
               finančno reševanje nasedle investicije, bremenilo davkoplačevalce preko sanacije
               bank. In čemu, če temu ni mesto v tem Državnemu zboru. Govorimo o 50, 100 ali pa celo
               150 milijonih evrov. Tukaj v tem Državnem zboru smo bili priča stvarem, kjer je šlo
               za bistveno manjše vrednosti, pa je debata potekala več ur. In nihče ni oporekal, da
               je mesto temu v Državnemu zboru. Ko pa gre za odločanje o tem, ali je mogoče
               preprečiti odločitve, ki bodo bremenile vse davkoplačevalce, pa naj ne bi bilo mesto
               v razpravi v tem Državnem zboru. Tega ni mogoče razumeti in tukaj je predsednik
               Državnega zbora v zmoti. Žal.</p>
               <p>In če je vse to breme zasebnega investitorja v skladu s tem aktom, zakaj se s tem
               ukvarja župan? Zakaj župan klicari po bankah in išče kredite? Zakaj se v to zgodbo
               vpleta politika, visoka, vladajoča politika? In ali ni mesto v Državnemu zboru, da se
               o tem spregovori in enkrat za vedno izžene paradržavo iz teh institucij?</p>
               <p>Več kot dovolj je torej razlogov za parlamentarno obravnavo. Bilo je tudi več kot
               dovolj razlogov za to, da bi se sprejemale odločitve, ki bi preprečile nepotrebno
               škodo. Državne banke se verjetno v predrag projekt, ki nikoli ne more povrniti
               vloženih sredstev, ne bi spustile, Spuščajo pa se v času, ko vlada drugega za drugim
               črta pomembne infrastrukturne projekte, verjetno iz političnih vzgibov. Iz jasnega
               signala politične oblasti.</p>
               <p>Veste, za ta signal je dovolj, da se pojavi visok politični predstavnik na takem
               projektu in pohvali, kako stvari dobro tečejo. Ni treba drugega. V tem primeru smo
               bili priča številnim takim signalom. V tem obdobju torej se krčijo sredstva s strani
               Vlade za razvojne osi, za gospodarska središča, črtajo se iz resolucije o nacionalnih
               programih. Črtajo se sredstva za vlaganja v širšo družbeno in komunalno
               infrastrukturo. In to zato, ker ni denarja. Državne banke pa bodo očitno, če tega
               niso že storile, financirale projekt v Stožicah, očitno ne iz gospodarnih
               motivov.</p>
               <p>Težko se je znebiti občutka, da je edini razlog politične narave. Politika, vladajoča
               politika je v tem primeru očitno dala zelo jasen signal zaradi vračila uslug svojemu
               podporniku. In po nekaterih informacijah je bilo zavlačevanje predsednika Državnega
               zbora namenjeno ravno temu, da bi se odločitve o financiranju tega projekta sprejela
               na ravni državnih bank, preden bi bila opravljena razprava v Državnem zboru. Treba se
               je torej vprašati, v čigavem interesu deluje predsednik Državnega zbora in koga
               zastopa in predstavlja, do koga čuti odgovornost - do javnosti, poslank in poslancev,
               državljanov.</p>
               <p>Ta institucija vedno bolj postaja orodje politično-gospodarskega lobija paradržave,
               ki nikoli in nikdar ne bi smela dobiti prostora v parlamentu. Ob izvolitvi je
               predsednik Državnega zbora dejal, da bomo v tem Državnem zboru varčevali z vsem, samo
               z besedami ne. Številni smo mu verjeli. Prej kot v dveh letih se je tem besedam
               predsednik izneveril. Zato je čas, da koalicija poišče drugega predsednika.</p>
               <p>V Slovenski demokratski stranki bomo razrešitev podprli.</p>
               <p>Hvala.</p>
            </sp>
            <sp xml:id="SDZ5-Redna-17-2010-05-21.sp13">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospa Cvetka Zalokar Oražem v imenu Poslanske skupine Zares. Izvolite!</p>
            </sp>
            <sp xml:id="SDZ5-Redna-17-2010-05-21.sp14">

               <speaker>CVETKA ZALOKAR ORAŽEM:</speaker>

               <p>Hvala lepa za besedo, spoštovani podpredsednik. Spoštovani predsednik Državnega
               zbora! Spoštovani kolegi in kolegice!</p>
               <p>Dva dni po tistem, ko je vodja SDS gospod Janez Janša na novinarski konferenci
               napovedal, so poslanci stranke SDS skupaj s kolegi iz Slovenske nacionalne stranke
               uradno predlagali razrešitev predsednika Državnega zbora Pavla Gantarja. <q>"Predsednika
               Državnega zbora je treba zamenjati, ker je zlorabil: Ustavo, zakon in Poslovnik
               Državnega zbora."</q> V doslej verjetno najkrajši obrazložitvi kakšnega njihovega
               predloga ali zahteve so svojega predsednika Janeza Janšo še dopolnili, saj naj bi
               Gantar ravnal v nasprotju z dosedanjo prakso.</p>
               <p>In kaj je predsednik Gantar takšnega storil, da bi ga morali takoj zamenjati? Ni
               ugodil zahtevi SDS za sklic izrednega zasedanja Državnega zbora, na katerem naj bi
               poslanci razpravljali o financiranju projekta Športni park Stožice s strani bank v
               večinski državni lasti. V obrazložitev predloga za razrešitev predsednika parlamenta
               so še zapisali, da izrednega zasedanja ni hotel sklicati samo zato, da bi preprečil
               razpravo o tej problematiki. Čeprav se je obravnava na nek način na Vizjakovi
               komisiji prejšnji teden vendarle odvijala in pokazala na vso absurdnost in
               nesmiselnost predloga.</p>
               <p>V Poslanski skupini Zares menimo, da je predsednik Gantar pri tem ravnal prav in je
               treba razpravo resnično preprečiti, kajti drugače se bo parlament še bolj spremenil v
               še hujše sejmišče, kjer vsakdo lahko govori o vsem, kar komu pade na pamet. Pa čeprav
               bi se s tem vtikali v privatno iniciativo, v načrtovano kreditiranje konzorcija
               slovenskih bank, ki sploh še ni realizirano. Bomo torej poslej v Državnem zboru
               vtikali svoj nos v odločitve banke, pa čeprav ne razpolagamo, na primer samo z
               analizami, podatki in podobno?</p>
               <p>In naj kar takoj zavrnem protiargument, da je to enako kot v primerih takoimenovanih
               tajkunskih kreditov namenjenih lastniškim prevzemom. Ni enako, še zdaleč ni enako.
               Saj smo takrat predlagali, da se državnih poroštev bankam, ki jih daje država, ne sme
               nameniti za takšne namene. In pri tem ravnali, po našem mnenju, prav, saj je bil s
               tem prekinjen škodljiv in nemoralen posel za številne tajkune tipa Šrot in Bavčar,
               kar so potrdili tudi preiskovalni postopki, kjer so se ugotovila velika
               oškodovanja.</p>
               <p>Naj pri tem povem tudi skromno mnenje, da je žalostno, da danes ti ljudje sodelujejo
               pri nekaterih proslavah, kjer lahko pojejo in govorijo in dajejo levite vsem po
               vrsti, le neke samokritične ocene o lastnem delovanju ne zmorejo. In pri tem mečejo
               zelo slabo luč na takšne proslave. A vrnimo se k odločitvi predsednika Gantarja.
               Zakaj te izredne seje ni sklical je predsednik Gantar javnosti in še posebej
               poslancem SDS že večkrat pojasnil. Vendar naj ponovimo še enkrat. Zato, ker po mnenju
               Zakonodajno-pravne službe ne gre za zadevo, ki bi bila v pristojnosti Državnega
               zbora. Če bi zahtevi SDS Gantar ugodil in izredno zasedanje na to temo sklical bi
               poslanci v bistvu razpravljali o zasebnem projektu, kamor država doslej ni vložila
               niti centa.</p>
               <p>Ponavljam, država v projekt Stožice ni vložila niti centra. Niti evra, niti ne v
               stadion, niti ne v dvorano, kaj šele v komercialni trgovski del. No, morda je to prej
               za zamisliti kot pa kaj drugega. Če ponovim Gantarjeve zadeve, o tem, kako bo neko
               zasebno podjetje, ki gradi trgovski center, dobilo kredite, Državni zbor ne more
               razpravljati. K temu ni kaj dodati. Državni zbor pač ne more biti nad tožnik in nad
               sodnik o vsaki tudi zasebni zadevi. In s tem bi bila lahko zadeva opravljena, a ne za
               SDS.</p>
               <p>Ko je predsednik Gantar napovedal, da bo predlog SDS in Slovenske nacionalne stranke
               za lastno razrešitev ne glede na absurdnost obtožb uvrstil na redno majsko zasedanje
               zbora, so v SDS brez utemeljitve vložili zahtevo, da se mora to za to sklicati
               izredno sejo Državnega zbora. Zakaj izredno, če lahko o tem razpravljamo na rednem
               zasedanju, vodja poslancev SDS gospod Tanko kljub pozivom na seji Kolegija ni
               pojasnil. Je pa to že veliko prej storil njegov predsednik Janez Janša, ki je na že
               omenjeni tiskovni konferenci prostodušno povedal, da je torej zahteva za Gantarjevo
               razrešitev edina možnost. Citiram: <q>"Edina možnost in edini način, da razpravljamo o
               problemu, o katerem smo želeli razpravljati na izredni seji."</q></p>
               <p>To se vidi tudi danes, kajti o Gantarju govorimo malo. Bistveno več govorimo o
               Stožicah, Jankoviću in o tem, kaj naj bi bil problem. Gre torej za še eno očitno
               zlorabo Državnega zbora. Po tistem, ko smo na izrednih sejah obdelali ne le koalicijo
               in Vlado, pač pa predsednika Republike, sodstvo v celoti, protikorupcijsko komisijo
               posredno tudi Ustavno sodišče z oporekanjem izvršitve njihovih odločb o izbrisanih.
               Da o imenovanju ruskega veleposlanika niti ne govorimo, so takole mimogrede v svoj
               mlin potisnili še predsednika Državnega zbora.</p>
               <p>Kam vodijo takšna ekstremna in pretirana dejanja, se je pokazalo ob zadnjih
               študentsko, dijaških protestih. Potem, ko so organizatorji zvabili na ulice slovensko
               mladino, jo demagoško obdelali z neresnicami in pretiravanji, spodbujali sovraštvo in
               uporništvo za vsako ceno so se kreatorji v trenutku, ko so jim stvari ušle iz rok,
               potuhnjeno umaknili in skrili za objektivno neodgovornost ter se strahopetno
               distancirali od zadeve, otročje in neodgovorno. Z mnogimi potezami SDS ni nič
               drugače. Sklicujejo izredne seje. Rušijo avtoritete, ustvarjajo izredne razmere v že
               tako kritičnih in kriznih časih. Sejejo sovraštvo in nemir ter ljudi celo pozivajo na
               ulice. Upam, da so pred dnevi le dobili streznitveno dozo, ko se je pokazalo, kam
               vodijo ekstremizmi, sovraštvo in neodgovorno ravnanje. In vse to z enim samim
               namenom: priti in osvojiti oblast.</p>
               <p>No, naj si dovolim še en premislek. Ali si je morda predsednik Pavel Gantar glede na
               aktualno dogajanje prislužil maščevanje Janeza Janše zato, ker je preveč jasno in
               naglas spomnil na škodljivost blejskega dogovora med Janšo in Sanaderjem ter na
               škodljivost in razsežnost pristanka na razreševanje tega problema na haaškem sodišču?
               No, ampak, vrnimo se nazaj.</p>
               <p>Danes ne bomo prvenstveno razpravljali o Gantarjevem domnevno neustavnem vodenju
               Državnega zbora. Ampak predvsem, kot je bilo napovedano in kot vidimo že po uvodnih
               razmišljanjih, o ljubljanskem županu in Stožicah. Če bodo poslanci SDS sploh ostali
               tu, v dvorani, in se ne bodo tako kot pri razpravi o arbitražnem sporazumu izognili
               odgovornosti ter odšli iz dvorane. Prav to možnost je namreč vodja poslanske skupine,
               gospod Tanko, izsiljevalsko napovedoval, ko je predsednik Gantar zadevo uvrstil na
               redno sejo, kot to dopušča Poslovnik Državnega zbora. Pa bomo vendar o tem danes
               govorili ves dan, skoraj sedem ur. In ne samo to. Vse poslanske skupine, celo SNS, so
               podprle predlog, da sme predsednik Gantar dobiti možnost, da se obtožb na svoj račun
               brani. Le Tanko in SDS, ki se venomer pritožujejo, da se jim omejuje razpravo in tako
               ne morejo povedati vsega, kar bi želeli, mu te pravice do obrambe očitno ne
               priznavajo, ko se sprenevedavo sprašujejo: <q>"Kje v poslovniku pa piše, da mu lahko,
               tako kot predlagateljem razrešitve pripada čas za pojasnila in odgovore na trditve iz
               obtožnice in razprave tožnikov?"</q></p>
               <p>O tem, kako SDS ta parlament spreminja v talca in orodje svojih političnih interesov,
               nima več smisla govoriti. Že sama statistika izrednih sej, ki jih je neposredno ali
               posredno zahtevala SDS, sklicujoč se na ustavno določilo, da predsednik mora sklicati
               izredno sejo, če to zahteva tretjina poslancev, je dovolj zgovorna. Po našem štetju
               smo imeli ob 17 rednih zasedanjih kar 23 izrednih zasedanj in kar polovica je bilo
               sklicanih na njihovo zahtevo.</p>
               <p>Predsednik Gantar je zavrnil samo dve zahtevi SDS po izrednih sejah. Že omenjeno o
               Stožicah oziroma o domnevnem klientelizmu župana Jankoviča in drugo o zlorabi
               policije v politične namene, ki jo je zahteval vodja SNS Zmago Jelinčič zaradi
               kriminalističnih preiskav proti poslancem njegove stranke. Ob tem je SDS zahtevala in
               razen nekaj izjem tudi dobila več kot 30 izrednih sej odborov in komisij Državnega
               zbora.</p>
               <p>Ob kontinuiranem političnem pritisku ene same stranke na delo parlamenta, kakršnemu
               doslej v 20 letih še nismo bili priče, torej ne gre dvomiti. Najbrž ni treba ugibati,
               da je eden glavnih političnih ciljev SDS v času pred lokalnimi volitvami čim bolj v
               javnosti očrniti ljubljanskega župana Zorana Jankoviča. Na to kaže plaz očitkov in
               obtožb, ki jih na njegov račun poslanci SDS ponavljajo ob vsaki mogoči priložnosti.
               Za to črno in grobo predvolilno propagando so uporabljena in izrabljena vsa sredstva,
               od poslanskih vprašanj do preiskovalne komisije, ki na zahtevo SDS preiskuje sume
               politične korupcije pri gradnji za državni denar.</p>
               <p>Zlasti predsednica te komisije poslanka SDS Alenka Jeraj se neverjetno trudi, a
               očitno s pičlim uspehom, da bi iz številnih zaslišanj prič našla kaj obremenilnega
               zgolj proti Jankoviću. Medtem ko ostale zadeve, še pet jih je v sklopu dela te
               komisije, ostajajo nedotakljive. Na primer, niti stavka še ni bilo izrečenega o
               gradnji Pediatrične klinike. V to predvolilno strategijo SDS sodi tudi ta današnja
               izsiljena razprava. Stvar posameznih strank je, kako se pripravljajo na volitve.
               Lahko organizirajo razgovore, javne tribune, celo demonstracije. Toda v tem primeru
               je narobe to, da se za propagando izrablja Državni zbor. Ali povedano drugače. SDS z
               zlorabo Ustave in Poslovnika Državnega zbora vodi predvolilno kampanjo, kot že
               rečeno, zoper župana prestolnice, ki jo na nek način plačujejo vsi
               davkoplačevalci.</p>
               <p>Predsednik Državnega zbora Pavel Gantar zagotovo ni človek, ki bi mu lahko očitali
               samopašno vodenje Državnega zbora. Nasprotno. Vse svoje odločitve, za katere je
               pristojen, vedno preverja pri strokovnih službah in sodelavcih. Je legalist. In mu ne
               pade na pamet, da bi deloval po domače. Tako je ravnal tudi pri sklicevanjih izrednih
               zasedanj in drugih posebnih zahtevah največje opozicijske stranke, ki izrablja
               dejstvo, da ima sama več kot četrtino poslancev. Še več, z veliko potrpežljivosti, po
               našem mnenju, prenaša vse mogoče muhe in sprenevedanja opozicijskih poslancev.
               Mnogokrat je - to moramo reči - celo strožji do nas koalicijskih poslancev. Še
               najbolj do poslancev svoje lastne stranke Zares. Zato bi bilo od opozicije za takšna
               ravnanje prej pričakovati pohvale, ne pa zahtev za razrešitev.</p>
               <p>Naj ponovimo, takole za osvežitev spomina, še govor predsednika države dr. Danila
               Türka ob ustavni obtožbi. Dvoje nam je takrat položil na srce. Rekel je: <q>"Z državo
               moramo ravnati skrbno."</q> In še: <q>"Če ne bomo spoštovali lastnih institucij ne
               pričakujmo, da nas bodo spoštovali drugi."</q> In predsednik Državnega zbora je
               institucija. Je naša institucija, je institucija poslank in poslancev, zato je vreden
               spoštovanja. Zato v Poslanski skupini Zares menimo,da ni nobenih razlogov za
               razrešitev predsednika Državnega zbora, in predloga ne bomo podprli.</p>
            </sp>
            <sp xml:id="SDZ5-Redna-17-2010-05-21.sp15">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Jakob Presečnik v imenu Poslanske skupine SLS.</p>
            </sp>
            <sp xml:id="SDZ5-Redna-17-2010-05-21.sp16">

               <speaker>JAKOB PRESEČNIK:</speaker>

               <p>Hvala lepa za besedo, gospod podpredsednik. Spoštovane kolegice in kolegi! V
               Poslanski skupini Slovenske ljudske stranke predloga za razrešitev predsednika
               Državnega zbora dr. Pavla Gantarja ne bomo podprli. Razlogov je več.</p>
               <p>Zakonodajno-pravna služba v svojem mnenju, na podlagi katerega je predsednik
               Državnega zbora zavrnil zahtevo za sklic izredne seje kvalificiranih predlagateljev,
               izpostavlja načelo delitve oblasti in ustavno opredeljeno vlogo Državnega zbora.</p>
               <p>Vsi vemo, da načelo delitve oblasti izhaja iz zgodovinske izkušnje, da je vzvode moči
               in odločanja potrebno razpršiti oziroma da morajo sodna, zakonodajna in izvršilna
               oblast biti ločene. To načelo je še danes eno od temeljev delovanja sodobne
               demokracije. Skladno s tem načelom oziroma principom zavor in ravnotežja ima tudi
               vsaka od teh vej oblasti svoje odgovornosti in pristojnosti.</p>
               <p>Zakonodajno-pravna služba je smiselno z uporabo ustavnih zakonskih in poslovniških
               določb prisodila, da je sklic redne ali izredne seje Državnega zbora dopusten le o
               zadevah iz pristojnosti Državnega zbora.</p>
               <p>In nasprotno, redne ali izredne seje Državnega zbora ni mogoče sklicati za zadeve, ki
               so v izključni pristojnosti drugih vej oblasti. V Poslanski skupini Slovenske ljudske
               stranke ne vidimo razloga, da interpretacije Zakonodajno-pravne službe, da predlagana
               izredna seja Državnega zbora po vsebini ne sodi v pristojnost Državnega zbora, ne bi
               spoštovali. Tudi sami smo se že kar nekajkrat znašli v situaciji, ko nam mnenje
               strokovnih služb Državnega zbora ni bilo najbolj po godu oziroma nam je predstavljalo
               oviro na naši želeni poti. Vendar, če bomo začeli dvomiti o vsakomur, ki ne deli
               našega mnenja in naših želja, in vedno verjeli le v svoj lasten prav, potem bomo
               kmalu lahko začeli dvomiti tudi v temelje demokracije in samoupravno državo. Takšno
               razmišljanje je Slovenski ljudski stranki tuje.</p>
               <p>Predsednik Državnega zbora je torej v tem primeru ravnal v skladu z mnenjem
               Zakonodajno-pravne službe Državnega zbora. Po drugi strani je verjetno marsikdo od
               nas poslancev nezadovoljen z delom marsikaterega predsednika, tudi matičnega
               delovnega telesa in verjetno res tudi samega predsednika Državnega zbora. Vendar po
               naši oceni to ni zadosten razlog za njihovo oziroma njegovo razrešitev. Težišče
               razprav v Državnem zboru bi po našem mnenju, ki smo ga že mnogokrat javno izrazili,
               moral biti v razreševanju hudih gospodarskih in finančnih problemov v Republiki
               Sloveniji, ki so že kako načeli socialni položaj slovenskega človeka. Vendar za
               pomanjkanje teh razprav in predlogov ni odgovoren predsednik Državnega zbora, ampak
               Vlada Republike Slovenije, ki tovrstnih predlogov ne pripravlja po našem mnenju
               pravočasno in dovolj razvojno usmerjeno.</p>
               <p>Kot rečeno, v Poslanski skupini Slovenske ljudske stranke predloga za razrešitev
               predsednika Državnega zbora dr. Pavla Gantarja ne bomo podprli. Hvala lepa.</p>
            </sp>
            <sp xml:id="SDZ5-Redna-17-2010-05-21.sp17">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Joško Godec, v imenu Poslanske skupine DeSUS.</p>
            </sp>
            <sp xml:id="SDZ5-Redna-17-2010-05-21.sp18">

               <speaker>JOŠKO GODEC:</speaker>

               <p>Gospod podpredsednik, hvala za besedo. Spoštovane kolegice, spoštovani kolegi,
               spoštovani gospod predsednik Državnega zbora dr. Pavel Gantar! Stališče poslanske
               skupine Demokratične stranke upokojencev glede predloga za razrešitev predsednika
               Državnega zbora je sledeče. Uvodoma naj povem, da v Poslanski skupini DeSUS
               ugotavljamo, da je ostalo na seznamu politične diskreditacije članov iz sestav tega
               mandata še nekaj ljudi, katerih še utegnejo priti na vrsto v ringu, glede na
               politične moči in veličine. Seveda ta ring služi kot orodje določenih posameznih
               političnih opcij pri preprečevanju volilnega telesa za izrek pripadnosti.</p>
               <p>Žal so predstave, ki jih volivci dobijo na podlagi takih in podobnih ocen, katerim
               smo bili priča v tem mandatu, večinoma dimna zavesa za kaj drugega. Sploh pa vedno ne
               odražajo resnice in pravih dejstev. Takšne uverture za bližajoče se referendumsko
               odločanje in lokalnih volitev oziroma v splošnem smislu imajo seveda nek vpliv.
               Vendar niso redni primer, ko se zgodi, da povzročijo ravno nasprotni učinek kot
               zaželenega.</p>
               <p>Kar pa se tiče konkretnega predloga za razrešitev predsednika Državnega zbora gospoda
               dr. Pavla Gantarja, je mnenje poslancev Demokratične stranke upokojencev naslednje:
               Predsednik Državnega zbora ima jasno določene funkcije in pristojnosti po Ustavi
               Republike Slovenije in Poslovniku Državnega zbora. Med drugim sklicuje tudi seje
               Državnega zbora, redne in izredne. Pri tem, ali se bo določena zahteva uvrstila na
               dnevni red oziroma ali bo sklicana izredna seja Državnega zbora, pa njegova odločitev
               ne more temeljiti na zgolj njegovi prosti presoji. Torej arbitnosti, pač ko je vezana
               na izpolnjevanje pogojev predlagane zadeve za obravnavo na seji plenarnega zasedanja.
               Pri tem seveda po naši oceni ne zadošča samo izpolnitev pogoja o zadostno številčni
               podpori predloga za uvrstitev neke zadeve na sejo. Pač pa je treba zadostiti tudi
               pogoje primernosti oziroma z vidika vsebinske pristojnosti Državnega zbora, da
               določeno zadevo obravnava in o njej odloči. Če temu ne bi bilo tako, bi poslanci
               sedeli v klopeh parlamenta vsak dan in razpravljali o teh zadevah, ki so predmet
               razprav. Oprostite, vnaprej, v vsakdanji kovaški gostilni. Da se predsedniku morebiti
               ne bi očitala njegova strokovnost glede presoje o primernosti za uvrstitev predloga
               posamezne zahteve na plenarno zasedanje, so strokovne službe Državnega zbora tiste,
               ki preučujejo predloge z vidika skladnosti z Ustavo in pravnim sistemom ter
               poslovniškimi možnostmi in z zakonodajno tehničnega vidika.</p>
               <p>V strokovnost pristojnih služb pa v Poslanski skupini DeSUS zaupamo in ne dvomimo v
               pravilnosti njihovih mnenj. In naša ocena je, da je predsednik Državnega zbora v
               konkretnem primeru ravnal pravilno, saj je svojo odločitev utemeljil na obširno
               obrazloženem in argumentiranem mnenju strokovnih služb. Sicer pa dodajam, da smo
               poslanci Demokratične stranke upokojencev z delom predsednika zbora zadovoljni.</p>
               <p>Ocenjujemo, da delo Državnega zbora pod njegovim krilom poteka korektno in zelo
               cenimo tudi njegovo strpnost, ki jo pokaže tudi v situacijah, ko bi marsikdo od nas
               odreagiral drugače. V imenu vseh poslancev naše poslanske skupine izražam podporo
               našemu predsedniku dr. Pavlu Gantarju in mu še naprej želim veliko uspeha pri vodenju
               Državnega zbora. Hvala lepa.</p>
            </sp>
            <sp xml:id="SDZ5-Redna-17-2010-05-21.sp19">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Miran Györek v imenu poslanske skupine SNS.</p>
            </sp>
            <sp xml:id="SDZ5-Redna-17-2010-05-21.sp20">

               <speaker>MIRAN GYÖREK:</speaker>

               <p>Hvala za besedo, predsedujoči. Kolegice in kolegi, spoštovani predsednik Državnega
               zbora!</p>
               <p>V Slovenski nacionalni stranki kot sopodpisniki predloga oziroma zahteve za
               razrešitev predsednika Državnega zbora gospoda dr. Pavla Gantarja utemeljujemo naš
               predlog na treh sklopih očitkov oziroma razlogov. Prvič, gre za našo 30. marca 2010
               vloženo zahtevo za sklic izredne seje Državnega zbora. Torej zahtevo, ki jo je
               podpisalo 31 poslancev opozicijskih strank Slovenske demokratske stranke in Slovenske
               nacionalne stranke v zvezi z obravnavo financiranja projekta Športnega parka Stožice
               s strani bank večine v državni lasti v času najhujšega kreditnega krča v Republiki
               Sloveniji.</p>
               <p>Predsednik je zahtevo zavrnil v pisni obliki v aprilu. Zavrnil jo je pa kar ustno na
               seji Kolegija predsednika Državnega zbora z obrazložitvijo, da predlagana tematika
               naj ne bi vsebinsko ustrezala pogojem za obravnavo na izredni seji Državnega zbora,
               pa čeprav sva predstavnika predlagateljev, torej SDS in SNS utemeljila in obrazložila
               vso kompleksnost in dubioznost izgradnje športno trgovskega projekta Stožice. Čeprav
               je vsa Slovenija prek medijev obveščena o problemih in celo tragičnih dogodkih
               povezanih z aktivnostmi in samo izgradnjo navedenega projekta, gre namreč za očitne
               dubioze in utemeljeno pričakovane kršitve finančne zakonodaje. Kar bo čas v kratkem
               pokazal. Predvsem pa očitne grobe kršitve delovnopravne zakonodaje, kar nas je v
               Slovenski nacionalni stranki najbolj zbodlo v oči. Tovrstne kršitve presegajo namreč
               vse meje sprejemljivih civiliziranih socialnih standardov pri gradnji tega projekta
               oziroma objekta.</p>
               <p>Gre namreč za vsem Slovenkam in Slovencem na očeh prisotno izkoriščanje, izmozgavanje
               delavcev, kar presega meje samega gradbišča in dobiva žalostne znake za slovenski
               narod nesprejemljivega neoliberalizma, najbolj krutega izkoriščevalskega kapitalizma
               in istočasno humanitarno nacionalno sramoto za vse nas. Zatiskanje oči pred tem
               pomeni hkrati odobravanje nesprejemljivo strinjanje s takšnim sramotnim početjem
               delodajalcev. In prav o tem smo se želeli pogovoriti in pokazati javnosti, da kot
               odgovorni predstavniki slovenskega ljudstva takšnega početja ne sprejemamo, ga
               zavračamo kot necivilizirano početje. In prav tukaj vas, spoštovani predsednik, ne
               moremo razumeti. Kot da bi želeli, da se resnica ne razgali oziroma obelodani. Kot da
               potihoma odobravate vso to socialno humanitarno tragedijo, ki se odvija nam vsem pred
               očmi. Pri naši zahtevi gre, pa tudi za čisto formalnopravne kršitve Ustave Republike
               Slovenije in Poslovnika Državnega zbora. Naša zahteva za sklic je bila vložena v
               skladu s tretjim odstavkom 58. člena Poslovnika Državnega zbora. Torej je
               izpolnjevala vse pogoje za sklic in obravnavo predlagane vsebine. To ste zavrnili iz
               nam neznanih razlogov in zato utemeljeno razumemo takšno vaše početje kot samovoljno
               in tudi diskriminatorno.</p>
               <p>Popolnoma jasno je, da ste s tem kršili tudi Ustavo Republike Slovenije, konkretno
               člen 85, ki opredeljuje, definira zasedanja Državnega zbora in v eni alineji izrecno
               pravi, da predsednik Državnega zbora mora sklicati izredno sejo, če to zahteva
               četrtina poslancev Državnega zbora. Istočasno ste kršili tudi 58. člen Poslovnika
               Državnega zbora, ki prav tako določa to našo pravico ene četrtine vseh poslancev
               Državnega zbora in celo določa rok za sklic, to je 15 dni po vložitvi zahteve. S tem
               ste kršili ustavni in pravni red Republike Slovenije se s svojo samovoljo postavili
               nad zakon, nad Ustavo Republike Slovenije, kar si ne more in ne sme privoščiti noben
               državljan Republike Slovenije.</p>
               <p>Način dela predsednika pri vodenju Državnega zbora, se bom v nadaljevanju tudi tega
               dotaknil - ocenjujemo kot dejansko neke vrste privatiziranja na trenutke. Saj slednji
               ne spoštuje Poslovnika, zakone in Ustave. Njegovo delovanje, ki ga lahko označimo
               tudi kot despotsko včasih, po vsej verjetnosti izvira iz miselnosti, da mu je kot
               članu vladajoče koalicije dovoljeno prav vse. Ne morejo mu dovoliti popolne negacije
               demokracije in demokratičnih procesov.</p>
               <p>Gospod Gantar je bil tudi sam nekoč velik zagovornik demokracije in svobode, ko je
               bil v opoziciji, danes bi pa najraje ponovno uvedli izgleda člen 133. nekdanjega
               zakonika SFRJ. To je tako imenovani, kot se spomnite verbalni delikt za izrečene
               besede.</p>
               <p>Drugič, očitamo predsedniku v Slovenski nacionalni stranki tudi nesprejemljivo
               ravnanje v primeru prihoda policistov v prostore Državnega zbora in preiskave v
               prostorih Poslanske skupine Slovenske nacionalne stranke, aretacije našega
               predsednika in to s strani v prostorih Državnega zbora oboroženih policistov. Šlo je
               namreč za najhujšo obliko kršenja hišnega reda, pa čeprav ste, predsednik, trdili, da
               je policija ravnala prav vse v skladu z zakonom, pa čeprav hišni red strogo
               prepoveduje vnašanje orožja v prostore Državnega zbora.</p>
               <p>Še na sodiščih morajo policisti odložiti/predati orožje, In tam očitno hišni red
               spoštujejo, v tem Državnem zboru pa je hišni red v takšnih primerih stvar, o kateri
               lahko posamezniki presojajo po svoje, izgleda. Človek bi še razumel, če bi obstajala
               za policijo utemeljena nevarnost in sum, da bi pri preiskavi prostorov Poslanske
               skupine Slovenske nacionalne stranke oziroma aretacijah poslancev in ministrov lahko
               bilo ogroženo življenje drugih ali tudi samih policistov. Za takšen presedan ni nihče
               prevzel nobene odgovornosti in o tem se nihče niti ne zamisli, kaj lahko to pomeni za
               slovensko demokracijo tudi v bodoče.</p>
               <p>In tretjič. V Slovenski nacionalni stranki vam očitamo nemalokrat nesprejemljiv
               diskriminatoren odnos do nas poslancev opozicije, nesprejemljiv način dela in vaše
               reakcije v razpravah poslancev opozicijskih strank, predvsem pa nekaterih poslancev
               Slovenske nacionalne stranke.</p>
               <p>V prvi vrsti mislim vmešavanje v razprave ob podajanju stališč nekaterih poslancev
               opozicijskih strank. Res je, da v teh primerih ne gre za čisto pravno-formalne
               kršitve, zakonske kršitve, poslovniške kršitve. Več ali manj gre za kršitve
               poslovnika vodenja sej oziroma za samo kulturo in pošten in sprejemljiv način vodenja
               in enakopraven odnos in enakopravno obravnavanje prav vseh poslancev v Državnem
               zboru. Vaše razlikovanje pa je žal vse prevečkrat tako očitno, da včasih že vnaprej
               vemo in pričakujemo vaše interveniranje in prekinjanje govorcev. Takšno prekinjanje
               komentarjev pri podajanju stališč nekaterih poslancev je bilo v preteklosti mnogo
               preveč. Kljub našemu nasprotovanju takšnemu početju trmasto nadaljujete s takšno
               prakso vodenja in vas zdaj ob tej priložnosti, gospod predsednik, javno pozivam in
               tudi prosim, da v primeru da se bo glasovanje za vas ugodno, pozitivno ugodno izšlo,
               kar tudi ne dvomim, da se ne bo, v bodoče pretehtate takšen način vodenja oziroma
               bolj tolerantno dopuščate tudi opozicijskim poslancem, da nemoteno izražajo svoja
               stališča.</p>
               <p>Spoštovani gospod predsednik! V Slovenski nacionalni stranki ne moremo, da ne bi
               omenili tudi vašega razumevanja takoimenovanega sovražnega govora, kar povzroča
               nemalokrat polemično vzdušje v tej dvorani, nelagodno vzdušje. Kajti tudi pri tem
               nemalokrat delite razpravljavce, poslance med tiste, ki si lahko privoščijo kaj več
               pri izboru besed. Druge pa za enake kršitve opominjate, komentirate in celo
               prekinjate. Saj je res, retorika in izbor besed je lahko zelo različno, smo si tudi
               mi različni. Eni, predvsem, kot veste, poslanci Slovenske nacionalne stranke včasih
               povemo kaj brez dlake na jeziku. Morda včasih tudi kaj prehitro. Nekateri pa ste
               vešči pri zavijanju besed v celofan, v aranžirani retoriki. V bistvu pa se lahko za
               tem celofanom skrivajo še hujše žalitve, še hujši sovražni govor, spodbujanje
               nestrpnosti v tej dvorani in to tudi ni sprejemljivo.</p>
               <p>Se pravi, če povemo nekaj takega kritičnega vsemu slovenskemu narodu z razumljivimi
               besedami, je lahko to sovražni govor. Je to lahko govor, ki vzbuja nestrpnost. Je
               lahko žalitev. Če pa zadevo zavijamo v celofan, jo okrasimo sintaktično z desetimi
               podredniki pa se še zraven cinično nasmejemo pa bo izpadel govor kot zelo prijazen. V
               bistvu ste pa lahko užalili marsikaterega med nami. Samo toliko okoli tega. Ne bom
               našteval. Nekaj primerov, gospod predsednik, ko ste me prekinjali, ker pač stališče
               oziroma vsebina mojega stališča ni ustrezala vašemu razumevanju vsebine oziroma
               problematike. Jaz vam ne zamerim, pač vi imate pogled na marsikatero zadevo takšen,
               jaz pa imam malo drugačen. Razumeti pa tudi morate nas, da smo dejansko 90 različnih
               oseb tukaj. Različno gledamo na stvari. In prav vi poudarjate tolerantnost,
               razumevanje drugače mislečih, razumevanje manjšin, razumevanje ranljivih skupin
               prebivalstva, sprejemate v tem smislu zakone, jih utemeljujete kot razumevajoči, do
               čim, do nas politično drugače razmišljujočih in tudi izražajočih, včasih pa imate kar
               takšen - kako bi rekli - diskriminatoren odnos. Dokaj agresiven včasih celo.</p>
               <p>Tako ne bom našteval primerov, ko ste me prekinjali me. V bodoče se bom tudi jaz
               potrudil pa pazil na besede, jih zavijal malo v celofan, da bodo izpadle lepše. Vi pa
               tudi - upam - malo več strpnosti, ker, gospod predsednik, mi dejansko nimamo nobenih
               težav. Ne vem - to je zanimivo - vodijo zadevo dosti bolj gladko. Morda malo več
               rutine s prakso pa jo boste tudi vi dobili. Hvala za razumevanje, gospod predsednik.
            </p>
            </sp>
            <sp xml:id="SDZ5-Redna-17-2010-05-21.sp21">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Končali smo s predstavitvijo stališč poslanskih skupin. Besedo ima gospod
               Miran Potrč. Izvolite, gospod Tanko. Kot predlagatelj? Želite besedo? Izvolite.</p>
            </sp>
            <sp xml:id="SDZ5-Redna-17-2010-05-21.sp22">

               <speaker>JOŽE TANKO:</speaker>

               <p>Hvala lepa. Najprej moram pokomentirati oziroma odgovoriti na nekatere zadeve, ki so
               bile izrečene in ki ne držijo.</p>
               <p>Najprej je predsednik Državnega zbora v svojem bolj moralističnem nagovoru pri
               obrambi kot teh argumentacij o Ustavi in Poslovniku, ki jo pri delu v Državnem zboru
               uporabljamo, dejal, da vedno spoštuje mnenje Zakonodajno-pravne službe. Vas bi rad
               opozoril na mnenje iz 15. decembra 2008, ko smo vložili zahtevo za sklic izredne seje
               Državnega zbora, na kateri bi obravnavali dva zakona, in sicer Zakon o spremembah in
               dopolnitvah Zakona o dohodnini in Novelo o davku o dohodku pravnih oseb. In tukaj je
               Zakonodajno-pravna služba zapisala, da je pri takih sklicih potrebno upoštevati, da
               je ravno pravica zahtevati sklic izredne seje eno od temeljnih orodij, ki jih ima v
               okviru svojega parlamentarnega delovanja opozicija oziroma politična manjšina v
               Državnem zboru.</p>
               <p>Nadalje so zapisali, da ta zahteva opozicije izpolnjuje vse formalne razloge za sklic
               izredne seje. In tudi potem v nadaljevanju, da v primeru za sklic izredne seje
               Poslovnik Državnega zbora, predvsem pa Ustava, ne zahtevata, da se na izredni seji
               obravnava, ali je predlog zakona po nujnem postopku. Ne glede na kratek rok za sklic
               izredne seje je dejansko mogoče na izredni seji opraviti razpravo o predlogu zakona
               po 122. členu Poslovnika.</p>
               <p>Na koncu je Zakonodajno-pravna služba zapisala: Po našem mnenju je treba te zadeve
               izvrševati tako, da ne bo oviral ali celo preprečeval realizacijo zahtev za sklic
               izredne seje, za katero so sicer izpolnjeni vsi pogoji, ki izhajajo iz Ustave in
               Poslovnika Državnega zbora.</p>
               <p>Ta seja ni bila sklicana. Pa je mnenje Zakonodajno-pravne službe, spoštovani
               predsednik Državnega zbora, povsem nedvoumno. To je bila, mislim da, prva zahteva, ki
               smo jo vložili za sklic izredne seje. In prvo zahtevo je predsednik Državnega zbora
               eliminiral. Jo je zavrnil in s tem tudi postavil temelje za vse nadaljnje delo.</p>
               <p>Drugo, kar je in kar se nanaša na to zahtevo za izredno sejo, bi vas rad opozoril,
               spoštovani predsednik Državnega zbora, da ste 11. maja na osnovi naše zahteve, dveh
               naših zahtev pod 1.b točko uvrstil na sejo Kolegija zahtevo za sklic izredne seje za
               razrešitev predsednika Državnega zbora. Dve uri po sklicu je prišla odpoved 62. seje
               Kolegija. Razlogi se pa vmes niso spremenili.</p>
               <p>To se pravi, da je po mnenju predsednika, ki je ta sklic Kolegija odredil, da so bile
               izpolnjene zahteve za sklic izredne seje Državnega zbora, na kateri bi razpravljali o
               razrešitvi predsednika Državnega zbora. Pod točko 1.b se v dveh urah ni ničesar
               spremenilo. In predsednik Državnega zbora je sejo odpovedal. In danes obravnavamo to
               točko v okviru te seje oziroma redne seje Državnega zbora.</p>
               <p>Rad bi vas opozoril, da imamo tudi sicer Poslovnik Državnega zbora, katerega se je
               treba držati, ker je tu predpisan tehnološki postopek za vodenje sej, za ravnanje
               vseh, ki pri delu Državnega zbora sodelujemo.</p>
               <p>Danes, spoštovani predsednik, smo imeli primer, ko je bil sklican Kolegij za 9. uro
               in je bil vložen predlog ob 9. uri in 5 minut za uvrstitev točke na izredno sejo, ki
               bo šele sklicana. Vendar, če berete poslovnik, je treba dati zahtevo za sklic, kadar
               ne gre za nujni postopek. Ali kadar se ne pogovarjamo o določitvi časa, 5 dni pred
               sejo, ne 5 minut po začetku seje, ampak 5 dni pred sejo. In predsednik Državnega
               zbora je danes na Kolegiju zelo enostavno, vehementno rekel: <q>"Tako sem se odločil.
               Tako kot v mnogih drugih primerih."</q></p>
               <p>Tu nam je bilo očitano, da sklicujemo marsikatere zadeve in marsikatere zahteve,
               interpelacije. Sklicujemo izredne seje. Danes smo imeli primer, ko smo določali
               izredno sejo in ko je najprej gospod Kontič predlagal oziroma dal vložitev zahteve za
               izredno sejo, koalicijski poslanec. Potem je prišla Vlada s svojim predlogom za
               izredno sejo. Potem sta prišla še dva prvopodpisana poslanca iz koalicije z zahtevo
               za izredno sejo. In tam se je vmes našel še naš predlog, kjer bi razpravljali o
               nekaterih zadevah, ki so se pač pojavile po razpisu referenduma o arbitražnem
               sporazumu.</p>
               <p>Pet, šest zahtev je istočasno koalicija vložila za to sejo. Nekatere celo brez
               podlage. Tudi koalicija zelo na nek način govori, kaj vse dela opozicija v tem
               Državnem zboru. Opozicija ima svojo vlogo, svojo nalogo in to nalogo izvršuje v
               skladu s Poslovnikom. Ni pa jasno, zakaj koalicija sklicuje izredne seje Državnega
               zbora ali nujne seje delovnih teles. To je pa težko pojasniti, ker so tako zelo dobro
               organizirani in ker tako dobro funkcionirajo. Tretjino preiskovalnih komisij v tem
               mandatu je odredila koalicija, je odrejenih na zahtevo koalicije. Polovico sklicev
               sej Državnega zbora je odrejenih, sklicanih na zahtevo koalicije ali Vlade. Zakaj?
               Tukaj je prej bilo še očitano marsikaj. Tudi glede tega, da tako koalicija s temi
               zahtevami oziroma opozicija s temi zahtevami, ki jih vlagamo proti, kot so
               interpelacije, nujne seje, izredne seje, zaviramo delo Državnega zbora. Ravno
               nasprotno.</p>
               <p>Mi smo decembra 2008 zahtevali razpravo o nekaterih zadevah in zahtevah s področja
               financ, Zakona o dohodnini, Zakona od dohodka pravnih oseb. Potem imamo zakon o
               sofinanciranju investicij in tako naprej, decembra 2008 in sta bila ta dva zakona, ti
               trije zakoni dvakrat ali trikrat zavrnjeni v tem postopku obravnave v Državnem zboru.
               Sedaj je pa Vlada prišla z zakoni po nujnem postopku z isto vsebino. Gospa Zalokar
               Oražem, opozicija ne zavira dela Državnega zbora. Mi smo s svojimi predlogi hoteli,
               da bi te zakone obravnavali pravočasno, takrat, ko je bilo na računih
               gospodarstvenikov, samostojnih podjetnikov še nekaj kapitala. Sedaj, ko ga ni več,
               tudi olajšav ne potrebujejo več ali pa so sofinancirani s subvencijami, investicij in
               tako naprej. Zato je tudi Slovenija med državami, ki se merijo, pravzaprav prišla na
               peto mesto med vzhodno evropskimi državami po konkurenčnosti. Pred nami so Poljaki,
               Čehi, Slovaki, Madžari. To je odraz te učinkovitosti in tega zavračanja teh
               zadev.</p>
               <p>Moram povedati, da Državni zbor ne bi prvič razpravljal o kreditih. Tudi ne o
               kreditih, ki se dajo gospodarskim družbam. Tudi ne o politiki na področju
               podeljevanja kreditov, ki jih dajejo banke. Spoštovani gospodje, rad bi vas opozoril,
               da te razprave smo že imeli v Državnem zboru in da je Banka Slovenije po zakonu
               tista, ki je dolžna poročati Državnemu o stanju, o politiki na posameznih področjih.
               Mi smo dali primer največje investicije v državi, kako zadeve potekajo. To je javno.
               Ampak za to je Državni zbor, kar zadeva politike na posameznih področjih, tudi
               pristojen. Za spremljanje politik na posameznih področjih ima Državni zbor
               ustanovljena delovna telesa, ki spremljajo te zadeve. Za finance imamo Odbor za
               finance, za izvajanje proračuna imamo Komisijo za nadzor proračuna, za človekove
               pravice imamo Komisijo za peticije, za okolje imamo Odbor za okolje, za promet in
               tako naprej. Vse politike lahko na teh področjih spremljamo. Nikjer v Poslovniku
               Državnega zbora ne našli ene omejitve, spoštovani predsednik Državnega zbora, kar
               zadeva politiko ali stanje na kateremkoli področju. Ene omejitve ni v tej knjižici.
               In predsednik Državnega zbora si vzame pravico in reče, to ni v pristojnosti
               Državnega zbora. Vse politike, ki se dogajajo v državi, so v pristojnosti Državnega
               zbora.</p>
               <p>In še nekaj. Veste, če primerjalno gledamo prejšnji in sedanji mandat, potem me
               pravzaprav zanima, kaj imamo v Državnem zboru s politiko, na primer,
               Furlanije-Julijske krajine ali Republike Italije pri načrtovanju plinskih terminalov
               v Tržaškem zalivu. To je bila namreč zahteva, ki jo je podpisal dr. Gantar, in se
               ukvarjamo s čezmejnimi zadevami. Slovenija bo pač nastopala ali nastopa kot
               zainteresirana država pri tem. Politika na področju izvajanja investicij,
               delovnopravne zakonodaje, plačilna politika, financiranja, kreditiranja in tako
               naprej v Republiki Sloveniji pa je v pristojnosti Državnega zbora.</p>
               <p>Ampak za tisto razpravo tam ni bilo omejitev in se je lahko realizirala, ker je bil
               prvopodpisani poslanec Gantar v prejšnjem mandatu. V tem mandatu pa ne moremo in ne
               smemo govoriti o svojih zahtevah. Mimogrede, ker ste, vidim, tako natančno
               preštudirali te zadeve, bi vas opozoril, da seja 10. decembra 2008 ni bila sklicana,
               o čemer sem prej govoril in je podprto z mnenjem Zakonodajno-pravne službe. Da je
               bila šele v drugem poskusu sklicana seja Državnega zbora, ko smo obravnavali izjave
               gospoda Vajgla. Da smo morali trikrat vložiti zahtevo za razpravo o Ultri. Se pravi,
               poleg Vajgla tudi gospod Golobič, član stranke Zares, ki ga je predsednik zelo
               zaščitil in mu na koncu ni bil jasen niti pojem <q>"klientelizem"</q>. To je bila potem še
               zadnja zahteva, ki smo jo morali eliminirati.</p>
               <p>Rad bi ob tem povedal, da zahteva za Stožice ni bila sklicana kljub dvema vloženima
               zahtevama. In tudi dvakrat niste sklicali, odredili sklica seje, na katerih bi
               govorili o domnevni zlorabi policije v politične namene. Skratka, teh sklicev se je
               nabralo veliko, že samo za plenarne seje Državnega zbora. In to je nemogoče
               argumentirati, če berem mnenje Zakonodajno-pravne službe. Policija, nadzor ali pa
               razprava o politikah na področju policije ali o uporabi policije, zlorabah policije,
               najbrž to sodi v pristojnost Državnega zbora. Če sodi v pristojnost Državnega zbora,
               na primer, razprava o tem, ali se je generalna državna tožilka vtaknila v delo in
               sugerirala menda nekemu policistu, kako naj neko zadevo vodi mimo - ne vem, vsaj tako
               je bilo zaznati - ali pa v zadevo Berglund, potem sodi najbrž tudi politika na
               področju financiranja v pristojnost Državnega zbora, gospa Zalokar. Tudi to sodi. Še
               toliko bolj kot tisto, kar se dogaja znotraj neke institucije. To je pa
               medinstitucionalni problem. In tako naprej.</p>
               <p>Skratka, pri teh zadevah je veliko omejitev pri obravnavah točk, ki jih zahtevamo
               poslanci iz opozicijskih strank. Poleg tega, da se amandmajev ne dopušča vlagati, da
               se jih kar razglasi za diametralno nasprotne, kjer mimogrede v Poslovniku ni ene
               besedice na diametralno nasprotno zadevo. In s tem predsednik suvereno odloči brez
               pooblastila, ali se bo o neki zadevi razpravljalo in glasovalo ali se ne bo.
               Preprečuje vložitve amandmaja in s tem poseže v pravico odločanja poslancev Državnega
               zbora in tako naprej. Mi smo enkrat tudi že pozvali predsednika Državnega zbora, da
               odstopi. Ve točno, kdaj je to bilo. In glede na to, da takrat pri tistem primeru, ki
               ga bom lahko kasneje še obdelal, ni odstopil, s tem pa pokril tudi izjave svojih
               kolegov, kakšno bi bilo njihovo ravnanje v primeru ravnanja gospoda Golobiča,
               pravzaprav pokril in definiral stanje na tem področju. Odnos do določenih ravnanj, do
               prikrivanj, do načina dela in tako naprej.</p>
               <p>To so elementarne zadeve, ki so povezane z odnosom do določenih vrst dejanj, ki so
               sporna. So lahko tudi kazniva, ki so povezana s klientalizmom, ki prikriva določene
               zadeve. In če to predsednik Državnega zbora s svojo avtoriteto pokrije, potem pomeni,
               da ne moremo tudi pričakovati nekega statusa ali pa imidža Državnega zbora v
               javnosti. Mimogrede, včeraj je triumvirat, ki se je sestal na neki seji, Državno zbor
               obsodil za to, ker razpravlja o nekih zadevah, kot glavni vir, menda problemov, ki so
               se zgodili na ulici v Ljubljani.</p>
            </sp>
            <sp xml:id="SDZ5-Redna-17-2010-05-21.sp23">

               <speaker>PODPREDSEDNIK MIRAN POTRČ:</speaker>

               <p>Za besedo je prosil predsednik Državnega zbora dr. Pavel Gantar.</p>
            </sp>
            <sp xml:id="SDZ5-Redna-17-2010-05-21.sp24">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Poskušal bom komentirati nekatere zadeve, ki so
               bile dane v predstavitvi stališč in v razpravi. Jasno, da se ne bom spuščal v neke
               drobne prepirčke in očitanja. Jaz mislim, da tej funkciji predsednika Državnega
               pripada tudi, da je malo gosposka in da se ne ukvarja z vsemi drobnarijami in
               majhnimi prepirčki. Dal bom neka pojasnila, neke dodatne ugotovitve ali kakorkoli že,
               zato da bi razumeli moje ravnanje.</p>
               <p>Hkrati bi na začetku rad povedal, da sem na nek način, kako bi rekel, užaljen in
               razočaran, ker očitno nisem glavna točka moje točke, ker pravzaprav v razpravljanju o
               moji razrešitvi se razpravlja pretežno predvsem o drugih zadevah, predvsem o
               stadionu, Ljubljani, Jankoviću ali kakorkoli že.</p>
               <p>Kar zadeva očitek, ki je bil, da zahtevo po moji razrešitvi nisem dal na izredno
               sejo, naj povem, mislim, da so datumu, da je med Kolegijem, mislim, da v torek, 7. 5.
               2010, prišla zahteva za razrešitev. Ko sem jo dobil, sem jo seveda takoj uvrstil na
               dnevni red redne majske seje. Domnevam, da je prišla prav zato v tem času, da bi še
               lahko bila uvrščena na to redno sejo. In mislim, da tako predlagatelj kot vsi mi smo
               zainteresirani, če do take točke pride, da je tudi uvrščena na dnevni red redne seje.
               O tem sem obvestil in seznanil Kolegij na licu mesta. Povedal, da bom uvrstil na
               dnevni red seje in to je bilo brez glasu proti sprejeto z - bi rekel - odobravanjem
               oziroma soglasjem. To je prva stvar. Potem šele je prišla zahteva za izredno sejo. In
               zdaj si predstavljajte, imamo že sklic redne seje, na kateri je točka razrešitev
               predsednika Državnega zbora. In potem pride sklic za izredno sejo in jaz skličem
               izredno sejo s točko razrešitev predsednika Državnega zbora.</p>
               <p>Mislim, da bi me res lahko zamenjali. Ker bi imeli dve seji, dva sklica seje z eno in
               isto točko. Pri čemer se rok za sklic izredne seje izteče 26. maja. Danes, 21. maja,
               pa obravnavamo predlog za razširitev izredne seje. Zdaj, če ne razumete tega,
               zdravorazumsko, z logično, racionalno, pametno presojo, če tega ne razumemo, potem,
               če se s tem povsem normalnim, logičnim postopanjem predsednika Državnega zbora in
               Kolegija ne strinjate, potem je treba zamenjati Kolegij in mogoče tudi predsednika
               Državnega zbora.</p>
               <p>Evidentno je tukaj bila poskušana zloraba institucija izredne seje, za katere ni
               treba sklicati hkrati. Tudi niso bili navedeni razlogi za sklic izredne seje, ki se v
               58. členu, drugi odstavek - izredno sejo lahko skliče predsednik Državnega zbora na
               predlog Vlade ali po sklepu Kolegija, kadar gre za zadeve, ki jih ni mogoče odlagati
               in jih ni mogoče pravočasno uvrstiti na dnevni red redne seje. Redna seja je bila
               sklicana točno s to točko. Torej, kaj naj predsednik Državnega zbora stori? Lepo vas
               prosim. To je prva stvar.</p>
               <p>Mnenje Zakonodajno-pravne službe, kar zadeva vlaganje, torej pripravo gradiv za sejo
               in uvrščanje točk na sejo seveda ni obvezno, niti potrebno. Zakonodajni postopek, se
               ve, kako strokovni sodelavci preverijo zakone in, če izpolnjujejo te formalne pogoje
               in podobno, gredo naprej. Kadar gre za točke, ki so vsebinske, o katerih obstaja
               določen dvom ali dvom o tem ali izpolnjuje pogoje, ki se nanašajo predvsem na vsebino
               in pristojnost dela Državnega zbora, tedaj seveda zaprosi za pomoč tudi
               Zakonodajno-pravno službo in ta mi to sporoči. Načeloma moram priznati,
               Zakonodajno-pravno službo. To mnenje lahko upoštevam, lahko ne upoštevam. Praviloma
               ga upoštevam in naročim in zaprosim tiste, ki so sklicali ali pa dali takšno točko
               ali sejo, da popravijo takšen predlog in takšno točko ali takšno vsebino glede na
               pripombe Zakonodajno-pravne službe. In to je normalno, logično ravnanje. Jaz mislim,
               kot sem že prej omenil, da je zelo pomembno, da je Državni zbor kot sistem delitve
               oblasti, da je podvržen tudi sam Ustavi in zakonom in da ne more delati mimo
               njih.</p>
               <p>Zdaj se mi očita, da sem sklical razpravo, da preprečujem razpravo o neki investiciji
               v Ljubljani, da pa sem sklical razpravo o gradnji terminalov v Tržaškem zalivu.
               Mimogrede, dobro se spomnim, da sem to zahtevo za izredno sejo moral dopolniti,
               sklepe moral dopolniti, popraviti, da je šla zadeva naprej. To je prva stvar. To se
               dobro spomnim. Druga stvar. Jaz seveda nisem sklical seje in mi nismo sklicali seje o
               terminalu v Tržaškem zalivu. Pač pa o tem, da smo slovensko vlado, bi rekel, ji
               predlagali, razpravljali in priporočili, da v zvezi z gradnjo nameravanih terminalov
               v Tržaškem zalivu uporabi svoje politične in druge pristojnosti in da uporabi
               inštrumente, ki jih daje direktiva o čezmejni presoji vplivov na okolje in ESPO
               konvencija o čezmejni presoji vplivov na okolje, da mora uporabo teh dveh
               inštrumentov, ki naj presodita, kakšni bodo čezmejni vplivi na okolje teh dveh
               terminalov za Slovenijo, da v zvezi s tem moram iti v takoimenovani postopek dajanja
               soglasij. To ni bilo tako lahko doseči. Ampak spomnim se tudi seje Odbora za okolje
               in prostor in tudi same seje, ki je bila zelo konstruktivna in navsezadnje smo
               amandmirane sklepe koalicije, tudi opozicije, koalicije in Vlade, tukaj sprejeli.
               Mislim, da z vsemi glasovi. In da je bila to dobra zadeva - po mojem mnenju - in se
               je tudi naprej ta zgodba solidno odvijala in je nastala medresorska skupina, je bila
               dana zahteva za presojo čezmejnih vplivov, še se stvari dogajajo in podobno.</p>
               <p>To res nima nobene zveze s samo investicijo v Tržaškem zalivu, s tem, da bi se
               Državni zbor vnaprej odločil, da je investicija slaba ali ne. Mi lahko utemeljeno
               domnevamo, kdaj ima resne posledice. Ampak mi o tem nismo odločali, tako kot je v
               vašem gradivu za sklic seje v Stožicah, kjer že vnaprej veste, da je to napačna
               investicija. Kako? Kateri genijalci so tukaj zadaj, da to vedo?</p>
               <p>Kar zadeva neenaka merila. Moram reči, nikoli ne bom zanikal te možnosti, da kdaj
               človek napačno presodi, da nehote naredi napako v eno stran ali v drugo, tudi s
               strani koalicije. Včasih prileti pripomba, da imam kakšne - lahko bi rekli, če hočete
               - da nimam enakih meril. Ampak, lepo vas prosim, dejstvo je to, da enkrat uvrstim
               zadevo hitro na dnevni red, tako kot - recimo - tudi ne vem, zadnjo pobudo, vašo
               pobudo za izredno sejo v zvezi z novejšimi dogajanji, kaj jaz vem, v zvezi z
               arbitražnim sporazumom, nekaj je narobe.</p>
               <p>Ko zaradi razlogov, da pridobim mnenje, delam to znotraj poslovniškega roka. Če je
               malo pozneje, je zopet narobe. Kaj je prav? Enkrat sem prehiter, drugič sem
               prepočasen. Nikoli ni pravi trenutek. Kadarkoli to storim, je vedno nepravi trenutek.
               In, kar zadeva uvrščanje teh dveh zakonov o dveh novih občinah, domnevnih je pač
               zadeva bila uvrščena gor s podpisi poslancev, to je zakonska materija in to je
               materija Državnega zbora in upoštevajoč načelo, ki ga recimo zagovarja gospod
               Mozetič, potem dr. Pavčnik, da je delo Državnega zbora treba organizirati smiselno,
               učinkovito, hitro, racionalno, logično, je povsem normalno, da smo danes na Kolegiju,
               ne sam, odločili in uvrstili te točke na dnevni red, da jih pač, ker se tudi v
               primernem času, v čim hitrejšem tudi obravnavamo in seveda odločimo o njih tako ali
               drugače.</p>
               <p>Torej, vse stvari so se pa vedno dogodile znotraj zakonitih rokov. Očita se, da
               omejujem razpravo v parlamentu, da jo dušim in omejujem. Lepo prosim! Približno 70%
               izraba časa je v parlamentu, približno 70%. Včeraj bi morali končati razpravo ob 23.
               uri. Končali smo ob 14.05. Ob 14.35 smo imeli glasovanje. Časa tudi vi niste
               porabili, čeprav ste zmerni porabniki in lahko bi ta čas prinesli na današnjo točko.
               Načrtovali tako, da bi imeli več časa danes. Kakšno omejevanje časa vendarle? Toliko
               kot mi presedimo v tem mandatu, v tem Državnem zboru, deloma tudi zaradi - bom rekel
               - razmer, ki narekujejo to, da se moram ukvarjati s stvarmi v času te gospodarske
               krize. Toliko po mojem še ni noben mandat presedel. In jaz upam, da bo to tudi zadnji
               mandat, ko bom tako veliko časa presedel v parlamentu, kajti delo parlamentarca ni
               samo tukaj notri, delo parlamentarca je tudi med ljudmi. Delo parlamentarca je se
               strokovno usposabljati, pripravljati zakone, komentirati zakone itn., itn. In to je
               to. Jaz tudi v vprašanje, ki se nanaša na to, zakaj župan klicari, organizira
               kredite, mislim da je to bilo rečeno. Jaz ne vem. Vprašajte ga. Kaj pa vem, kaj dela
               župan Janković, če klicali in organizira kredite. Imate, vprašajte ga. Jaz ga nisem.
               On je, po pravici povedano, jaz sem predsednik mestne organizacije Zares v Ljubljani.
               Ja, on je moj konkurent. Na prihajajočih volitvah je moj konkurent. In vas lepo
               prosim, vprašajte ga in mogoče bo ta informacija koristila tudi meni takrat, ko se o
               začela predvolilna bitka.</p>
               <p>Zdaj, rečeno je bilo, očita mi, gospod Tanko, da nisem sklical seje v decembru 2008.
               Res je. To bi bila pa zadeva. Šlo je za dva zakona, ki ga je vložila po volitvah še
               prejšnja Janšina vlada, in Kolegij še ni odločil o vrsti postopka. Zato se
               zakonodajni postopek še niti ni začel. Dejstvo je, da je nova vlada presojala o teh
               dveh zakonih, da se je morala spraviti v sedlo in da je morala presoditi o njih in
               seveda ji na nek način v koaliciji jasno sugerirali, da vendarle počaka, preden
               presodi o tem. In potem je Kolegij odločil o tem in ta dva zakona sta bila potem
               obravnavana na eni od rednih sej, če se ne varam. In se ne.</p>
               <p>Zahteve za sklic izrednih sej. Zahteva na temo Vajgl, kar je, je bila sklicana na
               koncu tako, da ste vendarle uspeli definirati zadevo kot problem oblikovanja politike
               na področju zunanjih zadev, čeprav je razprava tekla predvsem in samo o Ivu Vajglu,
               kar po mojem ni bil dober znak za Državni zbor. Ker v tem Državnem zboru in v tej
               državi člen 133, ki prepoveduje in sankcionira verbalni delikt, ne obstaja več.</p>
               <p>Obstajajo v nekdanjem kazenskem zakoniku Socialistične Federativne Republike
               Jugoslavije. Vsak poslanec je svoboden pri izražanju svojih mnenj. Vsak poslanec. In
               zato ne more odgovarjati zoper njega. Načeloma ne bi smeli sklicevati izrednih sej in
               ga obravnavati kot obtoženca zaradi neke seje. Jaz sem absolutno bil proti temu, da
               bi recimo obravnavali nekatere druge primere v Državnem zboru, da bi postavljali
               poslance zaradi svojih stališč in jih obravnavali v tem Državnem zboru. To je
               nedostojno. To se ne spodobi. To seveda pomeni verbalni delikt.</p>
               <p>Še marsikaj, pravi gospod Tanko, da je seveda Državni zbor, da imamo tehnološki
               postopek. Mogoče je pojem <q>"tehnološki postopek"</q>, jaz mislim, da ni primeren. Postopek
               v Državnem zboru je strogo reguliran skozi pravila, skozi poslovnik, skozi postopke,
               ki so nam znani, pa vendar ni povsem enako, kot je tehnološki postopek. Ne vem,
               predelave neke rude, pridobivanja neke kovine, izdelave nekega materiala ali orodja
               ali proizvoda. Ni, preprosto ni. Situacije, ki nastajajo v Državnem zboru ob tem
               procesu sprejemanja odločitev, so lahko unikatne, so lahko zelo specifične in ni
               poslovnika, ki bi lahko predvidel vse možne situacije, vse možne kombinacije, na
               osnovi katerih se odločamo. Seveda ta vaša utemeljitev in ta vaša sodba je seveda
               povsem napačna. Res je, da Državni zbor obravnava politike, stanje na področjih.
               Ampak skličite sejo na to temo. Jaz sem povedal, da bi takoj šel sklic seje na temo
               politika Vlade do državnih bank in njihovi izpostavljenosti tveganim kreditom, bi
               bila lahko takoj sklicana. Ampak je nočete zato, ker imate točno določen cilj in
               dobro veste, kakšen je do tega mojega političnega konkurenta v Ljubljani, moje
               stranke v Ljubljani - če smem tako reči. Da veste, da ga ne boste mogli zvrniti na
               volitvah s pomočjo glasov in da ga je treba odstaviti prej. In temu služi tudi ta
               seja. In, na žalost, na ta način je zlorabljen ta Državni zbor. Hvala lepa!</p>
            </sp>
            <sp xml:id="SDZ5-Redna-17-2010-05-21.sp25">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospa Cvetka Zalokar Oražem.</p>
            </sp>
            <sp xml:id="SDZ5-Redna-17-2010-05-21.sp26">

               <speaker>CVETKA ZALOKAR ORAŽEM:</speaker>

               <p>Hvala lepa. Želim replicirati na predlagateljevo mnenje, predvsem v zvezi z razpravo
               o današnjem poteku Kolegija, ki mislim, da je izrazit primer pikolovstva.</p>
               <p>Danes smo imeli na Kolegiju celo vrsto zadev, ki so bile predlagane, da se
               obravnavajo. In v tem smislu želim reči, da tudi predlog SDS ni bil vložen v zvezi z
               arbitražo 5 dni prej. Pa nismo o tem nič govorili, nič problematizirali. Ampak smo
               rekli, vse teme, ki jih imamo, damo na izredno sejo. Nihče ni protestiral. Sedaj iz
               tega zganjamo tu velik teater oziroma iščemo dlako v jajcu.</p>
               <p>Mislim, da enostavno kolegi v SDS-u nočete videti - če rečem svetopisemsko - iveri v
               svojem očesu oziroma iščete iveri v našem očesu, bruna v svojem, ki je pa še kako
               velik, pa ne vidite. Jaz še vedno trdim, vi ste tisti, ki zavirate in ovirate
               velikokrat delo Državnega zbora, ga preobremenjujete in delate vtis nekih strašnih in
               izrednih razmer. Pri čemer so zadeve, če vzamemo ustavno obtožbo proti predsedniku
               države ali tisto izredno sejo, ki ste jo že prej omenjal v zvezi z izjavami našega
               bivšega kolega Ive Vajgla v Beogradu, ki naj bi bila tudi izredna seja o teh
               izjavah.</p>
               <p>To so bile enostavno stvari, ki so šle preko vseh meja nekih normalnih razprav tu.
               Obenem pa nočete videti, kako ste pa vi oziroma vaša poslanka ovirali to, da bi
               obravnavali poročilo varuhinje človekovih pravic v Državnem zboru, kar je naša
               dolžnost, pa ste počeli vse mogoče, da do te razprave ne bi prišlo.</p>
               <p>Kar se tiče današnje razprave, problem so Stožice in problem je Janković. Vi ste
               svoje namene že dosegli. Vi ste svoj namen že dosegli. To pa je, da bi bančniki bili
               enostavno pod takim pritiskom, da ne bi slučajno odobrili komercialnega kredita
               oziroma kredita za komercialni del projekta Stožice. To je vaš namen. Žugate
               bančnikom. Vrstijo se grozilni klici na njihove telefone, da naj si enostavno - bi
               rekla - simbolno se izražam, da naj si enostavno tega ne dovolijo naj ta projekt, v
               katerem je udeležen Janković, ne podprejo in to so dejstva<gap n="..."/></p>
            </sp>
            <sp xml:id="SDZ5-Redna-17-2010-05-21.sp27">

               <speaker>PODPREDSEDNIK MIRAN POTRČ:</speaker>

               <p>Gospa Zalokar, jaz sem<gap n="..."/></p>
            </sp>
            <sp xml:id="SDZ5-Redna-17-2010-05-21.sp28">

               <speaker>CVETKA ZALOKAR ORAŽEM:</speaker>

               <p><gap n="..."/>enostavno so takšna, kot so<gap n="..."/></p>
            </sp>
            <sp xml:id="SDZ5-Redna-17-2010-05-21.sp29">

               <speaker>PODPREDSEDNIK MIRAN POTRČ:</speaker>

               <p>Replika je. Tri minute so minile.</p>
            </sp>
            <sp xml:id="SDZ5-Redna-17-2010-05-21.sp30">

               <speaker>CVETKA ZALOKAR ORAŽEM:</speaker>

               <p>Hvala lepa, gospod podpredsednik.</p>
            </sp>
            <sp xml:id="SDZ5-Redna-17-2010-05-21.sp31">

               <speaker>PODPREDSEDNIK MIRAN POTRČ:</speaker>

               <p>Hvala lepa. Za besedo je prosil gospod Jože Tanko.</p>
            </sp>
            <sp xml:id="SDZ5-Redna-17-2010-05-21.sp32">

               <speaker>JOŽE TANKO:</speaker>

               <p>Hvala lepa.</p>
               <p>Predsednik Državnega zbora ni odgovoril, zakaj je najprej sklical sejo 62. Kolegija,
               na katerem je bila točka, ki smo jo zahtevali. Se pravi, zahteva za njegovo
               razrešitev in zakaj je potem odpovedal. Ni bilo nobene obrazložitve.</p>
               <p>Drugo, kar je. Spoštovani predsednik Državnega zbora! Naša zahteva za izredno sejo je
               vložena v skladu s prvim odstavkom 58. člena. Tu smo se našli in tu piše, da smo v
               istem položaju poslanci Državnega zbora - 23 podpisnikov in predsednik republike. Mi
               nismo vložili zahteve po drugem odstavku. Isto velja za druge primere, kar ste vi
               razlagali. Mi smo vložili zahtevo po prvem odstavku in ta je povsem nedvoumen. Tisto,
               kar vi komentirate je izogibanje odgovornosti in prenašanje odgovornosti. V drugem
               odstavku zahteve 23 poslancev ni nikjer napisane.</p>
               <p>In kar zadeva izrabo časa, spoštovani predsednik. Če včeraj ni bil izrabljen čas,
               najbrž veste, da ni bil zaradi tega, ker Poslovnik tega ne omogoča. Če ni vloženih
               amandmajev k zakonu, odpadejo vse najave časa pri razpravah. Če želite da tam
               razpravljamo, je treba popraviti poslovnik - predlagajte. Ne obtoževati poslancev in
               poslanskih skupin, da niso izrabile časa. Pač ga ni bilo možno, ker imamo takšen red
               in zaradi tega ni nihče protestiral.</p>
               <p>Ni pa prav, da nas tlačite v drugi odstavek 58. člena Poslovnika, če smo vložili
               zahtevo po prvem odstavku in prvi odstavek je skladen z določbo Ustave. In moraš
               biti, spoštovani predsednik, res genialec, da besedo, da predsednik Državnega zbora
               mora sklicati izredno sejo Državnega zbora, če to zahteva četrtina poslancev, da te
               seje ne skličeš. In to potem opredeliš, kot lahko ali pa ne bom. To pa moraš biti
               genialec, da lahko to ustavno določbo 85. člena Ustave in prvi odstavek 85. člena
               Poslovnika razložiš na tak način.</p>
               <p>Nikjer - ne v Ustavi in ne v Poslovniku ni napisano to, na kar se sklicuje predsednik
               Državnega zbora. Nikjer. In to kar delate, je popolna zloraba ustavnega instituta,
               ustavne pravice četrtine poslancev, ki je potem ubesedena tudi v prvem odstavku 58.
               člena Poslovnika Državnega zbora. Vse, kar počnete, je točno samo zato, da se o
               nekaterih zadevah in o nekaterih tudi osebah, ki so vam drage in ljube, ne bi
               razpravljajo. In to so zlorabe, spoštovani predsednik. Zlorabe.</p>
               <p>Hvala.</p>
            </sp>
            <sp xml:id="SDZ5-Redna-17-2010-05-21.sp33">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Besedo ima gospa Melita Župevc.</p>
            </sp>
            <sp xml:id="SDZ5-Redna-17-2010-05-21.sp34">

               <speaker>MELITA ŽUPEVC:</speaker>

               <p>Hvala lepa, gospod podpredsednik.</p>
               <p>Jaz mislim, da vse gledalke in gledalci, ki spremljajo sejo Državnega zbora, sedijo
               doma na kavču, imajo v rokah to knjigo Poslovnik Državnega zbora in so šli natančno
               spremljat 3. člen oziroma tretji odstavek ne vem katerega člena. Bom jaz skušala biti
               bistveno bolj enostavna in plastična.</p>
               <p>Saj veste, tisti znani rek <q>"Dobrota je sirota."</q> Jaz mislim, da je to ključni problem
               tega predsednika Državnega zbora. To je, da je prepogosto preveč dober in morda celo
               preveč korekten do opozicije. <q>"Dobrota je sirota!"</q> Če kdaj, potem se prav v tem
               primeru kaže, da ta rek še kako velja. Številke namreč kažejo nekaj drugega, o čemer
               govorite vi. Poglejmo bilanco polovice tega mandata, o kateri je bilo danes nekaj že
               povedanega. 17 rednih sej Državnega zbora, 23 izrednih sej Državnega zbora in več kot
               polovico vseh izrednih sej je zahtevala opozicija.</p>
               <p>Ampak, kaj je zanimivo? Da, ko smo mi v tem parlamentu, v tej dvorani razpravljali na
               izrednih sejah, je imela opozicija na lagarju že napisane nove zahteve za nove
               izredne seje. Bom dala konkreten primer, da ne boste rekli, da govorim na pamet.
               Recimo, ko smo obravnavali pred kratkim interpelacijo proti notranji ministrici
               Katarini Kresal, je dan prej Slovenska demokratska stranka že napovedala novo izredno
               sejo. Torej, gre izključno za seje zaradi sej, ker vi namreč že vnaprej veste, da vas
               seje, ki jih sklicujete, ne bodo zadovoljile. Torej, izključno in samo za politični
               šov in nič drugega.</p>
               <p>Kot kronski dokaz proti predsedniku Državnega zbora Pavlu Gantarju navajate, citiram:
               <q>"Da predsednik Državnega zbora precedenčno uvaja prakso, ki je v nasprotju z
               dosedanjo."</q> Kakšna pa je bila dosedanja praksa vodenja Državnega zbora? Dajmo
               pogledati. 93. člen Ustave pravi: <q>"Državni zbor lahko odredi preiskavo o zahtevah
               javnega pomena, mora"</q>, ponavljam, <q>"mora pa to storiti na zahtevo tretjine poslancev
               Državnega zbora ali na zahtevo Državnega sveta."</q></p>
               <p>In spet se vračamo k zadevi Mercator. 30 poslank in poslancev tega Državnega zbora s
               strani opozicije je javno napovedalo, da bo vložilo zahtevo za parlamentarno
               preiskavo o zadevi Mercator. Slovenka demokratska stranka ob pomoči drugih je
               opozicijo prehitela in vložila svojo zahtevo za parlamentarno preiskavo, kamor je
               stlačila približno 90 podjetij. Zakaj je to naredila? Ne zato, ker ne bi imela
               pravice, da opozicijo prihiti. Ampak zato, da je tedanji predsednik Državnega zbora
               Cukjati lahko rekel, da preiskovalne komisije Mercator ne bo, ker je pač vsebovana v
               neki drugi preiskovalni komisiji in s tem jasno prekršil ta ista ustavna načela na
               katera se danes sklicujete. Ker ta preiskovalna komisija, ki je nato bila
               ustanovljena na pobudo SDS, je za zadevo Mercator porabila približno nekaj minut tako
               kot za vsa podjetja, več kot 80. 6 minut je porabila za zadevo Mercator.</p>
               <p>Ampak, predsednik Državnega zbora je presodil, tako kot je sam ocenil, da bi
               preiskovanje iste zadeve v dveh komisijah bilo, citiram: <q>"nespametno."</q> In tako
               naprej. Da ne razlagam o tem, kakšne telovadbe so bile takrat na Kolegijih
               predsednika Državnega zbora, ko ste že kar v naprej ugotovili za 100 podjetij oziroma
               86, v katerih naj bi bile prodaje državnih deležev nezakonite, nepregledne in
               negospodarne. To ste že kar vnaprej vedeli.</p>
               <p>Ali pa še en drug primer, ampak grem namenoma zato v preteklost, ker se vi sklicujete
               na njo, da je bila prej praksa drugačna. Bila je slaba praksa. Ta parlament je bil
               nekaj mesecev brez enega podpredsednika Državnega zbora. Zakaj? Zato, ker se je tako
               odločila SDS, ker je naredila vse za to, da ta parlament ni dobil podpredsednika, ker
               namreč kandidati, ki so želeli postati podpredsedniki, tej stranki niso ustrezali.
               Ampak ti kandidati so bili iz vrst opozicije. Kajti točno ta knjiga, na katero se ves
               čas sklicujete, govori o tem, koliko podpredsednikov ima Državni zbor, od kje
               prihajajo, koliko jih je iz opozicije. Ampak, ta parlament je bil brez enega
               podpredsednika Državnega zbora mesece.</p>
               <p>In naprej. Opozicija predsedniku Državnega zbora očita, da je glavni generator
               problemov in da sproža konfliktne situacije. Ta je pa res bosa. S čim, kako? Jaz
               predlagam, da poveste, da bomo vedeli, ker jaz še danes ne vem, ker niste tega
               povedali, s čim to počne. Z navajanjem členom Poslovnika kot ste prej počeli, mene
               niste prepričali. To boste res težko obesili temu predsedniku Državnega zbora, ker v
               tej dvorani sedijo poslanci, ki si lahko privoščijo, da nad predsednikom Državnega
               zbora kričijo, ga zmerjajo, da ne bom uporabila še kakšne druge besede. Nič se ne
               zgodi in nič se ne zgodi in to na odprtih in na zaprtih sejah. Prej je eden
               predstavnik opozicije govoril, ja, jih prekinjate. Premalo jih prekinjate,
               premalo.</p>
               <p>Ker tako kričanje, kot smo mu priča zadnje čase ob - recimo - postavljanju poslanskih
               vprašanj predsedniku Vlade, ker, če je to za v parlament. Res, mene bolijo ušesa, ko
               poslušam nekatere, kako kričijo. Jaz zelo dobro slišim. Zanima me: Kaj bomo
               spremenili za tako nizek nivo politične kulture? Kdaj bodo v tem Parlamentu spet
               šteli argumenti in ne moč glasu? To so prave teme za razpravo, ugled Državnega zbora
               h kateremu daje delček vsakdo izmed nas. Predvčerajšnjem se je na hram slovenske
               demokracije zneslo veliko nezadovoljstva, veliko gneva. Govorile niso besede, ampak
               granitne kocke. Včasih ne vem, ali se jezik ulice seli v to dvorano ali je obratno.
               Ker ni več argumentov. So samo obtožbe, so nedostojne besede in še kaj drugega.</p>
               <p>Ko očitate, da ima predsednik Državnega zbora dvojne vatle, jaz bom povedala svoje
               opažanje. Kadar se jaz - recimo - pri obrazložitvi glasu javim za besedo, vidim
               predsednika parlamenta Pavleta Gantarja, ima že svoj prst na tipki, da me bo
               prekinil, izjemno tankočuten je do vsega, kar bom povedala. Če boste šli pogledat,
               kolikokrat je mene prekinil pri obrazložitvi glasu v primerjavi z vami, boste
               ugotovili, da je razlika več kot očitna.</p>
               <p>Sedaj pa še nekaj o gospodu Jankoviću. Danes je bilo rečeno, da je Janković, citiram:
               <q>"Zaščiten kot kočevski medved."</q> Halo, ali nima SDS ene preiskovalne komisije? Ali ni
               ta preiskovalna komisija ustanovljena točno za to, da gre v drobovje Zorana Jankovića
               in raznih gradbenih poslov v Ljubljani?</p>
               <p>Ker, če vaša argumentacija drži, zakaj pa potem ne širite zahteve za parlamentarno
               preiskavo? Ker, če lahko vašo tematiko obravnavamo na seji Državnega zbora, in jaz
               trdim, da je ne moremo, potem jo lahko tudi na parlamentarni preiskovalni komisiji,
               ki ste jo vi ustanovili. Zakaj tega ne predlagate, zakaj ne širite predmeta
               preiskave? Ali pa, zakaj niste tisto, kar želite vprašati gospod Jankovića, ga
               vprašali, ko je prišel na zaslišanje pred Parlamentarno preiskovalno komisijo? Ker,
               edina stvar, ki sem jo jaz izvedela iz medijev, ko sem spremljala, je bilo, da se
               župan rad pogovarja o imenu pa o športu pa da pije kavo. Jaz vse to že vem. Ker
               torej, če drži, da lahko temo, za katero vi zahtevate, da bi jo moral obravnavati ta
               Državni zbor, potem jo obravnavajte na svoji komisiji.</p>
               <p>Za konec samo še to. Ne bom ugibala, ali imate na lagerju že napisano kakšno zahtevo
               za novo izredno sejo. Saj res, v torek jo že imamo, izredno. Hvala.</p>
            </sp>
            <sp xml:id="SDZ5-Redna-17-2010-05-21.sp35">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod Franco Juri.</p>
            </sp>
            <sp xml:id="SDZ5-Redna-17-2010-05-21.sp36">

               <speaker>FRANCO JURI:</speaker>

               <p>Hvala za besedo, gospod predsedujoči.</p>
               <p>Najprej, jaz bi želel čestitati predsedniku Državnega zbora, kolegu in prijatelju
               Pavlu Gantarju, za izjave in držo, ki jo je imel kot predsednik takoj po nasilnih
               dogodkih in po tistem poskusu napada na Državni zbor. Enako ne morem početi s prvim
               človekom največje opozicijske stranke, ki je dal zelo dvolično izjavo in s tem
               dokazal zelo nedorečeno ter dvolično držo do te institucije.</p>
               <p>Pavel Gantar je zapisan v zgodovini slovenske pomladi kot eden redkih predstavnikov
               te pomladi v Državnem zboru. Morda je za nekoga to trajno moteče. Zato mu nekateri
               pripisujejo strogost, nekateri pa celo preveliko ravnotežje do vseh poslanskih
               skupin. V Zaresu ga včasih nimamo za našega in mu očitamo, češ, prav nas najbolj
               kaznuje pri razpravah.</p>
               <p>Ampak, ker so predlagatelji po nemarnem omenjali tudi mene in pobudo, ki smo jo dali,
               in skušali primerjati tisto razpravo, ki je niso dobili, z drugo razpravo, naj povem,
               da je bila ena zakonodajna materija. In to je zakonodajno telo. V parlamentu
               razpravljamo o zakonih, tudi o zakonih, s katerimi se ustanavljajo občine. Kje drugje
               - samo v Državnem zboru lahko, ni drugih mest. Tisto, kar oni zahtevajo, pa je tema,
               ki obravnava Mestni svet v Ljubljani. Je tema, ki obravnava zasebnike in banke. Je
               tema, ki obravnava gospodarstvo. Državni zbor ni razpravljalni krožek in ni ring za
               lokalne volitve. Druga mesta so kvalificirana za take razprave. Torej, odločitev je
               bila vsebinska. In točno tako, ni bila proceduralna, je bila vsebinska. In Državni
               zbor oziroma predsednik Državnega zbora ima diskrecijsko pravico, zlasti če je
               podprta z mnenjem Zakonodajno-pravne službe. Zato se ne sprenevedati in ne zavajati
               javnosti. Ne gre za enako zadevo.</p>
               <p>Pavel Gantar je liberalec in demokrat. In to je večkrat dokazal, ne samo kot
               predsednik Državnega zbora, ampak tudi kot predsednik Državnega zbora. In ko govorimo
               o poseganju v razprave, v besedo nekaterih poslancev, mu osebno očitam preveliko
               tolerantnost. Ker tu imamo opravka s sovražnim govorom, spodbujanjem nasilja, z
               žalitvami in obrekovanji. In takrat je dolžan predsednik poseči v besedo. Mislim, da
               je to njegova dolžnost in je pri tem zelo, zelo strpen.</p>
               <p>Tako da je jasno, da je ta vsiljena razprava poskus Slovenske demokratske stranke, da
               začnemo volilno kampanjo o ljubljanski občini, o županu. In res ne razumem, zakaj
               stalno in stalno pristajamo na te kaprice SDS in na ta poskus stalne destabilizacije
               nekega normalnega parlamentarnega dela. To je pač vaše geslo od samega začetka, da se
               držite teh poskusov, teh načrtov.</p>
               <p>Ampak vam ne bo uspelo. Tudi danes ne, saj ne boste dobili potrebne večine. To veste,
               vendar vseeno zlorabljate parlament za svoje predvolilne kampanje. Hvala.</p>
            </sp>
            <sp xml:id="SDZ5-Redna-17-2010-05-21.sp37">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod Silven Majhenič.</p>
            </sp>
            <sp xml:id="SDZ5-Redna-17-2010-05-21.sp38">

               <speaker>SILVEN MAJHENIČ:</speaker>

               <p>Hvala za besedo, gospod predsedujoči. Spoštovanje poslovnika in ustavnega reda je
               osnova za zakonito in pravično delovanje institucije in seveda se tiče vseh
               predstavnikov ljudstva, ki zastopajo svoje volivce v najvišjem zakonodajnem organu.
               Spoštovanje Državnega zbora in vseh tistih, ki so v tem spoštovanem domu, delajo, se
               je pokazalo takrat, ko je policija vdrla v Državni zbor in preiskala prostore
               Slovenske nacionalne stranke, seveda s privolitvijo predsednika Državnega zbora.</p>
               <p>Spoštovanje do Državnega zbora se je še posebej pokazalo, ko je mladini bilo ob
               demonstracijah omogočeno, da so lahko z neposredne bližine stavbe skandirali, žalili
               predstavnike ljudstva in razbili pročelje Državnega zbora. Da se bo to zgodilo, je
               bilo za pričakovati. Na to so opozarjali ljudje, ki niso strokovnjaki na tem
               področju. Ampak ne. Zgodilo se je tisto, kar se ne bi smelo. Zato mora odgovarjati
               tisti, ki je dal varnostno oceno in privolil vandalom, da opravijo delo, kot smo
               lahko videli. Le policistom se lahko zahvali. Kajti oni pa so res opravili delo
               korektno in profesionalno. V nasprotnem bi bile posledice dosti večje.</p>
               <p>Verjamem, da se predsednik Državnega zbora trudi voditi seje po najboljših močeh,
               vendar mu to zmeraj ne uspeva. Še posebej so odločitve prevečkrat zelo subjektivne
               narave, ko se odloča o prekinitvah nastopajočih iz Slovenske nacionalne stranke in
               SDS-a. To pa je tudi tisto, kar ga ne krasi kot predsednika Državnega zbora, prvega
               med enakimi.</p>
               <p>85. člen ustave govori, da predsednik Državnega zbora sklicuje redne in izredne seje,
               če to zahteva najmanj četrtina poslancev. Seveda se to lahko razume ali razlaga
               drugače. Vendar je tega ob zavrnitvi bilo preveč in se je nerazumljivo zdelo tudi
               predlagateljem, ki pa jim tudi utemeljitve zavrnitve niso bile vedno prepričljive in
               v Ustavi takšni argumenti niso zapisani.</p>
               <p>Enako je zapisano v Poslovniku Državnega zbora v 58. členu in razlaga tudi v tem
               primeru ne more biti drugačna, kot je zapisana v ustavi. Sigurno je problemov v
               državi veliko. In kot je zaznati iz predlogov opozicije, za razpis izrednih sej,
               probleme vidi le opozicija. Kajti v nasprotnem bi bile izredne seje, ki so bile
               predlagane z obrazložitvijo tudi realizirane. Nikjer ne piše, da je odgovornost za
               slabe ali dobre odločitve le na koaliciji, ampak na vseh, ki smo predstavniki
               ljudstva. Zato bi bilo prav, da se znamo poslušati in da je dialog konstruktiven ter
               v dobro vseh državljanov. Verjamem, da se z zamenjavo predsednika Državnega zbora ne
               bi kaj dosti spremenilo, saj odločitve niso vselej odvisne le od predsednika
               Državnega zbora, ampak od odločitev tistih, ki državo vodijo. Hvala lepa.</p>
            </sp>
            <sp xml:id="SDZ5-Redna-17-2010-05-21.sp39">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod Dušan Kumer.</p>
            </sp>
            <sp xml:id="SDZ5-Redna-17-2010-05-21.sp40">

               <speaker>DUŠAN KUMER:</speaker>

               <p>Hvala lepa za besedo, gospod podpredsednik. Spoštovane kolegice in kolegi! Nisem
               vedel, kako bi današnjo razpravo začel. Pa jo bom začel z eno prispodobo, ki sem jo
               enkrat že rekel. Tri velike neumnosti so na svetu: hoditi v hrib in kaditi, odseliti
               se od doma k tastu in razpravljati o investiciji športnega parka Stožice in to vzeti
               kot podlago za razrešitev predsednika Državnega zbora. In ker je veliko govora o
               poslovniku, bom tudi jaz izkoristil poslovniško določilo, ki ga uporabljamo pri tem,
               ko končujemo prvo obravnavo pri zakonih.</p>
               <p>Bom rekel, predlog za razrešitev predsednika Državnega zbora dr. Pavla Gantarja ni
               primeren za nadaljnjo razpravo. Ta smiseln predlog, ki sem vam ga dal, temelji na
               vsebinski obrazložitvi tega predloga, ki so ga v Državni zbor vložili poslanci, ki so
               podpisali to zahtevo. Saj le-ta temelji le na številnih podatkovnih, poslovnih,
               delovnopravnih in še kakšnih informacijah tudi polinformacijah, časopisnih člankih o
               projektu financiranja gradnje športnega parka Stožice. In nekaj podobnega se
               nadaljuje tudi v dosedanjih razpravah. Tisti, ki ste zagovarjali to izredno sejo
               danes. Čeprav predlagatelji te razprave menijo, da gre za politično financiran
               projekt, ki bi naj pomenil grožnjo stabilnosti predvsem finančnega sistema v
               Sloveniji, te svoje ugotovitve in ocene niso podkrepili z nikakršnimi dokazi, da
               uporabim to vašo besedoslovje.</p>
               <p>Res pa je, da je v obrazložitvi in današnji razpravi predlagateljev nametanih cela
               vrsta sumov o negospodarnem ravnanju, kršenju določil Zakona o finančnem poslovanju,
               Zakona o javnih financah kršenju delovne pravne zakonodaje, itd.</p>
               <p>Skratka, predlagatelji sumite, da je pri projektu športnega parka Stožice prišlo do
               nepravilnosti in tudi do nezakonitih dejanj. Je danes bilo nekajkrat povedano. To pa
               seveda pomeni, da mi nismo pravi naslov za razčiščevanje teh stvari. Če gre za širši
               kontekst gospodarskih naložb, je to Mestni svet Ljubljana, ki vodi ta projekt. Prav
               pa bi bilo, da predlagatelji, če res sumite, da vložite ovadbe proti, po vašem znanem
               storilcu, ki ga sumite nezakonitih dejanj in bi s tem pozvali pristojne organe v tej
               državi, ki imajo kompetence in naloge, da se s temi stvarmi ukvarjajo.</p>
               <p>Skratka, predlagatelji tudi v tem primeru z današnjo izredno sejo, s sklicem te
               izredne sej zlorabljate ta inštitut in ta Državni zbor za svoje ozke politične
               interese v tem predreferendumskem in še bolj v predvolilnem obdobju. Gre namreč za
               lokalne volitve jeseni. Zato je tudi naslov današnje točke <q>"športni park Stožice"</q> in
               kot persona na čelu tega sedanji župan in po vsej verjetnosti kandidat na prihodnjih
               volitvah, kar je že povedal gospoda Jankovič.</p>
               <p>Ilustracija ali potrditev te moje ocene ali trditve je tudi zahteva za sklic
               naslednje izredne seje, ki bo še širša. Vendar ste vi predlagali, da na tej izredni
               seji obravnavamo tudi arbitražni sporazum. Poleg tega, da imamo volilno kampanjo, ki
               že traja. In smo večkrat tudi na sejah Državnega zbora o tem razpravljali. In da
               imamo 6. junija referendum. Vi zahtevate izredno razpravo v Državnem zboru o
               arbitražnem sporazumu. Menim, da gre še za enega. In verjamem, ne zadnji poskus, ker
               do konca mandata je še kar precej časa, ko največja opozicijska stranka SDS skuša
               rahljati temelje te koalicije, ker se ne more sprijazniti s tem, da je septembra 2008
               volitve izgubila. Od tega šoka se nekateri ne morete pobrati vse do danes.</p>
               <p>Res se je sicer izredno težko preleviti iz stanja, ko si iz dneva v dan v Državnem
               zboru štiri leta nastopal s parolo, ki sem si jo večkrat zapisal ob argumentaciji
               vaših ministrov, tudi sedanjega ministra, ki sedi v teh klopeh: <q>"Mi smo se tako
               dogovorili. Mi smo tako sklenili in tako bo."</q> Zdaj je stanje, ko seveda tega več ni.
               In to je res velik premik.</p>
               <p>Zato bom še enkrat ponovil in povedal tisto, kar sem dva dni nazaj, da ne bom več
               govoril, da govorite neresnico ali laži, temveč da naklepno klevetate. In bom omenil
               izredne seje. Veliko govora je bilo na začetku mandata leta 2008, katere izredne seje
               niso bile sklicane. Pogledal sem v bazo Državnega zbora.</p>
               <p>Mi smo nastopili s to Vlado mandat novembra 2008 in 22.12. smo imeli izredno sejo na
               vašo pobudo, na kateri smo že obravnavali prepočasnost Vlade pri odzivanju na krizo.
               In potem smo imeli 14. januarja. Vmes so pa bili novoletni prazniki, novo izredno
               sejo Državnega zbora na vašo pobudo, kjer smo obravnavali tri vaše predloge zakonov.
               In sicer, o dohodnini, o davku na dodano vrednost in o davku od dohodkov pravnih
               oseb. Ja, kaj bi še hoteli. Poleg rednih sej smo imeli v treh tednih dve izredni
               seji, vmes pa še božične in novoletne praznike. Hvala lepa.</p>
            </sp>
            <sp xml:id="SDZ5-Redna-17-2010-05-21.sp41">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Besedo ima gospa Lojze Posedel. <stage>/Smeh v dvorani./</stage></p>
            </sp>
            <sp xml:id="SDZ5-Redna-17-2010-05-21.sp42">

               <speaker>LOJZE POSEDEL:</speaker>

               <p>Spoštovani!</p>
            </sp>
            <sp xml:id="SDZ5-Redna-17-2010-05-21.sp43">

               <speaker>PODPREDSEDNIK MIRAN POTRČ:</speaker>

               <p>Gospod Lojze Posedel. V redu?</p>
            </sp>
            <sp xml:id="SDZ5-Redna-17-2010-05-21.sp44">

               <speaker>LOJZE POSEDEL:</speaker>

               <p>Hvala lepa. Spol je enak, ne glede na to, kako vi vidite. Hvala za besedo.</p>
               <p>Na začetku se je spoštovani predsednik Državnega zbora dr. Pavel Gantar pošalil, da
               se čuti malce užaljenega, ker ni glavna oseba njegove točke. Prepričan sem, da je to
               izrekel, kot rečeno, malce šaljivo, ker kot eden največjih demokratov v parlamentu,
               pa tudi širše, ve, kako se stvari obračajo. Po drugi strani pa mu je tudi glede na
               poznavanje dogodkov v zadnjem času zelo jasno, da ni namen te točke razrešitev
               predsednika Državnega zbora, ampak da gre to v sklop teh silnih številnih napadov na
               vse institucije, ki se dogajajo. Težko je razumeti, sicer drugače, da bi lahko
               ljudje, še posebej mladi spoštovali vrednote, če jih tako sistematično želimo očrniti
               ali pa rušiti. To govorim zaradi tega, ker vsi govorimo o krizi vrednot. In zagotovo
               je vrednota tudi država. Vrednota je predsednik države, simboli, kot je zastava, grb
               in podobno, parlament. Težko je verjeti, da bodo ljudje spoštovali te vrednote, če
               imamo politika, ki že vrsto let - skoraj bomo lahko rekli - desetletja ponavlja in
               primerja našo lepo, predvsem našo zastavo z ovitkom za čokolado. Če imamo poslance,
               poslansko skupino, ki s pravim pravnim zmazkom vloži in zahteva interpelacijo zoper
               predsednika države. Pa tudi, če že to zahteva, da, ko predsednik države kot simbol
               države stopi v sejno sobo parlamenta, ni toliko spoštovanja ne do človeka, ne do
               simbola, da bi vsaj skupina, skupaj s predsednikom te skupine in pa stranke
               vstala.</p>
               <p>Kako naj se spoštuje parlament kot stavba, inštitucija, kot kulturni spomenik, če se
               javno poziva, da je čas za požiganje gradov? Zagotovo požiganje gradov v prenesenem
               pomenu. In da je gorelo sicer ne v, ampak zelo blizu parlamenta. In vsa ta dogajanja
               je treba obsoditi. Obsoditi zaradi tega, ker pregovor pravi: Kdor seje veter, žanje
               vihar. V tem duhu, sem prepričan, da je vložena tudi zahteva po razrešitvi
               predsednika Državnega zbora. Verjetno se tisti, ki nekako spodbujajo ali pa vsaj pri
               tem sodelujejo, uživajo, spremljajo. Se ne zavedajo dejstva, da če tisti, ki enkrat
               ne spoštuje simbolov, vrednot, ne bo spoštoval teh tudi, ko se bodo obrazi zamenjali.
               Tudi ko se bodo imena spremenila predsednika ali države ali Državnega zbora, bo
               njihov odnos do teh vrednot ostal enak. Se pravi, kvazi mladine, kvazi študentov je
               že tako pokvarjenih, da je vprašanje, ali bodo samo zaradi spremembe imena tudi
               spremenili svoj način nasilnega obnašanja.</p>
               <p>Tudi današnjo razpravo, upam, da se motim, ampak bom lahko to preveril, je gospod
               Tanko v svojem izvajanju dejal, da je bil včeraj nek sestanek nekega triumvirata, ki
               je nekaj sprejel. Upam, da je to rekel zato, ker mogoče ne pozna slovenskega prevoda
               te besede. Sestanek, ki ga je mislil je bil sestanek predsednika države, predsednika
               parlamenta in predsednika Vlade. Na sestanku, ki je bil nujen, potreben, so odločno
               obsodili dogajanja na teh demonstracijah ob tem shodu. In to zagotovo ni bil
               triumvirat. Tega pač v naši pravni ureditvi ni. Slovenski prevod te besede pomeni:
               pri starih Rimljanih je bila to skupna služba treh uradnikov. Gospod Tanko, če to
               niste vedeli, sedaj veste. Verjetno se lahko tudi opravičite vsem tem trem, ker
               takšna sporočila, takšen odnos do teh izvoljenih ali imenovanih ljudi se širi iz tega
               parlamenta med ljudi.</p>
               <p>In to zagotovo ni dobro. Sam ne želim polemizirati v tem delu, ali je bila vsebina
               vaše zahteve pravilna, ker sem prepričan, da se je predsednik parlamenta skupaj z
               vsemi strokovnimi službami pravilno odločil, da tega ni dal.</p>
               <p>Enako kot se mi ne zdi produktivno polemizirati na današnji seji, ali je vaša skrb za
               kredite in pa sistem bank v Sloveniji lahko ogrožen zaradi nekega projekta, pa četudi
               se imenuje projekt Stožice. V komisijah smo obravnavali tudi zaskrbljenost nad
               bančnim sistemom na osnovi časopisnih člankov in pa zneskih, par milijonskih
               kreditov.</p>
               <p>Verjetno z drugim namenom, kot pa sama skrb za bančni sistem. Sicer bi isti, ki to
               sprašujete, se vprašali v obdobju vašega mandata, kje je bila vaša skrb za bančni
               sistem, za stabilnost bančnega sistema, ko so se zneski kreditov iz bank v večini
               lasti države vrtoglavo dvigovali v sto milijonskih zneskih mesečno. Takrat ni bilo te
               skrbi za finančno stabilnost bančnega sistema, danes pa je. Tako sam zagotovo ne bom
               podprl vašega predloga in predsednik Državnega zbora uživa zagotovo še popolno
               zaupanje tudi naprej. Hvala.</p>
            </sp>
            <sp xml:id="SDZ5-Redna-17-2010-05-21.sp45">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod Anton Colarič.</p>
            </sp>
            <sp xml:id="SDZ5-Redna-17-2010-05-21.sp46">

               <speaker>ANTON COLARIČ:</speaker>

               <p>Hvala lepa za besedo. Ko sem poslušal dodatno obrazložitev predlagatelja, mi je bilo
               seveda takoj jasno, da danes ne govorimo o spoštovanem predsedniku Državnega zbora
               gospodu Gantarju, ampak seveda o ljubljanskem županu gospodu Jankoviću, in da
               interpeliramo ljubljanskega župana. Moram reči, da je to vse že videno. Namreč, že
               pred leti sem podobne seanse doživljal v mestnem svetu, ko smo neprestano bili v fazi
               izrednih sej, tudi marsikdaj nedokončanih. Vedno se je razpravljalo o nekih
               problemih. Zdajle, ko sem razmišljal, sem se spomnil kar nekaj stvari za nazaj.</p>
               <p>Na primer, v mestnem svetu Ljubljana smo razpravljali o stanju nogometa v Ljubljani.
               Kolegi iz SDS-a so takrat seveda ga ocenili, da je sramotna kvaliteta. Razpravljali
               smo o stanju bežigrajskega stadiona takrat in SDS je smatral, da je to razvalina in
               sramota za Ljubljano. In sedaj, ko se gradi novi stadion, je zadeva spet sramota za
               Ljubljano in celo Slovenijo. Mislim, da je treba poseči vsaj, če kar govorimo
               predvsem o stadionu malo nazaj. To področje o katerem danes govorimo, Stožice, so
               bile kot prostor za izgradnjo stadiona opredeljene že konec 70. oziroma v začetku 80.
               let prejšnjega stoletja z dolgoročnim planom razvoja Ljubljane.</p>
               <p>Seveda kot marsikdaj v Ljubljani ni bilo politične volje, da pride do izgradnje,
               vendar zazidalni načrt za tisto področje je bil narejen in se je imenoval stadion. V
               90. letih je bilo potem več pobud, da se tam prične z izgradnjo. In leta 2001 je
               mestna občina Ljubljana kupila zemljišče v opuščeni gramoznici za tedanjih 2,78
               milijarde tolarjev, približno bi zdaj bilo to približno 11 milijonov evrov. Tedaj se
               je ustanovila tudi posebna družba Stadion d.o.o., ki je pričela z analizami možne
               izgradnje, pripravo načrtov itn.</p>
               <p>Še prej, konec 90. let pa je bil celo ustanovljen poseben odbor za izgradnjo ne samo
               stadiona, ampak dvorane. Takrat se je imenovala še univerzitetna dvorana Ljubljana,
               katerega predsednik je bil tedanji predsednik vlade. V tem odboru pa smo sodelovali
               tudi predstavniki mestne občine. Skratka, lahko vidimo, da so ta prizadevanja zelo
               dolga. Mislim, da je konec koncev tudi čas, da je prišlo do same izgradnje. Ne glede
               na vse zaplete upam, da se tukaj vsi strinjamo, da bo to velika pridobitev za
               Ljubljano, za Slovenijo, da bo tam moderna dvorana, ki jo potrebujemo, modern
               stadion, ki ga Ljubljana in Slovenija potrebuje. Če bo pa zraven še trgovsko
               središče, pa verjetno tudi ne bo posebne škode.</p>
               <p>Mimogrede, pri izgradnji Stožic - to, kar pravimo - gre pač za javno-zasebno
               partnerstvo MOL-a, izvedeno z javnim razpisom, na katerem je bil izbran ponudnik
               družbe Gradis, skupina G in Energoplan ter Merkur. To so bili osnovni ponudniki in s
               temi je MOL sklenila pogodbo o vzpostavitvi javno-zasebnega partnerstva za izgradnjo
               večnamenskega stadiona, športne dvorane ter spremljajočega objekta z vso potrebno
               infrastrukturo. Gradis, skupina G Energoplan sta potem pozneje s soglasjem Mestne
               občine Ljubljana 25. aprila 2008 sklenila z družbo Grep pogodbo o prenosu, s katero
               so nanjo prenesli pogodbo o javno-zasebnem partnerstvu in s tem je ta družba postala
               imetnik vseh pravic in obveznosti iz pogodbe o javno-zasebnem partnerstvu. Mimogrede,
               da povem tudi to, da je postopek izvedbe javno-zasebnega partnerstva bil predmet
               revizije Računskega sodišča Republike Slovenije konec leta 2009, ki v zvezi z njim ni
               ugotovilo nepravilnosti, saj ni odredilo pripravljalnih ukrepov oziroma pripravo
               odzivnega poročila. Če si kdo želi to pregledati, je poročilo dostopno na spletu.</p>
               <p>Skratka, vsi pogoji za izgradnjo so bili. Osebno smatram, kot sem že na začetku
               povedal, da danes ne gre za predsednika Državnega zbora, da gre za odnos do glavnega
               mesta, odnos do Ljubljane in predloga za razrešitev predsednika Državnega zbora
               zagotovo ne bom podprl.</p>
               <p>Hvala lepa.</p>
            </sp>
            <sp xml:id="SDZ5-Redna-17-2010-05-21.sp47">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Gospod Ljubo Germič ne bo razpravljal.</p>
               <p>Besedo ima gospod Ivan Grill.</p>
            </sp>
            <sp xml:id="SDZ5-Redna-17-2010-05-21.sp48">

               <speaker>IVAN GRILL:</speaker>

               <p>Hvala lepa.</p>
               <p>Gospod Colarič, predlagam, da si preberete magnetogram in boste videli, koliko ste
               razpravljali o predlogu razrešitve gospoda Gantarja in koliko ste razpravljali o
               problemih mesta Ljubljana.</p>
               <p>Drugače pa, ko danes poslušam zagovor predsednika Državnega zbora, ne morem verjeti,
               da je to ena in ista oseba, ker ga poznam že iz prejšnjega mandata kot opozicijskega
               poslanca, kjer je bil zelo zelo vnet zagovornik svobode govora in odkrite razprave v
               Državnem zboru. Tudi sam sem takrat delil to mnenje, da je parlamentarna dvorana
               mesto, kjer se mora razpravljati o vseh zadevah in je ni teme, ki bi jo lahko
               kdorkoli opredelil, da pa ni mesto za razpravo v Državnem zboru.</p>
               <p>Danes pa smo priča oziroma v tem mandatu, da se je stališče predsednika Državnega
               zbora spremenilo za 360 stopinj. Resnično me to preseneča. Kje so razlogi: ali so
               razlogi v tem, da je sedaj v koaliciji, ali so razlogi kje drugje?</p>
               <p>Ne spomnim se primera v prejšnjem mandatu, da bi kakršnokoli zahtevo, ki je bila s
               strani opozicije vložena po izredni seji, skušali zavlačevati ali pa zavrniti. Vse se
               je dosledno upoštevalo, predvsem, če je bilo to v skladu s poslovnikom. Svoje
               obrazložitve je danes predsednik Državnega zbora začel s tem stavkom: <q>"Predsednik
               Državnega zbora ne more narediti vsega prav."</q> Strinjam se s tem. Vendar je tako za
               vsakega poslanca, predvsem pa za njega Poslovnik Državnega zbora tisti akt, ki ga pa
               mora dosledno upoštevati, tukaj pa ni nobene dileme, ali si ga bo razlaga tako ali
               drugače. Predvsem, če so ta določila povsem jasna. In zahteva za sklic izredne seje
               je povsem jasno opredeljena in tudi na podlagi tega smo se odločili za sklic izredne
               seje, ki je seveda predsednik ni želel sklicati - vemo, zakaj -, ker je želel ščiti
               interese svojih strankarskih kolegov oziroma zaveznikov. Ni tukaj predmet sedaj, ali
               so to Stožice, ali bi bil to župan gospod Jankovič, ali kdorkoli drugi. Tukaj smo
               želeli razpravljati o poslovanju oziroma dajanju kreditov največje slovenske banke,
               ki je v večinski lasti države. In to banko smo že sanirali z davkoplačevalskim
               denarjem. Vemo, da so njihovi poslovni rezultati izredno slabi. Ponovno se poziva, da
               bomo sanirali to banko. A tukaj sedaj se ve, da bo projekt, ki je zagotovo osebni in
               političen projekt aktualnega župana Ljubljane, sedaj financiran tudi s strani te
               banke. A vemo, da naša gospodarstva, naša podjetja krvavo potrebujejo denar za svoje
               poslovanje, vemo, da se dejansko soočajo z velikimi likvidnostnimi težavami, pa
               seveda denarja ne dobijo. Zakaj ne? Zato, ker gre v povsem drugačne investicije.
               Strinjam se, tudi v Sloveniji, v Ljubljani je prav, da imamo soliden športni,
               kulturni in ne nazadnje tudi trgovski objekt. Ampak dajmo se vprašati, ali je zdaj
               situacija v Sloveniji takšna, da je to lahko za nas prioriteta. Jaz mislim, da
               ne.</p>
               <p>Gospod Gantar pravi, da se tukaj ne sme obravnavati nepomembnih zadev. Mogoče je
               želel uporabiti neko tako retoriko kot predsednik Vlade, da so to tretjerazredne
               teme. Jaz mislim, da niso. To ni tretjerazredna tema, to je izredno pomembna tema, da
               se tukaj seznani politiko, da se seznani javnost, kako poslujejo naše banke in ne
               nazadnje tudi, kako so, verjetno bi beseda nanesla tudi na to, kako se izkoriščali
               ali pa se izkoriščajo delavci, ki v nečloveških razmerah morajo loviti roke, da bo do
               volitev stadion Stožice tudi odprt.</p>
               <p>Gospod predsednik Državnega zbora navaja tudi, da se Državni zbor ne sme vmešavati v
               ostale veje oblasti, sodno in izvršno. Seveda se naj ne bi vmešaval. Vendar, kdo pa
               lahko poseže, če je to potrebno, če kršijo osnovna načela? Če se pa razpravlja v
               Državnem zboru o zadevah, kjer se opozarja na nepravilnosti, tako sodne kot izvršne
               oblasti, pa je tu edini pravi prostor, da o teh zadevah odkrito spregovorimo. Sam sem
               trdno prepričan, da bi predsednik Državnega zbora s takšnim načinom dela moral
               odstopiti sam. Upam, da bo dovolj podpore, da se ga razreši, da potem dobimo
               predsednika, ki bo spoštoval ustavo in poslovnik ter bo do konca mandata vodil seje
               Državnega zbora tako, kot je tudi prav. Hvala lepa.</p>
            </sp>
            <sp xml:id="SDZ5-Redna-17-2010-05-21.sp49">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Besedo ima mag. Majda Potrata.</p>
            </sp>
            <sp xml:id="SDZ5-Redna-17-2010-05-21.sp50">

               <speaker>MAG. MAJDA POTRATA:</speaker>

               <p>Hvala za besedo, gospod podpredsednik. Spoštovane poslanke in poslanci!</p>
               <p>No, če je kakšna korist od te današnje zahteve za razrešitev predsednika Državnega
               zbora, potem je njegov razmislek v odgovoru na obtožbe. V tem razmisleku je zapisal
               nekaj zelo tehtnih ugotovitev v zvezi z delovanjem Državnega zbora, stanjem
               demokracije in s tistim, kar je v Državnem zboru pravzaprav najbolj pomembno, to je
               beseda. Besede v parlamentu so dejanja, je rekel. In pri tem tudi razmišljal, kako to
               besedo v Državnem zboru uporabljamo. Soglašam z njim, da so argumentirano razpravo
               nadomestile sodbe, obsodbe, kvalifikacije in diskvalifikacije. Pa se sploh zavedamo,
               da so besede tiste, ki nam tako zlahka zletijo iz ust, kako zlahka zletijo obsodbe in
               obtožbe. In da so pred dvema dnevoma letele kocke. Ali si jemljemo na svojo vest tudi
               soodgovornost za vse izrečeno, če pristanemo na tezo, kakšno moč ima beseda? Oscar
               Wilde in Ivan Cankar sta že zapisala, da z besedo lahko tudi ubijamo. Pa nista
               mislila tako konkretno; upam, da toliko domišljije premorete, da je to metafora in da
               besede sprožijo dejanja.</p>
               <p>Ko razmišljam s tega vidika o vlogi parlamenta in vsem tem, kar se tu dogaja, potem,
               če razmišljam o argumentaciji, se soočim s tem, da opozicija hiperproducira besedila,
               ki nimajo argumentiranih zahtev, opira jih na formalne razloge, ki jih lahko dokazuje
               sicer s posameznimi poslovniškimi določili, ampak, če gledamo, kakšna je vsebina za
               tistim, pa vidimo, da je prazna. S kolegom Kumrom sva nedavno tega dokazala, koliko
               zahtev ali koliko predlogov zakonov je bilo vloženih v zakonodajni postopek in kako
               se je opozicija okitila s tem, kakšno skrb da ima za stanje v državi in kako je ta
               koalicija gluha za njihove pobude. Enako bi lahko rekla, da opozicija tudi producira
               zahteve za interpelacijami, za razrešitvami, za ustavnimi obtožbami, ki so zelo slabo
               argumentirane. Kaj naj s tem, s to zahtevo, ki jo imam tu v rokah, naredim? Gospod
               Grill se je škandaliziral nad mojim poslanskim kolegom Colaričem, da govori o
               Stožicah in ne o Pavlu Gantarju, če pa je tudi sam govoril o Stožicah, če imamo o
               Stožicah preiskovalno komisijo, ki jo vodi opozicijska poslanska in je na njej, da
               dokaže tisto, kar mislijo, da je treba dokazovati, in kaj naj jaz počnem s članki
               tudi iz tistih medijev, ki jih običajno opozicija šteje za neprimerne in neobjektivne
               in pod vplivom ne vem katerih lobijev. Če bi o spoštovanem predsedniku Državnega
               zbora Pavlu Gantarju razmišljala iz svojih poslanskih izkušenj, sem ga spremljala kot
               ministra, kot opozicijskega poslanca in zdaj kot predsednika Državnega zbora, pa mi
               je zaradi lucidnosti njegovih razprav žal, da ga kot razpravljavca več ne spremljam,
               pa se nisva vedno ujela v stališčih. Ampak, širina duha premore sprejemati tudi
               drugačne poglede in zmore tudi spoštljivo odgovarjati na tisto. Nekateri v tem
               Državnem zboru pa skušajo Državni zbor spreminjati v šolsko učilnico iz nekih
               prejšnjih časov, iz 19. ali 18. stoletja, in skušajo po šolmoštrsko ljudi sramotiti
               in jim dokazovati, kako je treba z njimi ravnati, da bodo končno kaj doumeli - po
               šolmoštrsko, žaljivo! In je to odlična razlaga in dokazilo za tisto, da sovražni
               govor ni vedno zmerljivka, sovražni govor je lahko tudi način kako obravnavaš
               posameznika in kakšen namen ima tisto. Zato bi si jaz želela, da bi predsednik
               Državnega zbora ali kod od podpredsednikov koga večkrat prekinil v njegovi razpravi,
               pa vem, da je vedno zelo težko odmeriti kdaj omejuješ svobodo govora in kdaj s
               posegom v govorčev nastop zaščitiš dostojanstvo tistega, čigar dostojanstvo je
               načeto. Pavel Gantar je menda kriv, zato ker ni sklical neke seje, za katero naj bi
               bili izpolnjeni formalni pogoji, pa bi rada, ker so se oprli sklicatelji tudi na
               tezo, da je to nadaljevanje neke uveljavljene prakse, da ta praksa pravzaprav moti
               delo Državnega zbora, ker smo imeli v rokah veliko zelo praznih zahtev za sklice sej,
               tudi nujnih. Če pogledate po poslovniku, kdaj se kakšna nujna seja skliče, mora poleg
               formalnih razlogov, da imate ustrezno število podpisov zbranih, da imate poimenovano
               točko dnevnega reda, da so predlagani sklepi, verjetno izpolnjevati temeljni pogoj,
               da je vsebina, ki je predlagana, primerna in zahteva nujnost obravnave na seji bodisi
               delovnega telesa ali Državnega zbora, pa ti pogoji navadni niso izpolnjeni.</p>
               <p>Zanimivo je, kako lahko ista zahteva usmerjena na dve različni delovni telesi, doživi
               različen odmev. Bom povedala iz čisto konkretnega primera brez poimenovanja, ampak
               tako. Sem predsednica delovnega telesa, ki je dobilo zahtevo za sklic nujne seje, sem
               jo sklicala v poslovniško predvidenem času in več kot uro poslušala očitke zaradi
               tega, ker sem jo sklicala tako hitro. Neko drugo delovno telo je imelo z isto vsebino
               tudi zahtevo za sklic nujne seje, tista nujna seja ni bila nikoli izvedena, je bila
               samo sklicana, pa odpovedana, pa nikoli izvedena - niti besede očitka o tem, da je
               kdo nespoštoval poslovnik. Bi lahko dodala še nekaj takih primerov. Sama sem bila kot
               predsednica delovnega telesa v prejšnje mandatu pogosto predmet obravnav različnih
               teles, tudi kolegija. Gre preprosto za to, da takrat, kadar predsednik delovnega
               telesa dobi zahtevo, ki je po eni strani, vsaj v enem delu lahko poslovniško
               utemeljena, v drugem delu pa ne in se obrne za razlago na Zakonodajno-pravno službo,
               jaz v tem ne vidim nič slabega. Za mnenje je vedno dobro vprašati, jaz se bojim
               tistih, ki vse vedo. In žal je v tej opoziciji kar nekaj takih ljudi, ki mislijo, da
               vse vedo, da vse znajo in da so edino oni poklicani za razlago poslovnika. Naj
               kandidirajo - pa ne morejo, ker tudi poslovnik določa, kdo lahko kandidira za
               predsednika Državnega zbora. Poslovnik tudi pravi, da predsednik tolmači poslovnik.
               Ali je kdo štel, koliko postopkovnih pobud ali zahtev je bilo sproženih pa niso imele
               niti najmanjše utemeljitve, niti najmanjše! Pogosto niso bile utemeljene in je šlo za
               grobo zlorabo poslovnika, je šlo za metanje časa stran - če bi bila kolumnistka v
               nekem strankinem glasilu, bi rekla, da je bila to potrata časa. Ampak veste, ko
               govorimo o tem, kaj je dobro in kako se seje vodijo, se meni zdi, da so nekatere teh
               zahtev, ki jih obravnavamo, in tudi nekateri zakonski predlogi takšni, kot da bi
               opozicija skušala dajati na preizkušnjo trdnost koalicije. Ampak, v isti sapi tej
               isti koaliciji očitajo, kako se koalicija ukvarja samo sam s sabo. In jaz bi s to
               zahtevo za razrešitev predsednika ali ob tej zahtevi zamahnila z roko in rekla: <q>"No,
               dobro, saj bo tudi te seje enkrat konec,"</q> če me ne bi skrbelo to, da vidim tudi v tej
               zahtevi sistematično rušenje vseh institutov demokracije v tej državi. Sistematično
               rušenje, spodkopavanje tal pod nogami, avtoritete, dostojanstva in s tem tudi moči
               teh institucij. In zakaj bi se morala čuditi, da parlament pri ljudeh dosega tako
               nizko oceno. Mi smo se v isti sapi pripravljeni pogovarjati o tem, kako velik dosežek
               je opustitev enoumja in vpeljava večstrankarskega sistema, ampak potem pozabljamo, da
               je v večstrankarskem sistemu eno od načel tudi vgrajen konflikt med različnimi
               pogledi na strani. Ampak, ta konflikt se lahko v argumentirani razpravi tudi
               razrešuje, ne pa na način, na kakršnega se v naši razpravi pogosto dogaja. In ko
               razmišljam, ali imam argumente za to, da bi podprla zahtevo za razrešitev predsednika
               Državnega zbora dr. Pavla Gantarja, potem pravim, da ne vidim nobenega argumenta za
               takšno zahtevo, vidim pa argumente za to, da predsedniku na tajnem glasovanju, ko me
               ne bo nihče gledal, izrečem tisto, kar si o njem mislim - da je spoštovanja vreden
               mož.</p>
            </sp>
            <sp xml:id="SDZ5-Redna-17-2010-05-21.sp51">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod Jože Tanko.</p>
            </sp>
            <sp xml:id="SDZ5-Redna-17-2010-05-21.sp52">

               <speaker>JOŽE TANKO:</speaker>

               <p>Hvala lepa. Spoštovani kolegi! Nekatere zadeve, ki ste jih dosedanjih razpravljavci
               odprli so take, da pravzaprav ne zaslužijo niti komentarja. Spraševati se o tem,
               zakaj ni bila odrejena druga preiskovalna komisija o isti zadevi v Državnem zboru,
               najbrž lahko tudi odgovori sedanji predsednik Državnega zbora. Brez problema. Lahko
               bi!</p>
               <p>Drugo, kar je, predsednik Državnega zbora nima nikjer nobene diskrecijske pravice, da
               odloči. Nima. Kdorkoli razpravlja o tem, da ima predsednik Državnega zbora
               diskrecijsko pravico - je nima! Odločamo poslanci Državnega zbora z glasovanjem na
               kolegiju o dnevnih redih, o postopkih, o uvrščanju točk na dnevni red in tako naprej.
               V Državnem zboru o tem, ali bomo kakšen amandma sprejeli ali ne, ali bomo zakon
               sprejeli. Predsednik Državnega zbora nima nobene ekskluzivne diskrecijske
               pravice.</p>
               <p>Tudi interpretacije, da lahko predsednik Državnega zbora nekaj stori ali pa ne - je
               ni, je ne more biti. Tako v Ustavi, kot v Poslovniku piše <q>"mora"</q>. Ni nobene
               relativizacije tega, te trditve, te dikcije iz ustave in iz poslovnika. Nikjer, ne v
               ustavi, ne v poslovniku. Mora. In še naprej bi vas rad opozoril, da smo v tej
               konkretni zahtevi, ki smo jo dali za obravnavo Stožic, predlagali naslednje, še
               enkrat bom prebral: Državni zbor predlaga Banki Slovenije, da mu v okviru ustavnih in
               zakonskih določil poroča, ali banke v večinski državni lasti nekaj izvajajo. Izvajajo
               zakon o bančništvu. V čem je ta določba sporna? 152. člen Ustave piše naslednje, da
               Slovenija ima centralno banko. V tem primeru je to Banka Slovenije. V svojem
               delovanju je ta banka samostojna in odgovarja neposredno Državnemu zboru. In
               predsednik Državnega zbora, ko je preprečil, ko ni sklical te naše zahteve, je
               preprečil izvrševanje naslednje določbe. Preprečil je, da bi Banka Slovenije poročala
               Državnemu zboru o tem, kaj se dogaja v tem primeru. Celo eksplicitno smo napisali, če
               boste prebrali natančno, v okviru ustavnih in zakonskih določil. Celo navedli smo
               zakon o bančništvu, poglavja, ki govorijo o tveganjih. Zakaj Banka Slovenije, gospod
               predsednik Državnega zbora, ne more poročati in ne sme poročati? Ja, niste sklicali
               seje. Preprečili ste. To bo banka povedala. Niste vi tisti, ki boste odločil
               arbitrarno, ali lahko ali ne.</p>
               <p>Potem smo predlagali, da Državni zbor predlaga Vladi Republike Slovenije, da mu v
               okviru ustavnih in zakonskih določil poroča, ali gospodarske družbe in samostojni
               podjetniki, ki sodelujejo pri gradnji športnega parka Stožice, izvršujejo določila iz
               zakona o finančnem poslovanju, postopkih zaradi insolventnosti in prisilnem
               prenehanju. Zakaj ne sme Vlada Republike Slovenije, spoštovani predsednik Državnega
               zbora, v okviru ustavnih in zakonskih določil poročati Državnemu zboru? S tem, ko
               niste seje sklicali, ste vi to preprečili. Nimate te arbitrarne pravice. Lahko mi
               kdorkoli prebere poslovniško določbo ali pa ustavno določbo, ki to dopušča
               predsedniku Državnega zbora.</p>
               <p>Predlagali smo, da Državni zbor priporoči proračunski inšpekciji, da v okviru svojih
               pristojnosti in pooblastil opravi nadzor nad izvajanjem Zakona o javnih financah. Ali
               Državni zbor ne sme sprejeti nikakršnega priporočila nobeni javni instituciji, nobeni
               državni instituciji? Predsednik Državnega zbora je s tem, ko seje ni sklical,
               preprečil, da bi Državni zbor sploh priporočil nekomu, da nekaj stori. Instituciji,
               ki jo imamo specialno za to, da vrši nadzor nad izvajanjem zakona o javnih financah.
               In govorimo tudi navsezadnje o javni instituciji. Predlagali smo, da Državni zbor
               pozove Vlado, da v okviru svojih zakonskih možnosti in pristojnosti stori vse za
               izboljšanje socialnega stanja in zaščite delavcev. Zakaj Državni zbor ne more pozvati
               Vlado? Mi lahko, gospod predsednik Državnega zbora, argumentiramo obrazložite to? Na
               osnovi katerega člena poslovnika, katerega člena ustave Državni zbor tega ne sme
               storiti? Ali ne smemo priporočiti Vladi, da v primeru, če so na teh področjih
               zakonske možnosti in pristojnosti nezadostne, da pripravi ustrezno zakonodajo oziroma
               popravke obstoječe zakonodaje? Ali Državni zbor te pravice nima? Mi s tem predlogom
               nismo v ničemer posegli v delitev oblasti. Državni zbor pa jo v tistem, kar določa
               ustava in zakon in tudi poslovnik mora izvajati, mora izvajati. Če je predsednik
               Državnega zbora taka avtoriteta, da poslancem Državnega zbora prepreči, da naložijo
               institucijam, ki so dolžne po ustavi in po poslovniku poročati Državnemu zboru, da to
               storijo - potem se vprašamo lahko, ali je to privatna inštitucija predsednika
               Državnega zbora, ali je on direktor, ki odloča o tem, kaj se sme delati v Državnem
               zboru, kaj se sme predlagati, o čem se sme razpravljati in kako. To, spoštovani
               predsednik, je tisto, kar vas dejansko bremeni v tem primeru. In gre za neko
               investicijo, ki je trenutno največja v Sloveniji. In za investicijo, za katero iz
               medijev beremo, da je največja finančna luknja v Sloveniji. Nima pokritih virov, ne
               na javnem, športnem delu, če želite, ne na poslovnem delu. In župan Mestne občine
               Ljubljana javno poziva Vlado Republike Slovenije, da financira projekt, ker še ni
               dobil, menda kot edini, nič iz javnih sredstev.</p>
               <p>Mene zanima, na katere določbe v ustavi in na katere določbe v poslovniku boste oprli
               te vaše odločitve, spoštovani predsednik Državnega zbora, poslovnik vam tega ne
               dopušča, ustava vam tega ne dopušča. In če vam tega ne dopuščata ta dva akta, ki jih
               uporabljamo pri delu, potem ste kršili tako ustavo in ste kršili tako poslovnik. In
               to ni bilo prvič in to, verjetno, ne bo zadnjič. Ampak pričakovati, da bo predsednik
               Državnega zbora, nekje zelo dobro politično profiliran, ravnal drugače kot njegovi
               politični sopotniki, kot ravnajo ministri, ki jih pokrije s svojo institucionalno
               vlogo, ko prepreči razpravo o določenih zadevah, ko ovira, da se te zadeve pravočasno
               speljejo skozi Državni zbor in se določijo, recimo, sprejmejo se neke odločitve, ki
               bi nalagale institucijam, potem je to pač politično zaviranje, onemogočanje dela
               Državnega zbora. Opozicija je pač konstitutivni element tega državnega zbora in zato,
               ker je to opozicija, ker nima večine, veljajo zanje tudi posebne določbe, celo v
               ustavi napisane. In mi jih ne zlorabljamo, tako kot vi govorite tukaj, mi jih
               uporabljamo, zato da opozorimo na realne problem, ki so v tej družbi.</p>
               <p>Rad bi zelo nedvoumne odgovore, spoštovani predsednik, z argumentacijo in oporo na
               določbe, ki jih pri svojem delu uporabljamo, tako ustava, v zakonih in kot tudi v
               poslovniku. Menim, da boste imeli velike težave. Hvala.</p>
            </sp>
            <sp xml:id="SDZ5-Redna-17-2010-05-21.sp53">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima dr. Pavle Gantar.</p>
            </sp>
            <sp xml:id="SDZ5-Redna-17-2010-05-21.sp54">

               <speaker>DR. PAVLE GANTAR:</speaker>

               <p>Nasprotno, kolega Tanko, nobenih težav ne bom imel. Prav nobenih. 85. člen ustave, ki
               zapoveduje sklic izredne seje, je treba brati skupaj s celotno ustavo in vsemi
               zakonodajnimi akti in ga ni mogoče uporabiti, tega člena, zoper ustavo v celoti.</p>
               <p>Prva stvar, ki je, tako kot vi to interpretirate, bi lahko v mojo pisarno prišlo:
               samo na podlagi 85. člena Ustave, sklicujem izredno sejo - brez naslova, brez vsebine
               in brez vsega. Nič takšnega. Izredno sejo je treba sklicati. Sklicujem izredno sejo,
               je preformativni akt dejanja in izredno sejo je treba sklicati. Če bi veljala ta
               načela tako danes kot tedaj, bi gospod Cukjati moral odrediti preiskovalno komisijo
               samo na Mercator. To je vsakemu jasno. Zato imate vi dvojna merila in ne jaz.</p>
               <p>Druga zadeva je. Zakaj nisem sklical seje na temo Stožic, da poenostavim. Zakaj
               pravzaprav nisem sprejel argumentov, da bi to sejo moral sklicati. Preprosto zato,
               ker tema, tako kot ste jo opredelili, ne glede na sklepe, ne sodi v pristojnost
               Državnega zbora. V pristojnost Državnega zbora ne sodi dejstvo, da nek konzorcij
               bank, med katerimi tudi je ena, ki je v večinski državni lasti, po časopisnih
               navedbah organizira konzorcij, posojilo za neko privatno družbo, ki bo gradila
               trgovski center. Ne more Državni zbor o tem razpravljati! In moram reči, da tega
               nikoli ne bi dopustil, v vsakem primeru ne. Zato, ker je to - tisti, ki imajo
               izkušnje iz demokratičnega boja, vedo, kaj je to pomenilo in kaj to pomeni. Vedo, da
               je to uvajanje totalitarne države in totalitarizma, skozi očesa in skozi oči
               državnega zbora, skozi Državni zbor. Tega si ne moremo privoščiti. Državni zbor lahko
               sprejema abstraktne norme o družini, družinskih zadevah, rejništvu, pravu in tako
               naprej. Državni zbor ne more razpravljati o posamezni družini. Državni zbor ne sme
               iti v spalnico. Državni zbor ne sme iti v podjetje, v privatno podjetje, Državni zbor
               mora znati, tako kot zahteva ustava, ločiti med javno in zasebno sfero. Državni zbor
               ni samooklicani vladar, ampak ga je izvolilo ljudstvo, mu je dalo mandat, ustavo in
               zakone, ki jih lahko spreminja, vendar se mora ravnati po njih. Zato, gospodje, je
               nemogoče sklicati sejo s takšnim naslovom, nemogoče je sprejeti sklep, tudi če bi bil
               formalno pravilen, naj Vlada ugotovi, ali sonce še vzhaja na vzhodu, in zagotovi, da
               bo tudi še naprej vzhajalo na vzhodu. Ko ste citirali Zakon o banki Sloveniji, pa to
               je primer, od banke ne moremo mi zahtevati poročanje o kreditu, ki ga očitno še ni in
               verjetno ga tudi ne bo, zato ker je, kot bi rekel eden od bivših guvernerjev Banke
               Slovenije, denar plaha ptica in vi ste svoj cilj po mojem mnenju že tako ali tako
               dosegli. Ker je vprašanje, kot se govori, preberem lahko, da bo do tega kredita sploh
               prišlo, ker ste ga že uničili; ker je plaha ptica, ker pravijo, zakaj bi se ukvarjali
               s tem, ves čas bomo imeli revizije, preiskovalne komisije, hodili bomo gor, dol in
               ste lepo uničili mogoče en projekt. Jaz ne bom govoril o tem, ali je ta projekt dober
               ali slab, to je moje osebno mnenje, ki naj vas ne zanima. Ampak, v času, ko vi
               govorite o tem kako je kriza v gradbeništvu, kako manjka projektov, bi človek nemara
               pričakoval, da če je projekt ocenjen od tistih, ki investirajo vanj, kot dober, da ga
               boste, če že ne drugega, vsaj pustili pri miru in da bo tveganje res nosil tisti, ki
               ga gradi in investira vanj. Saj to je elementarna zahteva, elementarna stvar neke
               povsem normalne demokracije, saj nismo v Iranu. In nimamo poslovnika in ne moremo
               interpretirati poslovnika, kot da se interpretira sam. Imava težave, gospod Tanko,
               zato, mislim, da imate preprosto težave z interpretacijo, z leksikalno, smiselno, s
               pomensko, s kontekstualno in da na ta način ni mogoče voditi seje, nobene od sej.
               Zasedanje Državnega zbora je medsebojna interakcija. Kot sem že omenil, ni poslovnika
               in ni zakona, ki bi lahko opredelil vse posamezne situacije in razmere, zato je to
               povsem neumestno in takšnih stvari se mi moramo otepati in tega ne smemo početi.
               Takšna razprava bi bila za Državni zbor, kot ste jo predlagali na temo Stožic,
               nedostojna, nezakonita, protiustavna z vidika, razen, če ne razumete demokracije v
               drugačnem pomenu, če ima za vas drugačen pomen ali pa če mislite, da je mogoče
               Državni zbor uporabiti in zlorabiti kadarkoli in kakorkoli. Mogoče, vendar brez
               mene!</p>
               <p>Zdaj bi še odgovoril na to, ko že govorim, kolega je tu, najprej okoli privolitve
               predsednika Državnega zbora za preiskavo prostorov poslanske skupine v Državnem
               zboru. Najprej bi bilo treba reči to, da sem jaz sprejel klic generalne sekretarke
               točno na vhodu na letališče Brnik, kjer me je obvestila, da je policija napovedala,
               da bo čez pol ure opravila preiskavo v prostorih ene poslanske skupine, da pa seveda
               ni hotela povedati, katera poslanska skupina bo to in da je seveda ona pripravila vse
               to, da je zagotovila, da ta preiskava ni brez nadzora in brez pogleda tudi varnostnih
               služb in služb, ki to spremljajo. Jaz sem potem šel na letalo in to sploh nisem
               vedel, kdo je bil preiskovan, in zakaj, itd. To je prva stvar.</p>
               <p>Druga stvar je ta. Nobenega pravnega akta v Sloveniji ni, ne zakona, ne ustave, ki bi
               prepovedoval, preprečil ali pa postavil neke drugačne postopke za tako imenovane
               hišne preiskave v Državnem zboru, ni ga. In policija je ravnala na osnovi zakonodaje,
               ki pač to omogoča. Zoper to se ni mogoče niti pritožiti niti preprečiti; razen, če ne
               želite, da rečemo, pravila veljajo za vse ljudi enako, razen poslancev. Da poslancem
               se pa to ne sme dogajati, poslanci so pa izvzeti. Če to rečete - in niste rekli in
               jaz bi protestiral, če bi to rekli -, bi seveda lahko pač vzbudili velik gnev v
               javnosti in sicer v družbi.</p>
               <p>Primerjalni pregled ureditev posameznih parlamentih v evropskih državah ugotavlja, da
               za večino evropskih držav tako ali drugače velja, da so v načelu odprti tem tipom,
               lahko bi rekli, preiskave ali pregleda, vsi parlamenti, ne glede na to, od kod so,
               itd. Tako ni tu nobenih posebnih določb in morajo pa spoštovati določbe, ki izhajajo
               iz zakona, ki ureja te stvari. Tako da je to tukaj. Seveda pričakujem, da bodo lahko
               ovadbe vložene ali ne, itd., kakšno pojasnilo, mogoče celo - mislim, da to ne bi bilo
               napačno - tudi razpravo na kakšnem odboru ali Državnem zboru, tega ne
               izključujem.</p>
               <p>Kar zadeva sovražni govor, kot je bilo rečeno. Pri sovražnem govoru ste sami opazili,
               da ko vodim sejo, uporabljam definicijo za sovražni govor striktno v tej definiciji,
               ki je v kazenskem zakonu ali kjerkoli že, kjer je sovražni govor opredeljen kot tisto
               govorno dejanje, ki neposredno ščuva, poziva na fizično in drugačno uničenje
               posameznikov ali diskreditacijo posameznikov, etničnih skupin, itd. Jaz ga jemljem
               striktno v tem smislu, jemljem ga v razmeroma ozkem smislu - tukaj se mogoče
               razlikujeva - in to zato ker menim, da je svoboda govora neprecenljiva, da je treba
               včasih tvegati celo tudi pri tej zadevi, samo da ne bi prizadeli svobode govora. Da
               mora biti v parlamentarni demokraciji to zagotovljeno. Zato seveda poskušam. In
               drugič, ko pride do takega govora, to šele ugotoviš, ko se že zgodi in takrat je
               izjemno težko prekiniti oziroma takrat pač prekinem ali prekinemo, tako kot je treba.
               Veliko je žaljivega govora, sovražnega govora je pravzaprav malo v parlamentu v tem
               smislu. Žaljivega je seveda več. Če je žaljiv - med nami samimi to že znamo
               poračunati. Včasih ekstremno žaljivost omejujem, kadar se nanaša na ljudi, ki se ne
               morejo braniti, so zunaj parlamenta, nimajo nič s parlamentom in lahko samo nemočno
               gledajo in poslušajo, kako jih ljudje v parlamentu obdelujejo, in to na skrajno
               oseben ali nekorekten način. Sicer tega ne omejujem - zakaj ne? Ker je vaš govor, ker
               moj govor - vaša, moja osebna izkaznica. Skozi ta govor se vi prepoznate v ljudeh, ne
               samo skozi to, kaj govorite, ampak kdo govori. Vsakdo, ki govori, naj se zaveda, da
               si vedno znova piše osebno izkaznico, po kateri ga prepoznavajo ljudje. In meni ni
               nič narobe, če si nekdo piše osebno izkaznico z ne preveč dobrimi kvalifikacijami,
               sam je odgovoren za to. In zato tega ne omejujem preveč, razen takrat, in mislim, da
               sem v dilemi, ko sem tam gor - in po mojem mnenju tudi vsi podpredsedniki, s
               katerimi, moram reči, da dobro sodelujem, odlično -, se vedno znova sprašujemo o tem,
               ali odločamo v tej zgodbi svoboda govora ali preprečitev škode drugemu, se poskušamo
               odločati na licu mesta, trenutno, včasih dobro - velikokrat dobro, včasih seveda tudi
               lahko narobe. To je pač umetnost ali skrivnost vodenja. Nekaj od tega se naučiš,
               nekaj imaš v instinktu, nekaj iz izkušenj, nekaj iz dobrih in slabih in tako to gre.
               Pri nobenem predsedniku Državnega zbora ni bilo drugače, vsak ima svoj stil, lahko
               ste opazili, da je moj stil malo drugačen od prejšnjega kolega gospoda Cukjatija,
               sedanjega podpredsednika. Jaz mislim, da je prav, da se stili malo zamenjajo, da so
               malo drugačni, da je diskusija in tako naprej, in to je to.</p>
               <p>Tako bi vas rad še enkrat opozoril: ne samo to, kar sem vam povedal v zvezi s
               Stožicami in nesklicem te seje, pač pa tudi to, da se morate znati sami omejiti, da
               morate vedeti, da če boga ni ali ker boga ni, kakorkoli hočete, prav zato ni vse
               dovoljeno. Prav zato ni vse dovoljeno. Prav zato morate paziti na svoja delovanja in
               svoja ravnanja, ker nad vami ni nikogar, ki bi vas lahko presojal in bi lahko
               presojal vaša dejanja. Ker ste to vi, ker vi morate vedeti, ali boste z delovanjem
               storili škodo drugemu ali ne. Ker vi morate sami ocenjevati, to je tista odgovornost,
               ki pripada samo vam in se ne morete sklicevati na neko drugo avtoriteto izven sebe;
               razen vas, vašega konteksta, drugih ljudi in soljudi.</p>
               <p>Česar ne želite, da bi drugi storili vam, tega vi ne storite drugim. Na tem,
               gospodje, temelji tudi ta demokracija.</p>
               <p>Hvala lepa.</p>
            </sp>
            <sp xml:id="SDZ5-Redna-17-2010-05-21.sp55">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Kot predlagatelj, gospod Jože Tanko.</p>
            </sp>
            <sp xml:id="SDZ5-Redna-17-2010-05-21.sp56">

               <speaker>JOŽE TANKO:</speaker>

               <p>Hvala lepa.</p>
               <p>Točno na tem, spoštovani predsednik. In zato sem vas tudi vprašal, na katere
               določbe<gap n="..."/> Lahko?</p>
            </sp>
            <sp xml:id="SDZ5-Redna-17-2010-05-21.sp57">

               <speaker>PODPREDSEDNIK MIRAN POTRČ:</speaker>

               <p>Gospod Tanko, besedo imate. Izvolite govoriti.</p>
            </sp>
            <sp xml:id="SDZ5-Redna-17-2010-05-21.sp58">

               <speaker>JOŽE TANKO:</speaker>

               <p>Hvala lepa.</p>
               <p>Saj točno na tistem, kar je rekel gospod predsednik, temelji tudi naše vprašanje: Na
               katere določbe, na katero argumentacijo je oprl svojo odločitev? Ne na počez, ampak
               na argumentacijo. Ker, tu se kolegiji sklicujejo že celo večnost, najbrž v Državnem
               zboru, pa vedno piše: <q>"na podlagi 21. člena, četrtega odstavka 21. člena poslovnika,"</q>
               itd. Sedaj pa bi bilo dobro, da bi predsednik Državnega zbora povedal, na podlagi
               katerega člena Poslovnika Državnega zbora je dovoljeno, da diskrecijsko odloči,
               katere zadeve bo sklic in katerih ne bo sklical. To bi rad in to sem prosil in bi rad
               to obrazložitev, ker tega s tem odgovorom, ki je sedaj trajal ne vem koliko časa,
               nismo dobili. Jaz rabim odgovor, zato da lahko vemo, na kaj je to oprto. Te
               argumentacije ni in, žal, bo najbrž to tudi težko dobiti, zato se predsednik
               Državnega zbora tudi tako izmika in se nekako pokriva z nekimi splošnimi izjavami ali
               ne vem čem.</p>
               <p>Spoštovani predsednik, na podlagi katerega odstavka, katerega člena Poslovnika
               Državnega zbora ste zavrnili osem zahtev za sklic izrednih sej Državnega zbora do
               sedaj. Ta je bila deveta, ki ste jo uvrstil na redno sejo? Na podlagi česa nismo
               mogli razpravljati o Stožicah na izredni seji. Hvala lepa.</p>
            </sp>
            <sp xml:id="SDZ5-Redna-17-2010-05-21.sp59">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod Alojzij Potočnik.</p>
            </sp>
            <sp xml:id="SDZ5-Redna-17-2010-05-21.sp60">

               <speaker>ALOJZIJ POTOČNIK:</speaker>

               <p>Hvala. Spoštovani. Predsednik Državnega zbora, tako ga osebno dojemam, je človek
               vreden spoštovanja in dostojanstva. Iz tega sledi zaupanje. Če zaupanja ni, potem na
               njegovo mesto navadno stopi strah, si ga kdo želi. Če družba in država temeljita
               zgolj na moči in prevladi, potem sta oblast in politična stabilnost šibki in
               utemeljeni na preganjavici. Citiram prof. dr. Zupančiča. In preganjavice ali celo
               zarote so potem povsod. Vidimo jih v poslovnikih, vidimo jih v ustavi, vidimo jih v
               Stožicah, vidimo jih v stadionih, v občinah, ustanovljenih in neustanovljenih, vidimo
               jih v bankah, vidimo jih v Banki Slovenije, v vseh drugih državnih institucijah in
               tudi seveda v drugih bizarnih dogodkih in izmišljotinah. So tu, v tem visokem domu so
               te preganjavice in so te zarote, in ta dom - upam, da se strinjamo - mora znati
               živeti brez trdosrčnosti, brez nedovzetnosti, brez ravnodušnosti in nedojemljivosti.
               Znati mora živeti z razumom in srčno kulturo. Na dr. Gantarja, spoštovana kolegice in
               kolegi, se bomo morali tudi zaradi uveljavljanja teh načel navaditi, tudi v dobro
               prihodnosti. Kolegu Grillu - dobro, da se je dr. Gantar obrnil za 360 stopinj, to so
               tiste navade, ki jih pri njem cenite. Hvala.</p>
            </sp>
            <sp xml:id="SDZ5-Redna-17-2010-05-21.sp61">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima dr. Vinko Gorenak.</p>
            </sp>
            <sp xml:id="SDZ5-Redna-17-2010-05-21.sp62">

               <speaker>DR. VINKO GORENAK:</speaker>

               <p>Hvala lepa. Ja, spoštovani gospod predsednik, jaz ne bom sedaj s členi in takimi
               zadevami, ker se mi zdi, da nas ljudje malo težje razumejo, ampak bom precej bolj
               praktičen.</p>
               <p>Ko smo pred letom in pol ali nekaj več v Državnem zboru v teh kabinah glasovali o
               vaši kandidaturi za predsednika Državnega zbora, veste, da ste dobili tudi
               opozicijske glasove. Med njimi je bil tudi moj. Ampak, zakaj sem se takrat tako
               odločil? Zaradi tega, ker sva v prejšnjem mandatu, vi v vlogi predsednika neke
               komisije, jaz v neki drugi službi, sodelovala pri stvareh, o katerih ne morem
               govoriti; veva, zakaj ne, ker so tajne. In zdelo se mi je, da ste proti koncu
               prejšnjega mandata vodili delo tiste komisije, zlasti pri sklepih, ki so bili potem
               sprejeti tudi na javni seji Državnega zbora, korektno. Taka je bila potem tudi moja
               odločitev, zato sem se tako odločil. Danes moja odločitev ne bo taka. Rekel bom tako,
               kar nekajkrat se je zgodilo, da sem bil tudi sam prekinjen, pa verjetno nisem poznan
               v Državnem zboru po tem, da bi imel kak sovražni govor ali pa žaljiv govor; vsaj po
               kriterijih, ki so bili postavljeni med vami in gospo Potrata, se ne vidim ne v enem
               ne v drugem naboru poslancev. Pa vendar so se dogajala prekinjanja.</p>
               <p>Pa še nekaj, vi ste se zdaj sami odločili, da teme ne bo na dnevnem redu. Govorim o
               tisti prejšnji temi, finančni in bančni temi. Naj vas spomnim, da mi pravzaprav
               dajete lep zgled. Sam vas bom kot nov poslanec skušal posnemati na naslednjih sejah
               Odbora za notranjo politiko, javno upravo in pravosodje in se bom v tem stilu o čem
               tudi sam odločil in vas posnemal. In potem naj se ne čudi koalicija, če pač česa na
               dnevnem redu morda ne bo.</p>
               <p>Govorili ste o tem, da mora biti na sejah interakcija. S tem se strinjam. Se pravi,
               mora biti neka medsebojna komunikacija. Naj vas spomnim, da je bilo delovno telo, ki
               ga vodim, to je Odbor za notranjo politiko, javno upravo in pravosodje, lanskega, ne
               vem, mislim, da maja, sklicano brez mene. Sklical ga je nekdo drug, sklical ga je
               podpredsednik, in tam ni bilo nobene interakcije, pač je bila <q>"mono akcija"</q>
               koalicijskih poslancev, ki so nek zakon sprejeli mimo predsednika, mimo vsakega člana
               iz opozicije. Že takrat sem rekel, da bi predlagal podpredsedniku Cukjatiju, da
               skliče sejo Državnega zbora, pač mimo vas. Zakaj pa ne, če je koalicija sklicala sejo
               odbora mimo mene, potem, če tako tolmačimo Poslovnik Državnega zbora, lahko tudi
               opozicija skliče sejo mimo vas; ne vem, kaj bi storili. Ampak koalicija je to
               storila.</p>
               <p>Kar veliko je bilo danes govora tukaj številnih poslancev, gospe Potrata, gospod
               Potočnik je sedajle naredil lep govor, gospod Sajovic ima lepe primerjave, pa bom še
               jaz naredil kakšno primerjavo. Vsi ste govorili o tem, kako so izredne seje Državnega
               zbora ali delovnih teles in tako dalje nepotrebne, da so to nebuloze, še nisem sicer
               pogleda v slovar, kaj to pomeni, da zaviramo delo koalicije, da motimo delo
               koalicije, da vam delamo težave in tako dalje. Ja, ampak poglejte! Nič ni realnega v
               teh zahtevah opozicije, vse je izmišljeno, vse je podtikanje in tako dalje. Ne,
               gospodje! Poglejte Državni zbor, tista polovica je zaploskala, ko je odhajal minister
               Pogačnik. Premier je rekel, da stoji za njim. Danes poglejte medije, sedem
               koruptivnih ravnanj v zadevi Baričevič, o kateri smo veliko govorili. So to tiste
               nebuloze ali kaj že? So to neupravičene zahteve? Za mene niso. Mi smo v Državnem
               zboru imeli interpelacijo in veliko govorili o težavah in problemih in, za moje
               pojme, koruptivnem ravnanju ministrice Kresalove, celo Zares je to prepoznal in je ni
               podprl. Ali so to neupravičene zahteve? Ali so to naše neupravičene zahteve, ki vas
               motijo? Napadamo institucije, je nekdo rekel, predsednika Državnega zbora,
               predsednika Vlade, predsednika države in tako dalje. Gospe in gospodje, opozicija ima
               nekatere inštrumente, ki so predpisani v ustavi, ki so predpisani v zakonu in to so
               interpelacije, to so ustavne obtožbe, to so izredne seje, če želite v poslovniku, in
               tako dalje. Da mi to izkoriščamo? Poglej ga, zlomka! Pričakujem, da boste sklicali
               mono sejo Državnega zbora brez opozicije in spremenili ustavo in zakone, pa se bomo
               vrnili v obdobje pred letom 1990. Torej, ali ne smemo uporabljati teh inštrumentov?
               Ne tako govoriti. Kličete po nekem drugem sistemu. Meni se to ne zdi prav.</p>
               <p>Bil je tudi očitek, predsednik vi ste rekli, ja, vprašajte Jankovića. Ne moremo mi
               Jankovića spraševati. Mi smo dali predlog dnevnega reda izredne seje Državnega zbora,
               na kateri bi govorili o teh kreditih. Pa bi oni rekli, aha, to je odnos samostojnega
               subjekta Jankovića in neke banke. Prav, prav. Kdo pa je saniral to banko? Kdo pa je
               tisti, kjer je država še vedno lastnik te banke? Kdo jo bo jutri saniral, ko teh 150
               milijonov, ali koliko že, naj bi šlo za kredite, ne bo povrnjenih? Takrat bo pa to
               stvar vseh državljanov. Vsi državljani bodo to plačali. Ne! Sedaj pa vsi državljani
               niso upravičeni do take seje. Kakšna dvoličnost! Ko je treba izpuliti denar iz
               davkoplačevalcev - da, ko pa je treba razpravljati o tem, zakaj je temu tako, pa niso
               upravičeni do tega. Oprostite, to je dvoličnost.</p>
               <p>Očitki okoli tega, da kdo ni vstal, mene boste prisilili, nihče mi ni naročil, naj ne
               vstanem, ko je vstopil predsednik države v parlament, in tudi če bi mi kdo naročil,
               tega ne bi spoštoval. Sam se bom po tem ravnal. Dokler predsednik države žali del
               državljanov, ki jih predstavljam tudi jaz, ni moja dolžnost, da bom vstajal. A vi
               rečete temu kultura ali pa ne, kakorkoli želite.</p>
               <p>Vsebina zahtev je porazna, je obupna in tako dalje. Eno od zahtev je bila
               interpelacija, če je 136, 125 pa 11 tisoč evrov, ki jih gospod Pogačnik da v žep,
               porazna zahteva, je porazna za tiste, ki zagovarjate ministrico. In vsi, ki ste jo
               zagovarjali, ste si za moje pojme vizualno si to predstavljam, pripeli na nogo
               železno kroglo. Hodite z njo! Predsednik Vlade pa dvojno! Hodite z njo, saj tako se
               niste sami odločili! Hodite z njo! Za mene pri tem ni nobenih težav.</p>
               <p>Sistematično rušenje inštitucij, še enkrat, samo še en stavek. Če vi menite, da so
               interpelacije, izredne seje, ustavne pobude, zahteve in tako dalje rušenje
               institucij, potem zagovarjate stanje pred letom 1990. Če pa spoštujete ustavo in
               zakone, v katerih so interpelacije, izredne seje in tako dalje predvidene, pa,
               prosim, povejte, da to spoštujete. Hvala lepa.</p>
            </sp>
            <sp xml:id="SDZ5-Redna-17-2010-05-21.sp63">

               <speaker>PODPREDSEDNIK FRANCE CUKJATI:</speaker>

               <p>Hvala. Besedo ima gospod Potrč.</p>
            </sp>
            <sp xml:id="SDZ5-Redna-17-2010-05-21.sp64">

               <speaker>MIRAN POTRČ:</speaker>

               <p>Hvala lepa. Morda vprašanja, o katerih razpravljamo, sploh niso neustrezna ali pa
               brez pomena. Moram pa reči, da je meni veliko vprašanje, ali je utemeljen povod, na
               podlagi katerega smo do razprave o teh vprašanjih prišli, to je zahteva za razrešitev
               predsednika Državnega zbora; in drugo, veliko vprašanje je za mene, ali je prostor,
               se pravi, plenarna seja Državnega zbora, primerno mesto za razpravo o tem, kako kdo
               od nas razume to ali drugo določbo tudi poslovnika.</p>
               <p>In glede prvega vprašanja, ali je povod utemeljen, moram reči, da ne. Ni utemeljen,
               tudi, če bi v primeru enega napačnega ravnanja predsednika Državnega zbora, ki ni
               sklical seje, za katero ste vi mislili, da jo je treba sklicati, to bilo res - pa sem
               jaz prepričan, da je predsednik prav ravnal; pa tudi, če bi bilo res - zahtevati na
               ta račun sklic izredne seje Državnega zbora in razrešitev predsednika, je daleč ne
               neosnovano, poleg neosnovano tudi pretirano in nedomišljeno. Ne more imeti, ker veste
               dobro, da v tem primeru ima predsednik v koaliciji in tudi sicer, ker niste uspeli
               dobiti niti Slovenske ljudske stranke, ki je opozicijska, za vašo zahtevo, dovolj
               glasov, da razrešen ne bo. Kaj je torej smisel? Smisel je govoriti o vprašanjih, ki
               ne bodo dala po vašem prepričanju rezultata, ampak sprožiti razpravo o tem, da je
               delo Državnega zbora napačno, da je utemeljeno na razlikovanju pravic, ki jih ima
               koalicija napram opozicija, da takšno ravnanje in takšno vzdušje goji v veliki meri
               tudi predsednik Državnega zbora, in če bi karkoli od tega bilo res, potem seveda bi
               bila razprava vredna - pa ni res! Ampak, tako kot sedaj obtožujete, ustvarjate
               občutek, da delo Državnega zbora ni korektno in s tem tudi zmanjšujete ugled in
               delovanje Državnega zbora. Mislim pa, da je ena od prvih odgovornosti ali pa
               lastnosti, ki bi jih moral vsak poslanec imeti, da sam zavestno, posebej pa največja
               opozicijska poslanska skupina, ne zmanjšuje ugleda Državnega zbora. Netočne izjave,
               kaj se napačno dela, pa k temu prav gotovo pripomorejo.</p>
               <p>Poglejte, danes smo veliko razpravljali o tem, kdaj se sme, kdaj se ne sme, na kakšen
               način tolmačiti poslovnik Državnega zbora. Prvo, kar moram reči, predsednik Državnega
               zbora in v teku seje predsedujoči, ima pooblastilo za tolmačenje poslovnika. Vodja
               poslanske skupine največje opozicijske stranke tega pooblastila nima. To ne pomeni,
               da ne more priti kdaj tudi tukaj do razlikovanja in da ne more kdaj tudi vodja
               poslanske skupine ali pa katerikoli poslanec imeti prav vizavi predsedujočega, ampak
               to še ni razlog za to, da se predlaga njegova razrešitev, in to tudi ne bi smel v
               normalnem delovanju parlamenta biti razlog, da se zaradi tega tisti, ki misli
               drugače, do predsedujočega obnaša na način, da ne upošteva njegovega stališča v teku
               vodenja seje, da mu stalno znova ugovarja, da ga po možnosti ali pa včasih celo žali
               in vpije na njega, to enostavno za ugled delovanja parlamenta ni primerno ravnanje.
               To ni primerno ravnanje. Gospod Tanko, nisem rekel, da vi vpijete, sem pa, ko sem
               rekel, da mnogokrat ugovarja in hoče imeti zadnjo besedo, to dodajam, mislil predvsem
               na vas. Ker to velja tako za razprave na Kolegiju kot tudi mnogokrat na seji
               Državnega zbora in se enostavno ne prizna avtoritete tistemu, ki ima po poslovniku
               pravico presojati, kaj je v danem primeru po njegovem mnenju prav. Lahko tudi, da ni
               prav, ampak on ima dolžnost to presojati in samo na ta način lahko vodi sejo. Če se
               mu ugovarja, kakršnakoli pojasnilo da, nekdo reče <q>"ne, to je pa malo drugače"</q> in
               zlorablja poslovnik celo na ta način, da ko več vsebinsko ne sme razpravljati, pravi,
               da bo razpravljal proceduralno, pa ne razpravlja proceduralno, ampak vsebinsko. Mnogo
               je takšnih stvari, ki se jih, gospe in gospodje, poslužujete ali poslužujemo, da ne
               bom sebe izključeval, ki za normalno delovanje Državnega zbora niso ustrezne. In če
               mene kaj boli, takrat ko vodim sejo ali pa ko je ne vodim, je nespoštovanje
               dobronamernih opozoril, ki jih daje predsedujoči, ko prosi: <q>"Dajte se osredotočiti na
               vsebino, poskušajte govoriti o tem, kaj je na dnevnem redu, zmanjšajte napetost v
               besedah, razmislite, ali ne gre tudi za obtožbe, ki niso utemeljene"</q>, pa namesto da
               bi vsaj z molkom pa z drugačno razpravo prizadeti poslanec oziroma opozorjeni
               poslanec naprej ravnal, da ravna tako, ampak začne govoriti, saj delam to, kaj me
               boste prekinjali, ne dovolim si. Ali je to za normalno delovanje parlamenta primerno?
               In ker predsednik Državnega zbora največ sej vodi in največkrat vodi seje v
               trenutkih, ki so morda predvideno konfliktni, ima takih situacij največ in potem mu
               tudi kdo od vas reče, saj z njim je pa najtežje delati, z vsemi drugimi
               podpredsedniki je lažje, ki preberemo vrstni red zapisanih razpravljavcev in vam damo
               besedo in čakamo. Poslušamo in čakamo, da ja ne bi kaj takega rekel, ker bi bil v
               dvomih! Ali vas moramo opozoriti ali ne. Zato res mislim, da so vsebinska vprašanja
               lahko utemeljena, da pa razlogov za zahtevo za razrešitev predsednik Državnega zbora
               ni, na redni ali izredni seji, vseeno. Želel bi in to sem danes na Kolegiju
               predsednika tudi predlagal, da bi se o tem, kako razumemo poslovnik, morda tudi preko
               poslovniške komisije v pripravi pa tudi preko Kolegija Državnega zbora o nekaterih
               stvareh dogovorili. Jaz ga, gospe in gospodje, v mnogo čem razumem drugače kot ga
               razumete predlagatelji te seje. Morda tudi drugače, kot ga razume Zakonodajno-pravna
               služba ali pa predsednik Državnega zbora. Jaz namreč mislim, da poleg formalne
               procedure, ki je zahtevana, eden poslanec, deset poslancev, četrtina poslancev in
               podobno, kar je prvi pogoj, mora biti zahteva povezana z vsebino dela Državnega
               zbora. Ko mi berete poslovnik in govorite o tem, da poslovnik govori, da delovna
               telesa obravnavajo vsa vprašanja. Ja, govori, ampak vsa vprašanja iz pristojnosti
               dela Državnega zbora, ker sicer bi lahko delovna telesna presojala tudi, ali je
               konkretna sodba, ki je bila izrečena v nekem primeru, ustrezna ali ne, ali pa bo v
               drugi instanci o tem odločalo neko delovno telo ne pa pristojno sodišče. Sedaj vem,
               da sem še v skrajnost, korigiral, tega nikoli nihče še ni predlagal. Podobne stvari
               so bile pa že predlagane. Namreč, da bi si jih Državni zbor vzel pristojnost odločati
               o stvareh, ki niso njegova pristojnost.</p>
               <p>Tretje, kar bom povedal, pa boste se še dodatno začudili. Jaz mislim, da mora biti za
               obravnavo poleg teh prvih dveh pogojev, ki sem jih povedal, še izbrana ustrezna
               procedura. Če imamo za zakonodajni postopek proceduro, potem jo imamo za sprejem
               sklepa in piše, kaj je sprejem sklepa, ne bom vam bral, ker to sami poznate. Veste
               dobro, kaj je nadzorna funkcija, veste dobro, kaj so poslanska vprašanja, vse to mi
               med seboj vemo. Recimo, konkretni primer. Po tem, ko je zavrnjena zahteva za razpravo
               o določenem vprašanju, ki jo je dal minister ali ministrski predsednik, s podpisi
               zahtevati o tej isti temi ponovno razpravo na Državnem zboru in reči, da je to
               korekten postopek. Za mene ni. Ker tista skupina, ki to zahteva, ne pristaja na to,
               da je neka odločitev v vsaj neki fazi lahko tudi dokončna in da ni mogoče zahteve
               stalno znova obnavljati.</p>
               <p>Moram reči, da bi bilo veliko stvari, o katerih bi bilo vredno govoriti. Veliko
               stvari bi se morda celo lahko dogovorili. Vsi skupaj bi pa morali skrbeti za to, da
               bolj pazimo na ugled Državnega zbora pa tudi tistih, ki vodijo Državni zbor. Vsak od
               nas se je že marsikdaj sprehodil po evropskih demokratičnih parlamentih, ne mi reči,
               da je običaj, da se predsedujočega žali ali da se njegova stališča pri vodenju seje
               ne upoštevajo. Ima mnogo več pooblastil, ki mu jih mi nismo dali, in mnogo več
               ugleda. V marsikaterem parlamentu je ugovarjanje predsedujočemu pri vodenju seje
               največja napaka ali najbolj krivdno ravnanje poslanca, ki ima lahko za posledico tudi
               odstranitev s seje. Dajmo malo več v tej smeri razmišljati in po mojem bomo delovali
               bolj v zadovoljstvu drug do drugega.</p>
               <p>Hvala.</p>
            </sp>
            <sp xml:id="SDZ5-Redna-17-2010-05-21.sp65">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospod Györek. <stage>(Ga ni.)</stage></p>
               <p>Gospod Kek, izvolite.</p>
            </sp>
            <sp xml:id="SDZ5-Redna-17-2010-05-21.sp66">

               <speaker>FRANCI KEK:</speaker>

               <p>Hvala za besedo.</p>
               <p>Ko poslušam utemeljitve današnje točke, včasih dobim občutek, da so podobne že znanim
               primerom nekje drugje iz sveta in imajo toliko skupnega, dejanskega, kot je na primer
               Ljudska republika Kitajska, ljudska, ali pa je bila včasih Nemška demokratična
               republika nemška. Poslušamo, kako opozicija ne pride do besede, kako predsedujoči ne
               skliče izredne seje o svoji razrešitvi. Pa še vedno ne vemo, zakaj bi bila izredna
               seja, če bi se imenovala izredna, boljša, kot je redna. Danes imamo vso možnost
               poslušati argumente za razrešitev na redni seji, in še vedno vztrajate, da bi to
               morala biti izredna seja.</p>
               <p>Po drugi strani je bilo predsedujočemu Pavlu Gantarju celo na Kolegiju, govora je
               bilo celo o tem s strani Jožeta Tanka, problematizirano je bilo, ali ima on sploh
               pravico do obrambe, ko že govorimo kdo lahko tukaj govori in kdo ne. Na podoben
               način, kot ste rekli, nismo hoteli razpravljati o Ultri. Ne da smo imeli posebej sejo
               za to, vsakič ko je le priložnost, jo omenjate. In če govorimo o zdravstvu ali o
               kmetijstvu. In tudi pri tem primeru se je moral Gregor Golobič zelo potruditi, da je
               kot preiskovanec prišel na preiskovalno komisijo in odgovarjal na vprašanja, ki ste
               jo vi ustanovili. Tam niste bili najbolj srečni, da je prišel, ker je ovrgel vse vaše
               trditve, ki ste jih pol leta pred tem vneto ponavljali.</p>
               <p>Jaz mislim, da se boste morali s to sejo zadovoljiti, čeprav se ne bo imenovala
               izredna, bo pa pokazala, da je predsedujoči Pavle Gantar do zdaj deloval in bo tudi v
               prihodnje deloval tako, kot mu nalaga njegova funkcija.</p>
            </sp>
            <sp xml:id="SDZ5-Redna-17-2010-05-21.sp67">

               <speaker>PODPREDSEDNIK FRANCE CUKJATI:</speaker>

               <p>Besedo ima gospod Brulc. Izvolite.</p>
            </sp>
            <sp xml:id="SDZ5-Redna-17-2010-05-21.sp68">

               <speaker>MIRKO BRULC:</speaker>

               <p>Lepo pozdravljeni!</p>
               <p>Mislim, da je današnje zasedanje nepotrebno, če odmislimo cel kup predavanj o
               razumevanju demokracije. Jaz bi rekel takole. Uvodni stavki predsednika Državnega
               zbora dr. Gantarja so naredili hladen tuš na vse, ko vas je naslovil kot mestne
               svetnike. To je odraz inteligence. In to se je dogodilo tukaj že dvakrat, tudi ob
               interpelaciji ministrice Kresalove, ker vas je prav tako že v uvodu zelo hitro
               ohladilo. Jaz sem prepričan, da je veliko truda vloženega v to, da država ne bi
               funkcionirala, da bi državljani dobili občutek, da je vse narobe in da opozicija
               rešuje probleme. Resnica pa je, da vabite na mitinge, na proteste in kuhate vročo
               juho, ki jo boste verjetno zelo težko pojedli.</p>
               <p>Po vašem predsednik Državnega zbora ne bi smel komentirati izjav poslancev, ne bi
               smel izražati svojega mnenja, ne odgovoriti na žalitve in podobno. Jaz vam povem da
               je enako tudi na lokalni skupnosti. Tudi jaz kot župan, ko vodim sejo, se ne bi smel
               braniti, ne bi smel povedati svojega mnenja, ampak razlika je še ta, da tudi
               glasovati nimam pravice. Tako vsi tisti, ki vodimo take in drugačne seje, tudi
               podpredsedniki, pravzaprav smo eni reveži. Vaš poizkus rušenja avtoritete je seveda
               vam v škodo. In to je iz dneva v dan evidentno. Samo spomnite se, ko je prišel
               predsednik države v parlament, pa niste vstali. Prej je dr. Gorenak rekel, da ni
               vstal iz takega in takega razloga. Ni smel vstati, ker je nekdo od zgoraj ukazal, da
               ne smete vstati. Ampak to je znak kulture in konec. Ker nekateri so že nakazali, da
               bi vstali, pa so se morali posesti. Spomnite se napada na dr. Drnovška zaradi
               letalske karte, da dalje ne govorim. Še in še bi lahko našteval. S takimi dejanji
               rušite ugled tega parlamenta. In jaz se bom javno boril proti takim zadevam.</p>
               <p>Sedaj je na vrsti tudi sklic izredne seje, gre za izjavo predsednika Vlade in
               organizirali boste pravzaprav na temo, da Državni zbor ni prijavil organizacije
               referenduma, bo to neka razprava o vaših stališčih, brezplačna, medijsko prenašana in
               mislim, da je to zelo narobe in da to ni potrebno. Gospa Irglova, vipavska burja vas
               dviguje, je res? Jaz mislim, da danes sploh ni problem dr. Gantar, problem je
               Janković. In če imate kaj proti njemu, pripravite prijavo. Jaz sem tega deležen
               dostikrat, pa v osmih letih ni še ena bila taka, da bi me glava bolela. Podpišite se,
               pa naj ugotavljajo, kdo dela karkoli narobe.</p>
               <p>Jaz upam, da veste ali pa ne mislite, da bom to interpelacijo podprl, nikakor ne.
               Hvala lepa.</p>
            </sp>
            <sp xml:id="SDZ5-Redna-17-2010-05-21.sp69">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospa Klasinc, izvolite.</p>
            </sp>
            <sp xml:id="SDZ5-Redna-17-2010-05-21.sp70">

               <speaker>JANJA KLASINC:</speaker>

               <p>Hvala, gospod podpredsednik.</p>
               <p>Danes ko poslušam to razpravo v tej skoraj prazni dvorani, mi je pravzaprav žal, da
               smo tokrat v tako majhnem številu tukaj. Mislim, da je danes priložnost - in to se
               tudi dogaja - da se podrobneje pogovorimo o svojem delu. O delu tega Državnega zbora.
               Saj, nič ne rečem, gospod kolega, seveda tudi mojih kolegov ni, tudi vaših kolegov
               ni, tudi še koga drugega ni. Ampak, pogovarjamo se o eni drugi strani. Če gre napad
               na predsednika Državnega zbora zaradi enega poslovniškega določila, ki si ga vi
               razlagate na nek način, mi pa na drug način, in zato zahtevate odstop in zamenjavo
               predsednika Državnega zbora, najpomembnejšega političnega telesa v državi, potem pa
               jaz res ne vem več, kam hočete pripeljati to državo.</p>
               <p>Danes sem se spomnila na en moj pogovor, ki sem ga imela pred malo več kot 20 leti,
               ko sem bila dopisnica slovenske televizije v Beogradu, s prvim sekretarjem ameriške
               ambasade. Takrat mi je gospod na nekem sprejemu rekel: <q>"Aha, zdaj pa se boste
               Slovenci osamosvojili."</q> In jaz sem rekla: <q>"Ja, seveda."</q> Bila sem vesela, ponosna in
               razlagala, kako bolj demokratični smo v Jugoslaviji od drugih, kako svetal vzor smo
               drugim, pa nas drugi ne razumejo in zato moramo iti na svoje in podobno. In potem se
               je gospod nasmehnil in rekel: <q>"Deloma imate prav. Da pa boste prišli do prave
               demokracije, boste rabili 20 do 50 let."</q> Jaz sem bila takrat ogorčena, vam povem. Sem
               rekla, s kakšno pravico, s kakšnim paternalizmom se zdaj Američani obračajo na nas
               Slovence. Ampak ugotavljam, da je imel gospod prav. Mi tukaj ne razumemo temeljnih
               pravil demokracije. Vi ste kolegi - ne iz opozicije - iz Slovenske demokratske
               stranke, ker nekateri drugi se v tej opoziciji vendarle včasih obnašajo malo drugače,
               vi ste zamenjali parlament s Hyde Parkom. Ne samo z mestnim svetom. Vi mislite, da je
               parlament mesto, kjer se lahko govori o vsaki stvari, ki komurkoli pade na pamet. In
               kaj je podlaga za to? Podlage so časopisni članki. Za izredne seje, za nujne seje, za
               ne vem kaj še vse. Podlage so časopisni članki z insinuacijami, časopisni članki, ki
               včasih niso insinuacije, ampak so že posledica kakšnih pravih odločitev. Povem vam,
               jaz sem sicer novinka v tem parlamentu, to je moj prvi sklic dela, ampak nisem pa
               novinka v poznavanju parlamentarne prakse. Jaz na svojih prejšnjih delovnih mestih in
               tudi na sedanjem kot predsednica Odbora za zunanjo politiko obiskala dosti tujih
               parlamentov. Nikjer v razvitih evropskih državah ne boste videli, da imajo pravzaprav
               permanentno zasedanje državnih zborov. Mi delamo od jutra do večera samo zaradi vaših
               zahtev po nujnih in izrednih sejah, in to za vprašanja, ki sploh niso v teh težkih
               kriznih časih bistvena za to državo. Seveda vsi se potem izgovarjate, da vaš scenarij
               ni rušenje institucij tega sistema. Seveda je. To je povsem očitno. Spravili ste se
               do sedaj še na vse, razen na eno institucijo. Tisto je pa treba zagovarjati. To je
               državno tožilstvo. Jaz se na tisto institucijo prav dosti še nisem spravila, čeprav
               sem članica odbora, kjer se je o tem razpravljalo. Ampak veste, vemo, zakaj državno
               tožilstvo. Zato, ker tam na čelu tiste institucije pa sedi nekdo po vašem okusu. Ker
               je osnovna logika te vaše demokracije: prav je samo tisto, kar mislimo mi. In gospod
               Gantar je malo prej dal vsem nam, tudi meni, moram reči, čeprav mi je prve lekcije iz
               demokracije dajal že na fakulteti, ko mi je predaval, ampak tudi danes nam je ponovno
               dal lekcije, kako se je treba obnašati v Državnem zboru. Bila sem večkrat nad
               njegovim vodenjem jezna, ko me je prekinjal. Prekinjal me je predvsem takrat, kadar
               sem, recimo, nasprotovala vašim trditvam pri obrazložitvi glasov. Po poslovniku mi te
               pravice nimamo. In prav ima, da me prekine. Me sicer malce zmede s tem. Pa še nekaj
               bi vam povedala, večkrat prekinja nas iz koalicije kot vas iz opozicije.
               Verjemite.</p>
               <p>Filozofija mora nekaj biti. Ne more biti, gospod Tanko, osnovana samo na golih
               poslovniških zadevah. Kot si napačno razlagate člene v arbitražnem sporazumu in
               rečete, 1. točka to, 2. točka to, 3. točka, tako berete tudi poslovnik. Poslovnik je
               celota. Poslovnik je posledica ustave, ki smo jo sprejeli. In konec koncev, naj sedaj
               še preberem, če ste že pozabili, kaj so glavne naloge Državnega zbora. Povzemam z
               naše spletne strani: <q>"Državni zbor v okviru pravodajne, ustavodajne, zakonodajne
               funkcije sprejema ustavo oziroma njene spremembe, zakone, druge splošne akte, svoj
               poslovnik, avtentične razlage zakonov in prečiščena besedila zakonov, državni
               proračun, rebalans proračuna in zaključni račun, ratificira mednarodne pogodbe in
               razpisuje referendume..."</q> Ali ste tukaj videli kakšne stadione? Ali ste tukaj videli
               tuje veleposlanike, ki vam niso všeč, pa seveda ni razprava o njih v nikakršni
               pristojnosti Državnega zbora. In podobne in podobne zadeve. Mi se moramo vrniti na
               začetek. Predvsem pa mislim, da ste se spravili, zdaj bi rada nekaj rekla še o
               predsedniku tega Državnega zbora, gospodu Gantarju, osebno. To je človek z veliko
               širino. To je človek z širino človeka, človeško širino, izobrazbeno in demokratično
               širino. Gospod Gantar se je za demokracijo zavzemal takrat, ko je bila večina od nas
               tiho in sodeloval na demonstracijah, opozarjal na fakultetah za vse te zadeve. In to
               demokracijo, ki jo je zagovarjal, in človekove pravice, kot mlad človek, jo izvaja
               tudi danes tukaj. Na napačnega ste se spravili, res na napačnega. Zelo mi je žal in
               nikakor ne morem potrditi vaše pobude.</p>
            </sp>
            <sp xml:id="SDZ5-Redna-17-2010-05-21.sp71">

               <speaker>PODPREDSEDNIK FRANCE CUKJATI:</speaker>

               <p>Hvala. Gospod Tanko, izvolite, imate besedo.</p>
            </sp>
            <sp xml:id="SDZ5-Redna-17-2010-05-21.sp72">

               <speaker>JOŽE TANKO:</speaker>

               <p>Hvala lepa. Gospa Klasinc, za nas, za naše delo so podlaga tudi časopisni članki,
               niso pa podlaga propadli brezplačniki.</p>
               <p>Kar zadeva razlago arbitražnega sporazuma, ne vem, kako si predsednik Vlade razlaga
               arbitražni sporazum, če po vsaki javni tribuni, ki jo ima, po vsaki predstaviti pride
               demanti s hrvaške strani. Po vsaki. In tudi zato želimo razpravo o novih dejstvih, ki
               so nastala po razpisu zakonodajnega referenduma. Ali zna kdo iz koalicije to
               razložiti? <gap n="..."/><stage>/oglašanje iz klopi./</stage><gap n="..."/> Zakaj se to vedno zgodi? In tudi še prej, ko
               je gospod Potrč govoril. Marsikaj si je privoščil na račun tistih, ki jih gleda
               vizavi, vidim pa, da ne vidi nazaj ali okrog sebe. Zelo enostavno je imeti dvojna
               merila. In prav o tem in zaradi tega je tudi ta seja Državnega zbora, ker si
               predsednik dovoli dvojna merila. In prej sem ga pozval, da lepo pove na osnovi
               katerih določb ustave in poslovnika ima diskrecijsko pravico, da nekaj ne odredi in
               na osnovi katerih določb Ustave, Poslovnika ali zakona ne smeta ne Banka Slovenija ne
               Vlada Republike Slovenije prisluhniti ali poročati Državnemu zboru. Upoštevamo vsa
               načela oblasti, zato, ker smo napisali v skladu z ustavnimi, poslovniškimi in še ne
               vem kakšnimi določili, da to storita. Predsednik Državnega zbora še ni odgovoril.
               Hvala lepa.</p>
            </sp>
            <sp xml:id="SDZ5-Redna-17-2010-05-21.sp73">

               <speaker>PODPREDSEDNIK FRANCE CUKJATI:</speaker>

               <p>Hvala. Gospod Rožej. <stage>(Ga ni.)</stage> Gospa Rihter, izvolite imate besedo.</p>
            </sp>
            <sp xml:id="SDZ5-Redna-17-2010-05-21.sp74">

               <speaker>MAG. ANDREJA RIHTER:</speaker>

               <p>Hvala lepa, spoštovani podpredsednik.</p>
               <p>Ker so moji predhodniki že dosti povedali, bi mogoče ostala sama pri tistem kar je
               zelo na začetku omenil oziroma povedal predsednik Državnega zbora, da je po svoji
               vesti in po svoji odločitvi sprejemal odločitve in tudi deloval v smislu dobrega za
               ljudi. In če je sklical ta razgovor oziroma razpravo o svoji nezaupnici in jo
               vključil v dnevni red redne seje, mu lahko verjamem, da je storil dobro delo, saj s
               tem ni povečal že tako velikega števila izrednih sej, ki bodo, sem prepričana, ob
               koncu vašega poročila zaradi njihovega števila kot dober uspeh dela opozicije. Želim
               povedati, ko nas gledajo in poslušajo ljudje, ne nazadnje tisti, ki so nas izvolili
               in nam zaupali, da opravljamo dobro delo v Državnem zboru, je le-to namen dela
               Državnega zbora in zaradi tega ne morem podpreti razrešnice predsednika, ker vem, da
               dela dobro, in predvsem dobro za ljudi. Da je vodenje Državnega zbora v smislu
               poenotenja, vsaj skušati se poslušati v vsebinah in zadevah, ki so dobre za vse nas,
               za vse Slovence. Ko sem pregledala magnetograme, vodenje sej in razprave ter pobude
               predsednika, sem ugotovila, da resnično skuša in velikokrat tudi apelira na vse nas,
               da bi bili vsaj na trenutke na nekih skupnih točkah pozitivni. To pričakujejo od nas
               ne nazadnje vsi Slovenci. In to velikokrat verjetno slišite na cesti, doma, v
               družini, mogoče tudi v tistih družinah, ki so poslale svoje dijake predvčerajšnjim v
               Ljubljano.</p>
               <p>Zaradi tega še enkrat pravim, zaupam predsedniku Državnega zbor, v njegovo vodenje in
               njegove odločitve. Nikakor ne more biti povod za razpravo o njegovi razrešnici
               odločitev, ali se o tem razpravlja na redni ali izredni seji. Ravnokar ste omenili,
               kolegi nasproti, da je črpanje za vaše delo, za razpravo in razmišljanje tudi
               časopisje. Pa bi se sedaj lahko vprašala, kateri časniki in kateri prispevki.
               Verjetno bomo v bližnji prihodnosti imeli priložnost razpravljati o medijih, saj nas
               čaka medijska zakonodaja. In tudi tisto, kar prebirajo naši Slovenci, ne nazadnje
               prebivalci, vendar vsak bere malce drugače; po tem ne nazadnje tudi sodijo in se
               odločajo. To, o čem mediji pišejo in kakšno poslanstvo imajo, je pa že druga zgodba.
               Zato bolj zaupam vsem nam, ki tu govorimo jasno in glasno z besedami in se poslušamo.
               In namen našega predsednika Državnega zbora je bil biti slišan in uslišan, ne
               nazadnje, za dobrobit vseh nas. Zaradi tega so številke izrednih sej, ki se jih je
               sedaj nabralo že kar 23, in 17 rednih, lahko za nekoga merilo in verjetno kakšno
               bitje plati zvona. Vendar na žalost ne morem mimo tega, da je veliko ali pa mogoče
               celo en sam interes današnje opozicije vzbujati pozornost v času in trenutku, ko bi
               si želeli, da stopimo skupaj. Da stopimo skupaj v okoliščinah, ko se obetajo dobri
               časi in ko bi se bilo treba vprašati, kdaj in kako in kaj nas ne nazadnje druži, če
               nas še sploh kaj. O tem pa se verjetno nekateri zelo velikokrat sprašujemo ko, ne
               tukaj v Državnem zboru ali pa na cesti, v pogovoru v domačem okolju govorimo z ljudmi
               in ne nazadnje tudi z nekaterimi poslanci. Je že tako, da se tukaj pogovarjamo v enem
               jeziku, da se na hodnikih pogovarjamo v drugem jeziku in v okolju v tretjem jeziku.
               Mršimo ali delamo grimase na obrazu, ampak poglejmo resnici v oči, pa je ne nazadnje
               res tako. Mislim, da bi bilo dobro ob tej razpravi, današnji zaupnici ali nezaupnici
               našemu predsedniku Državnega zbora, resnično razmisliti, da govorimo ljudem, ki nas
               gledajo pred televizijskimi ekrani, resnično odgovoriti, da nekateri zelo želimo, da
               bi sodelovali in da bi se v ključnih trenutkih ali ne nazadnje vsebinah vsaj malce
               slišali in se poenotili. Ne nazadnje to od nas pričakujejo ljudje, naši volivci, da
               bi nam bilo dobro. Veste, Slovenci smo zelo delaven narod, ki veliko da tudi na
               vrednote v družinskem okolju. Zaradi tega je beganje politike, draženje politike zelo
               nedobrodošlo in nesimpatično. In tisto kar je vrlina predsednika Gantarja, je pa
               ravno to, da zna biti oster do nas pozicije in do vas opozicije. Ampak vi tega očitno
               ne vidite dobro ali ne prepoznate. Sama bi si velikokrat želela, da ne bi bil tako
               oster do nas predsednik Gantar, tako bi bilo včasih dobro, da bi bil bolj strog do
               opozicije, ampak moram reči, da sem prvi mandat v Državnem zboru kot poslanka in
               lahko pri pregledu ali iz izkušenj iz preteklosti ugotovim, da je vodenje predsednika
               Gantarja zelo zelo uspešno, dobro in zaupanje vredno.</p>
               <p>Zaradi tega in predvsem zaradi tistih argumentov ali predlogov, ki ste jih v
               opoziciji tudi dali, nikakor ne morem vzeti niti resno niti argumentirano še manj pa,
               da bi to prispevalo h kakšnemu boljšemu zaupanju ali pa celo delu v Državnem zboru.
               Zato v celoti podpiram predsednika Gantarja in verjamem, da bomo končali mandat in v
               vse tiste uspehe in obljube, ki smo jih dali naši volivcem in volivkam. Hvala lepa.
            </p>
            </sp>
            <sp xml:id="SDZ5-Redna-17-2010-05-21.sp75">

               <speaker>PODPREDSEDNIK FRANCE CUKJATI:</speaker>

               <p>Hvala. Gospod Zanoškar? Ga ni. Gospod Kampuš, izvolite.</p>
            </sp>
            <sp xml:id="SDZ5-Redna-17-2010-05-21.sp76">

               <speaker>ANTON KAMPUŠ:</speaker>

               <p>Spoštovani podpredsednik, hvala lepa za besedo. Kolegice in kolegi, spoštovani
               predsednik! Moje mišljenje je sledeče. Dr. Pavla Gantarja ni potrebno braniti, ker se
               sam ubrani teh nesmiselnih obtožb z dobrim delom, dobrim vodenjem našega parlamenta
               Republike Slovenije.</p>
               <p>Hvala.</p>
            </sp>
            <sp xml:id="SDZ5-Redna-17-2010-05-21.sp77">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Besedo ima gospod Trofenik, izvolite.</p>
            </sp>
            <sp xml:id="SDZ5-Redna-17-2010-05-21.sp78">

               <speaker>VILI TROFENIK:</speaker>

               <p>Hvala za besedo, gospod podpredsednik.</p>
               <p>Ne bom ponavljal, tudi jaz, predsednik, te ne bom branil. Še manj bom branil
               ljubljanskega župana, ki sem z njim prebil več kot 10 let v stalnih polemikah na
               področju športa. Ampak mislim, da je idealna priložnost, ker ni na dnevnem redu, kot
               so že mnogi ugotovili, predsednik Državnega zbora, ampak stadion Stožice in športna
               dvorana. In to ima svojo predzgodovino in mislim, da se je o tem treba pogovoriti,
               ker slovenska javnost zelo malo ve o ozadju.</p>
               <p>Da ne bom napačno razumljen, osebno mislim, da bi, čeprav sem čustveno vezan na Halo
               Tivoli, Ljubljana že davno morala imeti še eno ustrezno športno dvorano in da bi
               Ljubljana že davno morala imeti tudi primeren stadion. Od tu naprej pa imam seveda
               svoje poglede.</p>
               <p>Pred slabimi štirimi leti - 22. oktobra 2006 je bil prvi krog lokalnih volitev. V
               ponedeljek, 23. oktobra, se je zgodil znani telefonski klic, ki je zaukazal varianto
               B. Kaj je ta varianta B, da ne boste mislili, da govorim o kakšnih vojaških ali
               policijskih odločitvah. To je bila varianta spremembe zakona o financiranju občin, ki
               je bil sprejet na izredni seji 17. novembra 2006 in ki je Ljubljani v cenah 2006
               namesto pripadajočih 131 in pol milijonov evrov prisodil, da ima Ljubljana dovolj 95
               milijonov evrov. Kar na startu je Ljubljana izgubila 30 milijonov evrov. To je
               bistvo. Do takrat je Ljubljana, ki ustvari 21 do 22% v masi slovenske dohodnine,
               ustrezni delež v deležu tudi dobivala. Ljubljana predstavlja 13% slovenskega
               prebivalstva, nova zakonska rešitev pa ji je prisodila samo 11-procentni delež
               potrebnih sredstev. Danes maturantje poskušajo postaviti nek rekord z udeležbo za
               neko knjigo, ampak mislim - mi imamo en rekord, ki bi moral biti že davno v tej
               knjigi: ni prestolnice v Evropi, kjer bi razpoložljiva finančna sredstva po zakonu
               znašala 83% povprečja, priznano za področje občin. Te prestolnice v Evropi ni,
               oprostite! Najmanj pa v tisti Evropi, ki si jo mi predstavljamo. Najbližji na severni
               strani imajo 2,33-kratnik na povprečje, ne pa 83. In tu je bistvo. Nekdo se je
               odločil kaznovati Ljubljano zato, ker si je izbrala nesimpatičnega, za nekoga,
               župana, istočasno je pa kot kolateralno škodo kaznoval Maribor, Celje, Kranj, Koper,
               da ne naštevam naprej. Nekateri smo imeli to srečo ali pa nesrečo, da smo takih
               športnih dvoran več gradili. Osebno imam izkušnjo iz obdobja Milke Planinc, 100%
               prepoved iz javnih sredstev. Ampak takrat smo prepričali ljudi za samoprispevek in
               športna dvorana je nastala. Ob novi državi ni bilo denarja, pa smo si izmislili
               občinske obveznice, pa smo tudi dvorano zgradili. Danes to ni možno. Danes je edina
               oblika to nesrečno javno-zasebno partnerstvo. Zanimivo, predlagatelji nič ne
               kritizirate ta nesrečni zakon, ki vam ga je uspelo spraviti skozi Državni zbor v
               svojem mandatu in nam vsem skupaj ni v čast. In kot sem rekel kolegu Černaču, ko je
               očital, da ne želimo razpravljati, z veseljem bi razpravljali o pogodbi o
               javno-zasebnem partnerstvu, o Stožicah. Vsi instrumenti in vse proceduralne možnosti
               so bile, da bi to pripeljali na dnevni red pristojnega delovnega telesa ali pa še
               koga. Ne, tega enostavno niste želeli. Želeli ste, da razpravljamo o potencialnem
               kreditu. Jaz se strinjam v zelo malem delu z vami, da zna biti problematično, če bi
               se nekdo odločil za kreditiranje tega projekta v tem trenutku. To ni bilo
               problematično pred dvema letoma ali tremi leti, ko so se za projekt odločali v nekih
               drugih razmerah. Danes pa sem prepričan, ne glede na te politične pritiske, da resna
               banka pri takih razmerah kot imamo podatke pa informacije, če so objektivne, da
               zaradi tako vprašljivega javno-zasebnega partnerstva, ki je pa zakonito, ker imamo
               tako slab zakon in tako vprašljiv zakon, za katerega strokovnjaki rečejo, da bi bilo
               najlepše, če bi se hitro od njega poslovili. Seveda potem bi morali obravnavati v
               Državnem zboru še vsaj sto pogodb ali pa več, po Sloveniji, ki so po obsegu sicer po
               vrednosti manjše, so pa enake ali pa še bolj problematične. In v tistem delu bi bilo
               možno razpravljati v Državnem zboru, kot predstavniku lastnika, če hočete, če bi neka
               potencialna banka odobrila kredit. Vendar ta kredit se ni zgodil. Jaz dvomim, da se
               sploh bo zgradil in še mogoče s kakšnega drugega vidika. Temeljni problem je v tem,
               da je nekdo prestolnici in drugim mestom v Sloveniji vzel tisto minimalno finančno
               avtonomijo, v okviru katere bi lahko peljali take ali drugačne objekte z vso svojo
               odgovornostjo. In moram jasno poudariti, da zdaj in vedno, ko bo to prišlo na dnevni
               red, bom nasprotoval, da bi kjerkoli država gradila dvorano ali stadion, čeprav se je
               to v preteklosti dogajalo, da so se posamezni ministri lahko slikali ob udeležbi
               države, ker to enostavno ni primer. Spomnimo se, da olimpijske igre organizirajo
               mesta, ne države, in da ni nobenega razloga. Sedanji koaliciji pa tudi ni v čast, da
               ni ustrezno reagirala na tako nesprejemljiv zakon. Tisti zakon o glavnem mestu, se
               strijam, ni v čast državi in tej koaliciji in ga osebno jemljem kot neustrezno
               reakcijo na nedovoljen poseg v javne finance. Seveda to nima nobene zveze z današnjo
               točko, da bi bil to razlog za razrešitev predsednika, zato o tem ne bom govoril, pa o
               drugih osebah tudi ne.</p>
               <p>Kar se pa tiče tistih poslovniških, pa samo en stavek. Ti očitki so možni, ker je
               poslovnik za moj okus katastrofalno slab. Vendar, spoštovani podpisniki, vsaj komu
               izmed podpisnikov bi pa smelo biti manj nerodno, če bi se spomnil nekaterih dogodkov
               iz prejšnjega mandata, ko je prišlo do prirejanja stenogramov, da bi branili svojo
               ministrico, ki ni upala skozi vrata in še kaj in ko ste nas nekatere utišali, naj
               bomo rajši tiho, ker pametni utihnejo, samo da ste branili nedovoljene skoke ali pa
               če hočete incidente svojih koalicijskih partnerjev. Vsaj tistim bi moralo biti pri
               takem podpisu tudi nerodno. Hvala lepa.</p>
            </sp>
            <sp xml:id="SDZ5-Redna-17-2010-05-21.sp79">

               <speaker>PODPREDSEDNIK FRANCE CUKJATI:</speaker>

               <p> Hvala. Gospod Tanko, izvolite.</p>
            </sp>
            <sp xml:id="SDZ5-Redna-17-2010-05-21.sp80">

               <speaker>JOŽE TANKO:</speaker>

               <p>Hvala lepa. Mogoče bi bila ta sodba, obtožba kolege Trofenika na mestu, če ne bi on
               bil tisti, ki je v Državnem zboru prebral zapisnik seje svojega delovnega telesa, ki
               je bil potvorjen, ki ni bil skladen niti z glasovanjem, niti z vsebino. Ia to smo
               opozorili tudi na Kolegiju Državnega zbora, tudi tukaj in tako naprej.</p>
               <p>Še ena zadeva je bila, spoštovani Trofenik. Ne dolgo tega nazaj ste obravnavali
               zahtevo za izredno sejo in zamenjali besedilo pri zahtevi za izredno sejo. Ni se
               ujemalo besedilo. Zelo težko sprejemamo kritike od tistih, ki ste to storili že v tem
               mandatu dvakrat v zelo kratkem času, enkrat pri zakonu o Pomurju, enkrat pa pri
               zahtevi za izredno sejo, ki so jo sklicali gospod Anderlič in ostali. Žal, tako je.
               In nima smisla graditi potem svojih interpretacij, svojih obtožb ali pa kritik na
               tiste, ki smo nekaj predlagali, če sam evidentno storiš tak diskurz. Take
               manipulacije se v tem Državnem zboru še ni privoščil noben poslanec in noben
               predsednik delovnega telesa.</p>
            </sp>
            <sp xml:id="SDZ5-Redna-17-2010-05-21.sp81">

               <speaker>PODPREDSEDNIK FRANCE CUKJATI:</speaker>

               <p>Hvala. Želite repliko? Izvolite, gospod Trofenik.</p>
            </sp>
            <sp xml:id="SDZ5-Redna-17-2010-05-21.sp82">

               <speaker>VILI TROFENIK:</speaker>

               <p>Ta zadnji stavekmanipulacij je vam lasten in ga sam sebi pripišete. In nehajte
               podtikati, da sem jaz naredil edino napako, da sem podpisal zapisnik, v katerem je
               bila napaka. In to odgovornost poskušate meni pritakniti. Da bi pa jaz zamenjal to,
               kar ste zdaj govorili, kakšen tekst, zlasti pa v zakonu o Pomurju. Vam gre za drugo,
               ker pripadate poslanski skupini, ki se je v Pomurju hotela pohvaliti, da ima zasluge
               za sprejem tega zakona. To so teksti, ko so vam pisali kolegi tudi zahvale. Niste pa
               bili niti na seji odbora, in se prepričajte, ker en sam vaš predstavnik je bil na
               seji odbora na tisti nočni. In nehajte manipulirati. To je vaša manipulacija. Ker ko
               vam zmanjkuje argumentov, udarite z argumenti proti mojim trditvami, kaj ste
               napravili z zakonom en dan po volitvah leta 2006.</p>
            </sp>
            <sp xml:id="SDZ5-Redna-17-2010-05-21.sp83">

               <speaker>PODPREDSEDNIK FRANCE CUKJATI:</speaker>

               <p>Hvala. Gospod Tanko, razprava, replike na repliko ni. Ampak kot predlagatelj.</p>
            </sp>
            <sp xml:id="SDZ5-Redna-17-2010-05-21.sp84">

               <speaker>JOŽE TANKO:</speaker>

               <p>Hvala lepa. Spoštovani gospod Trofenik. Ne vem, kaj ste storili z Zakonom o Pomurju.
               Čeprav ste bili pokriti tudi s stališči svojih kolegov iz poslanskih skupin
               koalicije. Vendar dejstvo je, da ste zjutraj tukaj prebrali besedilo in šest napak je
               bilo v tistem dopolnjenem predlogu zakona. Šest napak. Žal so se notri našle vsebine,
               ki niso bile pokrite niti z glasovanjem, ker se je izglasovala drugačna rešitev, kot
               je bila v dopolnjenem predlogu zakona. Kdo je tu delal napake, ne vem, ampak
               odgovorni ste pa vi, ker ste predsednik delovnega telesa in dobite nagrado in plačo
               za to.</p>
            </sp>
            <sp xml:id="SDZ5-Redna-17-2010-05-21.sp85">

               <speaker>PODPREDSEDNIK FRANCE CUKJATI:</speaker>

               <p>Izvolite, gospod Trofenik.</p>
            </sp>
            <sp xml:id="SDZ5-Redna-17-2010-05-21.sp86">

               <speaker>VILI TROFENIK:</speaker>

               <p><stage>/Začel govoriti brez mikrofona/</stage><gap n="..."/> in namen, ampak ste se zlagali. V zakonu ni bilo
               nobene napake, napake so bile v zapisniku, ki jih je povzročila služba. Ker so morali
               zaposleni delati, vprašajte jih, koliko ur - čez 30 ur neprenehoma.</p>
            </sp>
            <sp xml:id="SDZ5-Redna-17-2010-05-21.sp87">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Besedo ima gospa Jeraj.</p>
            </sp>
            <sp xml:id="SDZ5-Redna-17-2010-05-21.sp88">

               <speaker>ALENKA JERAJ:</speaker>

               <p>Hvala lepa za besedo.</p>
               <p>Če ne bi znali toliko stvari zakomplicirati, bi lahko rekli, da je stvar zelo
               enostavna. Poslovnik določa načine in postopke, kako, kdaj in na kakšen način se
               skliče izredna ali redna seja. In če so poslovniške zahteve izpolnjene s strani
               poslancev, potem taka seja tudi mora biti sklicana. Jasno je, kakšne so možnosti,
               kakšni so vzvodi, da nadzoruje koalicijo in Vlado tudi opozicija. Teh stvari se je
               pač treba držati in ne spreminjati, kakor se komu zljubi.</p>
               <p>Predhodniki so že povedali, zakaj smo dali predlog za zamenjavo predsednika Državnega
               zbora oziroma zakaj mislimo, da svojega dela ne opravlja dobro. Ni pa bilo omenjen še
               nek dogodek oziroma problem, na katerega smo naleteli. Ko smo obravnavali oziroma še
               vedno obravnavamo Družinski zakonik, za katerega radi rečemo, da gre za ključni zakon
               s področja družinske zakonodaje, in ker je bil interes javnosti zelo velik, da bi
               bili prisotni na seji Odbora za delo, družino, socialne zadeve in invalide, smo v
               naši poslanski skupini predsedniku Državnega zbora posredovali predlog, da bi bila
               seja v tem prostoru, kajti v dvorani na Tomšičevi ni prostora za vse, ki bi želeli
               seji prisostvovati - naše delo pa je tudi javno, zato mora biti omogočena prisotnost
               strokovni javnosti -, vendar je bilo to onemogočeno. Predsednik je na prvi dopis
               odgovoril, da ta prostor ni temu namenjen, pač pa le plenarnim zasedanjem, kljub
               temu, da vemo, da se mnogo stvari dogaja v tej dvorani, pa nimajo statusa plenarnega
               zasedanja Državnega zbora. In ko je bila seja prestavljena, smo ponovno predlagali,
               pa na ta drugi dopis nismo dobili niti odgovora s strani predsednika Državnega
               zbora.</p>
               <p>To, da se želimo o nekaterih stvareh pogovarjati, in mislimo, da je tako tudi prav,
               da to želimo. Prej je bilo omenjeno, kakšni krediti so se dajali in kaj vse so banke
               počele v prejšnjem mandatu. Če bi bilo temu res tako, bi najbrž takratna opozicija
               sklicala izredno sejo, predlagala, da se stvari razčistijo, sicer pa tega danes ne
               morete govoriti. Imeli smo pa cel kup izrednih sej na razne teme, vezane samo na
               časopisne članke ali pa še kaj manj. Naša skrb je v tem, da se nam ne zgodi še ena
               afera, ki jih je v tej vladi polno, in ne bi bilo nič novega. Če niso vpleteni člani
               vlade, so pa njihovi bližnji prijatelji. In tudi v tem primeru, kot vse kaže, v
               primeru Stožice, se nam lahko zgodi kaj podobnega. Sedaj prihajajo podatki, kako se
               stvari ne plačujejo, kako sodelujejo prijatelji, ki jih je gospod Jankovič reševal
               pri nekih zadevah.</p>
               <p>Omenjena je bila tudi preiskovalna komisija, ki jo vodim, kaj da smo na preiskovalni
               komisiji počeli ali ne, ali smo učinkoviti ali nismo. Kaj smo vprašali gospoda
               Jankoviča, je seveda stvar komisije, članov komisije, in zagotovo ga še kaj bomo
               povprašali. O Stožicah ga res nismo, ker vseh podatkov nismo imeli. Vendar pa očitno
               nismo tako neučinkoviti, kajti za magnetograme je že zaprosil gospod Kos in se bo
               očitno protikorupcijska komisija s tem ukvarjala, torej za magnetograme zaslišanj,
               celo predsednika Državnega zbora izredno zanima, kaj se dogaja na naši preiskovalni
               komisiji, posredoval mi je dopis, da želi vse podatke in dokumente, ki zadevajo
               njegovega strankarskega predsednika gospoda Golobiča, tako da očitno podpira naše
               delo in si želi, da čim bolj opravimo vse te stvari. In tudi z drugimi stvarmi, ki so
               bile tukaj očitane, se bomo ukvarjali, s pediatrično, pa še s čim prav gotovo, ker je
               to v načrtu preiskovalne komisije in bomo to tudi naredili.</p>
               <p>Mi nimamo težav s stadionom, imamo pa težave s tem, da se zadeve lotevamo na tak
               način, ne mi, ampak ljubljanski župan. On je predstavili to kot projekt, ki temelji
               na javno-zasebnem partnerstvu. Potem je ugotovil, da iz tega javno-zasebnega
               partnerstva, za katerega je sprejel akt v mestnem svetu, v katerem 3. člen govori:
               <q>"Zasebni partner bo moral v celoti zagotoviti financiranje objekta."</q> Potem mu je
               uspelo zbrati le 40 milijonov, ugotovil je pa oziroma vsi skupaj lahko ugotavljamo,
               da je bilo finančno načrtovanje gradnje zelo slabo. Začeli so brez kakšnega resnega
               finančno poslovnega načrta, noben ni točno vedel, koliko bo zadeva stala, še manj pa
               kakšne finančne vire imajo. Vse je temeljilo na nekih pričakovanjih, kaj bo in kako
               bo. Najbrž pa vsak doma ve, če dela hišo, da rabi najmanj, kar je, imeti izračun,
               koliko ga bo to stalo. No in ker so med gradnjo pozabili še na zunanjo in eno
               notranje pomožno nogometno igrišče, se gradnja povečuje in spet ni noben problem, če
               zagotovi denar tako, kot je treba.</p>
               <p>Problem nastane, ko mu državne banke, torej naše skupne obljubijo 150 milijonov
               pomoči in bomo potem to na koncu reševali mi. Problem je v tem, ker banke imajo hude
               težave reševati gospodarstvo in dati kredite podjetnikom, ki bi jih res rabili in
               pametno uporabili. Zaradi tega nas to zanima in zaradi tega smo se hoteli o tem
               pogovarjati.</p>
               <p>In jaz sem prepričana, da bi se o tem morali pogovarjati, predsednik Državnega zbora
               je to preprečil, zato podpiram predlog, ki smo ga dali v naši poslanski skupini.</p>
            </sp>
            <sp xml:id="SDZ5-Redna-17-2010-05-21.sp89">

               <speaker>PODPREDSEDNIK FRANCE CUKJATI:</speaker>

               <p>Hvala. Gospod Levanič. <stage>(Ga ni.)</stage> Gospod Slapnik. <stage>(Ga ni.)</stage> Gospod Luka Juri, izvolite,
               imate besedo.</p>
            </sp>
            <sp xml:id="SDZ5-Redna-17-2010-05-21.sp90">

               <speaker>DR. LUKA JURI:</speaker>

               <p>Hvala lepa, predsedujoči.</p>
               <p>Današnja razprava ni presenečenje. Današnja razprava je del širšega scenarija,
               katerega je konec koncev opozicijska SDS napovedovala že kmalu po začetku tega
               mandata. Že takoj po začetku našega poslanskega dela, smo bili priče dogodku
               političnega izsiljevanja, ki mu doslej ni bilo para, ko je SDS pogojevala
               ratifikacijo sporazuma o vstopu Hrvaške in Albanije v Nato in je to pogojevala z
               nečim, kar ni imelo nobene zveze s to ratifikacijo in z Natom. Sam sem bil
               presenečen, da se je tako poslanska skupina, ki jo sestavljajo, sedaj jih tudi bolje
               poznam, odgovorni in racionalni ljudje, odločila postaviti na kocko mednarodno
               kredibilnost države le zato, da bi poslance ostalih poslanskih skupin prisilila v to,
               da o nečem, popolnoma nepovezanim, ne glasujejo po svoji vesti, ampak po vesti SDS.
               Temu je sicer potem sledila faza, ko je opozicija poskusila pokazati svoj
               konstruktivni obraz in je predlagala nekaj zakonov in ukrepov, katerim pa nismo
               oporekali, ker bi bili nelegitimni, ampak zato, ker se nismo strinjali z njihovo
               vsebino. Drugačen pogled na oblikovanje gospodarstva popolnoma legitimno polje
               soočanja mnenj, pogledov in argumentov med različnimi političnimi skupinami. Ampak te
               faze je bilo kmalu konec, ko je prvak SDS napovedal, da nas sedaj čaka čas, ko se bo
               zgodila ulica in da so temeljne institucije naše države pod vprašanjem, ter da je čas
               za drugo, najverjetneje je s tem mislil SDS-ovo, republiko.</p>
               <p>In se je začelo. Kmalu za tem je sledil predlog ustavne obtožbe predsednika republike
               Danila Türka, v katerem je bil glavni namen rušenje ugleda glavne institucije v
               državi, najedanje njene legitimnosti, pa ne glede na to, da se je tako v času
               gospodarskih in posledično socialnih napetosti postavlja pod vprašaj stabilnost
               celotne države, ki je država vseh nas. Samo zato, ker temu botruje želja po
               destabilizaciji, v kateri naj bi se opozicija spet dokopala do oblasti. Potem pa kot
               napovedano se je zgodila ulica. Janša jo je napovedal, predvčerajšnjim se je zgodila.
               Ampak z ulico ni nič narobe, dokler gre za mirno opozarjanje in soočanje argumentov,
               vendar ko se ta sprevrže v splošno pijanko in urbano nasilje, pa to ni več ulica,
               ampak še en napad na stabilnost države in njene institucije, ki so tu zato, da
               branijo demokracijo, ki ščiti vse nas: opozicijo, koalicijo, rdeče, črne, roza, bele,
               modre, vse. Sedaj pa, po tem scenariju, zahteva za razrešitev predsednika Državnega
               zbora, ki se v ta scenarij vklopi kot še ena kocka v mozaiku. Ampak ta mozaik skupaj
               prikazuje destabilizacijo, izredne razmere, kaos. In to ni v interesu nikogar, niti
               tistih, ki se na takšen način želijo dokopati do oblasti. Niti tistih.</p>
               <p>Državni zbor ni vsemogočen. Poslanke in poslanci nismo vsemogočni. Tudi razprava ni
               vseobsegajoča, saj se o nekaterih zasebnih in poslovnih temah enostavno ne
               pogovarjamo, ker nimamo te pravice, zato ker nismo vsemogočni. Kako bi izgledalo, če
               bi zahtevali izredno sejo za razpravo o tem, kakšne so zasebne finance nekoga od
               poslancev, češ, da želimo vedeti, kam gre javni denar, ki ga ta poslanec dobi preko
               svoje mesečne plače. Zelo podobno. Kako bi izgledalo, če bi se zahtevala takšna
               izredna seja? Najverjetneje zelo čudno.</p>
               <p>Spoštovane kolegice in kolegi! V Državnem zboru velja svoboda govora. Ampak ta
               svoboda se konča tam, kjer se začne svoboda drugih. Hvala.</p>
            </sp>
            <sp xml:id="SDZ5-Redna-17-2010-05-21.sp91">

               <speaker>PODPREDSEDNIK FRANCE CUKJATI:</speaker>

               <p>Hvala. Gospod Tanko, izvolite.</p>
            </sp>
            <sp xml:id="SDZ5-Redna-17-2010-05-21.sp92">

               <speaker>JOŽE TANKO:</speaker>

               <p>Hvala lepa. Gospod Juri, kar zadeva povabila ljudi na ulice. Vi ste jih nagnali na
               ulice, ker ne spoštujete socialnega dialoga. Stavkali so že sindikati v tem mandatu.
               Sedaj ste prignali na ulice študente in še marsikaj se bo morda zgodilo skozi te
               zadeve. Med njimi je bil velik podpornih teh študentskih nemirov in tudi vaš nekdanji
               poslanski kandidat gospod Semolič iz SD-ja, na vaši listi je bil. In pa nekateri vaši
               člani podmladka so bili zelo prepoznavni. Ko pa govorite o tem, kako bi skrbeli lahko
               bolj za porabo sredstev, se pa spomnite na kakšen javni razpis že v tem mandatu, ko
               so nekateri samo zato morda, ker so poslanci, preskočili nekaj 10 ali pa celo 100
               mest vrstnega reda, in so dobili potem po pritožbi sofinanciran kakšen program. Žal
               so to tudi poslanci v Državnem zboru. In o uporabi teh javnih sredstev, spoštovani
               kolega Juri, bo verjetno treba odpreti kakšno razpravo v Državnem zboru. Ker gre za
               javna sredstva, ker je šlo za razpise, za težke spremembe pri razpisih, za
               prekoračitev, preskoke sto in več mest po uspeli pritožbi znotraj koalicije. To pa so
               javna sredstva in o tem predlagam, da tudi sami pripravite kakšno zahtevo za
               razpravo. Hvala lepa.</p>
            </sp>
            <sp xml:id="SDZ5-Redna-17-2010-05-21.sp93">

               <speaker>PODPREDSEDNIK FRANCE CUKJATI:</speaker>

               <p>Hvala. Želite repliko? Izvolite.</p>
            </sp>
            <sp xml:id="SDZ5-Redna-17-2010-05-21.sp94">

               <speaker>DR. LUKA JURI:</speaker>

               <p>Ni nobene težave v ulici. Dokler je ulica normalno soočenje nekaterih argumentov. Ko
               pa ulica postane nasilje, ko niti sami ne moremo več opravljati svojega dela, je to
               problem. In vemo, da nekateri so pozivali na ulice, ne k dialogu, ampak na ulice.
               Socialni dialog je tako odprt, kot še ni bil. Odgovor vlade je bil zelo jasen, dialog
               s študenti se nadaljuje, če imajo predloge. Verjetno so bili tudi v vaši poslanski
               skupini. V naši so bili. Naš odgovor, ko so bili pri nas, je bil, čakamo na konkretne
               predloge. Šel sem pogledat, če je bil mogoče kakšen predlog nalepljen na kakšnih od
               granitnih kock, ki so prišle v Državni zbor, pa niti tam ga ni bilo. Doslej, edino
               kritiko, argumentirano kritiko, ki smo jo dobili, so bile granitne kocke. Čakamo na
               konkretne predloge, kajti dialog rabi dva sogovornika. Če drugi, namesto da pride na
               pogovor, nate meče kamne, je ta dialog težak.</p>
               <p>Kar pa se tiče ostalih vprašanj, ki se odpirajo pri katerikoli uporabi javnih
               sredstev, to, kar govorimo o javnih sredstvih, je vse legitimno in odprto. In čakam,
               pričakujem, da katerikoli vprašanje v povezavi s tem, če obstaja, da se tudi pojasni.
               Kolikor jaz vem, pri vseh postopkih vedno potekajo jasno postavljene poti, kjer se
               sredstva dodeljujejo, in se tudi lahko odvzamejo, če niso pravilno koriščena. In sam
               sem tudi tega mnenja, da je treba sredstva, če niso pravilno koriščena, tudi odvzeti.
               In če bodo obstajali argumenti za katerikoli odvzemanje katerihkoli sredstev in bodo
               ti argumenti seveda zasnovani, formalizirani, jaz mislim, da jih bo treba v
               popolnosti spoštovati. Hvala.</p>
            </sp>
            <sp xml:id="SDZ5-Redna-17-2010-05-21.sp95">

               <speaker>PODPREDSEDNIK FRANCE CUKJATI:</speaker>

               <p>Hvala. Želite besedo? Izvolite, gospod Tanko.</p>
            </sp>
            <sp xml:id="SDZ5-Redna-17-2010-05-21.sp96">

               <speaker>JOŽE TANKO:</speaker>

               <p>Hvala lepa. Glede socialnega dialoga. Ko smo sprejemali proračun za leto 2010 in
               2011, je Vlada vložila interventni zakon po nujnem postopku - gospod predsednik se bo
               sigurno spomnil, ki ni bil usklajen s socialnimi partnerji. Kljub temu, da je bil to
               nujni postopek ni hotel dati na glasovanje nujnega postopka in nismo ga obravnavali
               na prvi naslednji seji, kot je bilo to zahtevano. Danes smo imeli srečanje v naši
               poslanski skupini s predstavniki sindikatov, ki so povedali, kako poteka ta socialni
               dialog, nihče jih nima za mar, jih ne sprejme, jih ne posluša. Ni socialni dialog
               tisto, kar predsednik Vlade pove, smo se srečali, fotografirali in smo šli vsak k
               sebi. Socialni dialog je pogovor, je dogovor. In tega ni: ne s študenti, ne z
               upokojenci, ne z zaposlenimi in ne z delodajalci, ne z nobenim. Socialni dialog ni
               fototermin. Hvala lepa.</p>
            </sp>
            <sp xml:id="SDZ5-Redna-17-2010-05-21.sp97">

               <speaker>PODPREDSEDNIK FRANCE CUKJATI:</speaker>

               <p>Hvala. Besedo ima gospod Sajovic.</p>
            </sp>
            <sp xml:id="SDZ5-Redna-17-2010-05-21.sp98">

               <speaker>MAG. BORUT SAJOVIC:</speaker>

               <p>Hvala lepa, gospod predsedujoči, za besedo.</p>
               <p>Moram reči, da je res zanimiva, strpna razprava vredna slovenskega parlamenta, v
               kateri se je v politični predvolilni lonec s to enolončnico zamešalo že marsikaj. Pa
               pojdimo lepo po vrsti.</p>
               <p>Najprej, kar se tiče našega predsednika gospoda Gantarja. Jaz moram reči, da za vsako
               državo ima zastava, grb, himna nek večji simbolni pomen. Tako ga ima tudi parlament
               za državo in tudi njegov predsednik. In njegov predsednik že po sami funkciji ni
               seveda cunja ali pa metla, s katero bi se pometalo prah in pa smeti. Še posebej pa,
               če ima človek svojo hrbtenico, svojo preteklost, zgodovino in moram reči, da sem na
               gospoda Gantarja kot poslanec ponosen, zadovoljen, da je moj kapitan iz različnih
               razlogov. Pa naj jih naštejem nekaj. Eden, tisti zadnji, je bil gotovo njegov umirjen
               in pa odmerjen nastop ob demonstracijah, zadnjih ta teden, ki so bile nek simbolen
               napad na parlament. Res da čuden. Zakon, ki je bil napaden in na katerega so nam z
               granitnim dialogom odgovorili z druge strani, sploh še ni bil v parlamentu. Saj se s
               tem zakonom parlament ne ukvarja, pa se je kljub vsemu zgodilo, kar se je zgodilo.
               Tudi minister Svetlik je večkrat jasno in glasno povedal, da je dialog še mogoč in je
               tudi postavil rok, do kdaj. Do takrat, ko bo zakon sprejet na Vladi, je to
               mogoče.</p>
               <p>Drugič, spomnim se obdobja, ko je bil gospod Gantar minister za okolje in prostor.
               Najbrž se bo marsikdo z menoj strinjal, da edini pravi okoljski minister, ki je
               probleme razumel in reševal, ki je mandat zaključil in pa dokončal. In jaz sem
               prepričan, da bo seveda do konca mandata to vlogo opravljal še naprej.</p>
               <p>Druga pomembna začimba v tem loncu je stadion. Gospod Janković je obljubil, da bomo
               na tem stadionu igrali junija, julija, ampak jaz sem vesel, da se na tem stadionu
               igra že sedaj. Da je dobil pomen in pa pozornost, kot si jo zasluži. Zagotovo, če
               bomo imeli še kdaj priliko igrati kakšno tako tekmo, kot je bila tista z Rusijo v
               Mariboru, sem prepričan, da nas bo na tem stadionu v glavnem mestu petkrat toliko. In
               če hočemo biti evropsko primerljivi, potem sem vesel, da se ta stadion z vso
               vzporedno strukturo še gradi. Da je seveda to investicija s katero parlament nima
               veliko skupnega, sem pa prepričan, da bo na otvoritvi tudi veliko kritikov te zgodbe,
               pa tudi tistih iz občinskega sveta, mestnega ljubljanskega namreč, ki so vseskozi
               kurili grmado, da se to ne bi zgodilo. Vesel sem in pa ponosen, da bo Slovenija
               dobila takšen objekt, ker si ga tudi zasluži.</p>
               <p>V začetku je bilo neko zanimivo stališče večkrat izrečeno, da se investicija v ta
               stadion ne bo nikdar in nikoli povrnila. Ja pa poslušajte, ljudje in gospodje, pa saj
               niso športni objekti nekaj, kar bi se moralo povrniti. Športni objekti vračajo svoj
               vložek z pozornostjo, s tem da tam občanke in občani nabirajo kondicijo, zdravje in
               pa da seveda tudi v skladu s svojimi željami in pa potrebami izkoristijo svoj prosti
               čas.</p>
               <p>Jaz sem ponosen tudi na Planico, pa se tudi nikdar ni nikoli ne bo finančno povrnila,
               pa na vsako še tako majhno šolsko ali športno igrišče, ki ga zgradimo v tej državi,
               ki tudi nikdar in nikoli<gap n="..."/></p>
            </sp>
            <sp xml:id="SDZ5-Redna-17-2010-05-21.sp99">

               <speaker>PODPREDSEDNIK FRANCE CUKJATI:</speaker>

               <p>Samo moment gospod Sajovic. Prosim poslanke in poslance, da se nekoliko umirite.</p>
            </sp>
            <sp xml:id="SDZ5-Redna-17-2010-05-21.sp100">

               <speaker>MAG. BORUT SAJOVIC:</speaker>

               <p>Hvala lepa.</p>
               <p>Pa tudi na vsako otroško in pa športno igrišče, ki se zgradi v tej državi in zgradi
               se jih veliko, pa so tudi investicije, so investicije v ljudi, ni pa seveda to bančna
               ali pa depozitarna naložba, ki bi prinašala depozit ali pa se vračala.</p>
               <p>Naslednja sestavina te današnje politične enolončnice je ljubljanski župan gospod
               Janković. Jaz sem prepričan, da marsikoga straši način in pa pot, s katero je prišel
               na ta položaj. Bil je demokratično, neposredno izvoljen. Velika večina tistih, ki so
               in sedijo in bodo sedeli v državnem parlamentu te prilike neposredne izvolitve in pa
               pomena tega ne bo nikdar in pa nikoli občutila, kajti v številnih občinah so težav z
               županskimi kandidati, tudi v Ljubljani se še kar pridno skrivajo. Neposredna
               izvolitev, kot jo imamo slovenski župani, kot jo ima predsednik slovenske države,
               pomeni poudarjeno, podčrtano zaupanje občank, občanov ali pa državljank in
               državljanov. In ko prebiramo štiriletne javnomnenjske ankete, je zadovoljstvo občank
               in občanov Ljubljane z njihovim županom solidno. Dajejo mu priznanje, dajejo mu
               solidne ocene in marsikaj se je rešilo. Na eni strani se seveda našteva, kaj od
               njegovih predvolilnih obljub ni bilo narejeno, na drugi strani se pa seveda vsak
               njegov uspeh, vsak rezultat, in veliko jih je, pospremi z nagajanjem, politično grajo
               in pa še čem.</p>
               <p>Enostavno to ni prava pot, tudi o tej zgodbi tega stadiona bodo svoje povedali
               Ljubljančani in Ljubljančanke 10. oktobra. Če se bo pojavil kdo, ne glede na to, iz
               katere stranke in bo dosegel večje zaupanje, mu bomo, seveda, čestitali.</p>
               <p>Na drugi strani se postavlja simbolna vloga - očitno velik del slovenske opozicijske
               politike glavnega mesta ne mara. Zavisten je do pridobitev, kot je eno normalno,
               sodobno, evropsko primerljivo nogometno igrišče. V Sloveniji bomo imeli takega, dva
               tri primerljive. In odnos do glavnega mesta, do bele Ljubljane, do enega od simbola
               Slovenk in Slovencev, tudi mene boli. Vsi bi radi imeli maksimalen standard v vseh
               slovenskih občinah, ampak so številne funkcije, ki jih v imenu in za račun in tudi za
               storitev ter za korist vseh Slovenk in Slovencev upravljajo v Ljubljani. In zato
               imajo glavna mesta nek specifičen in nek poseben pomen.</p>
               <p>Ne nazadnje sem vesel tudi relativne treznosti v tej razpravi, da je od več kot 30
               podpisnikov v današnji razpravi prisotnih, recimo, kdaj manj, kdaj pa nekoliko več
               kot 10. Vsi ostali so že spoznali, za kaj gre. Gre za ugled tega parlamenta, gre za
               ugled našega predsednika. Vesel sem tudi drže številnih strank, recimo, tudi
               Slovenske ljudske stranke, ki je znala oceniti primernost tega trenutka, da ne gre za
               preprost političen obračun, ampak da gre za nekaj več. Gre za ugled parlamenta in za
               ugled Slovenije. Zato take politikantske razrešitve ne želim podreti. Hvala lepa.
            </p>
            </sp>
            <sp xml:id="SDZ5-Redna-17-2010-05-21.sp101">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospod Urh, izvolite.</p>
            </sp>
            <sp xml:id="SDZ5-Redna-17-2010-05-21.sp102">

               <speaker>ANTON URH:</speaker>

               <p>Hvala lepa za besedo.</p>
               <p>Ne glede na to, da poslanci DeSUS in stranka mnogokrat ali pa včasih nismo enotnega
               mnenja v koaliciji, vendar se stvari uredijo, smo po tej zahtevi za zamenjavo
               predsednika Državnega zbora popolnoma enotni in sem trdno prepričan, da je bila ta
               zahteva s strani nekaterih opozicijskih strank strel v prazno. Ali če rečem, granitna
               kocka to rajžo ni zadela. Ker smo ljudje pač ljudje, taki kot smo, tudi lahko kdaj
               kaj zgrešimo. Vendar sem trdno prepričan, da najbolj greši tisti, ki nič ne dela.
               Zadnje čase so v Sloveniji od nekaterih vidnih politikov pozivi preko medijev za
               ljudi, da gredo na ulico ali za kolaboracijo ali karkoli. Se moramo kar resno
               zamisliti, kaj se v tej družbi dogaja. Parlament je svetinja države. Povsod po svetu
               je to nekaj izrednega, in to je tudi pri nas. Primerjam ga približno tako, kot bi
               katoliški verniki v Vatikanu metali kamenje na cerkev svetega Petra, tako se je
               zadnjič zgodilo tudi v našem parlamentu. Zelo težko me bo nekdo prepričal, da dijaki
               in študentje vedo, v kateri pisarni sedi predsednik Državnega zbora. Štiri granitne
               kocke so padle v četrtem nadstropju, nekdo mora zelo močno in dobro poznati to stvar.
               Mogoče pa so bile tudi želje, da današnje seje ne bi bilo. Poglejte, gospod
               predsednik, jaz vem in tudi vemo, da zelo korektno in pošteno vodite te seje
               Državnega zbora, prav tako tudi ostali trije podpredsedniki. Velikokrat padejo v tem
               domu žaljive, če ne celo sovražne besede, vendar do sedaj ste jih korektno vedno
               rešili, kar pa ni odlika vsakega izmed nas.</p>
               <p>Tako vam, spoštovani gospod predsednik, želim, bom rekel, kar čestitam za dosedanje
               vodenje. Želim, da s pokončno držo, tako kot ste do sedaj, vodite Državni zbor še
               naprej. Poslanci DeSUS-a vas podpiramo. Hvala lepa.</p>
            </sp>
            <sp xml:id="SDZ5-Redna-17-2010-05-21.sp103">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospod Presečnik. <stage>(Se odpoveduje.)</stage> Gospa Cvetka Zalokar Oražem, ni prav veliko časa.
               <stage>(Ne.)</stage></p>
               <p>Gospod Vizjak, izvolite.</p>
            </sp>
            <sp xml:id="SDZ5-Redna-17-2010-05-21.sp104">

               <speaker>MAG. ANDREJ VIZJAK:</speaker>

               <p>Hvala lepa, spoštovani podpredsednik. Kolegice in kolegi!</p>
               <p>Razrešitev predsednika parlamenta je predlagana, ker predsednik ni sklical izredne
               seje Državnega zbora kljub temu, kljub ustrezni zahtevi. Predsednik Državnega zbora
               je bil mnenja, da razprava o dodeljevanju kreditov banke v večinski državni lasti
               zasebnim podjetjem ali pa konzorciju zasebnih podjetij ni predmet diskusije v tej
               hiši. V opoziciji smo nasprotno mnenja, da je financiranje tveganih projektov s
               posredno ali neposredno davkoplačevalskim denarjem še kako predmet razprave v
               Državnem zboru. Ko smo se soočili z gospodarsko in finančno krizo, s posledicami
               krize, ko se soočamo z rušilnimi posledicami za Evropo in evro, tako imenovanega
               grškega primera, se zavedamo, da je bilo doslej vse premalo nadzora nad javnimi
               financami, ne nazadnje tudi nad upravljanjem javnih financ, tako posredno kot
               neposredno. Sedaj se svet in Evropa ukvarjata s tem, kako pravočasno detektirati
               napačne trende, napačne odločitve, kako preprečiti rušilne scenarije, ki smo jim
               priča. Ko se zgodijo, je prepozno in takrat tarnati, ja, zatajili so kontrolni
               mehanizmi, ni bilo pravnega nadzora, torej denar je spolzel, kljub temu, da smo vsi
               delali v najboljši možni meri, zgodil pa se je črn scenarij.</p>
               <p>Spoštovani, pristajati na tako nojevsko politiko in držati glavo v pesek, je
               enostavno preenostavno in lahko dolgoročno pogubno. Tukaj smo danes poslušali tudi
               celo kopico razprav, češ normalno, saj ne more biti investicija v športno
               infrastrukturo donosna, ampak to sploh ni problem, spoštovani kolegi in spoštovani
               gospod Sajovic. To sploh ni problem. Sploh ni problem, zavedamo se, da je še premalo
               javnega denarja bilo verjetno danega za izgradnjo prepotrebnega športnega,
               nogometnega štadiona v Stožicah in tako večnamenske dvorane. Tudi v mandatu prejšnje
               vlade, prejšnja vlada je uvrstila ta športni park, sicer v nekoliko drugačni obliki,
               v resolucijo nacionalnih projektov, za njega je zagotovila celo denar v državnem
               proračunu. To sploh ni problem. Problem je, da je ta projekt tesno povezan tudi s
               čisto komercialnim, profitnim gospodarskim projektom izgradnje trgovskega središča.
               In sprva je bil za ta komercialni projekt, ki je tesno povezan, saj je oboje na
               zemljišču Mestne občine Ljubljana, mestni svetniki so se odločili, da gredo v
               javno-zasebno partnerstvo, in verjetno so se legitimno odločili, da je njihova
               prioriteta poslovno-športni center Stožice, ne pa, na primer, urejanje prometa v
               Ljubljani in ostali, socialni, kulturni in drugi projekti, ki jih je ničkoliko v
               Ljubljani. V redu, nobeden od opozicije in sklicateljev te izredne seje nima nič
               proti temu, je pač legitimna odločitev Ljubljančanov, da to želijo imeti in da bodo
               svoj javni denar v to dali. V redu, tudi to ni problem. Problem nastopi, ker se podre
               finančna konstrukcija za zasebni, komercialni del projekta, ko izstopi Delta iz
               prvotnega konzorcija Grep. Takrat nastane vrzel v višini krepko več kot 100 milijonov
               evrov, 150 milijonov evrov, če ne 200 milijonov evrov. Tudi investicija se v času
               izvajanja podraži. In takrat se mrzlično začne iskati denar namesto tega
               investitorja. In takrat, seveda, se komercialne banke, kjer država nima ključnega
               vpliva, tega vročega kostanja otepajo. Ne nazadnje ste lahko zasledili tudi citate
               zelo znanih slovenskih bančnikov, ki so na sedežu drugih, zasebnih bank. Torej, ko
               nihče na ekonomsko upravičenih osnovah ne želi financirati tega projekta, se pokliče
               državno banko, ki je prestreljena s politiko. Spomnimo se, kako ste kadrirali
               predsednika uprave Nove Ljubljanske banke, imenovali ste izvoljenega poslanca na to
               mesto in ga je torej politika pripeljala na čelo uprave NLB. In ga je politika
               razrešila z vodilnega mesta v NLB. In pripeljali ste drugega človeka na to mesto v
               Novi Ljubljanski banki. Namreč, ne pozabiti, politika imenuje večino v nadzorni svet
               in nadzorni svet potem postavlja uprava.</p>
               <p>Torej, ko se je začel vršiti pritisk na Novo Ljubljansko banko, češ, financirajte
               končno ta političen projekt - kajti, oprostite, ne mi reči, da izgradnja športnega in
               poslovnega središča Stožice ni političen projekt, to je političen projekt gospoda
               Jankovića in verjetno vladajoče koalicije -, torej, ko ste videli, da vam finančna
               konstrukcija stoji na trhlih nogah, se je poklicalo tiste, ki morajo pomagati, in to
               je državna banka. Če bi bila državna banka koalicijska banka, ne bi imel nič proti -
               plačajte in nosite posledice. Ker je pa državna banka banka vseh državljanov, vseh
               davkoplačevalcev, in hodi s predlogi tako v parlament kot še marsikam za
               dokapitalizacijo - mimogrede, na Komisiji za nadzor javnih financ je predsednik
               uprave Nove Ljubljanske banke povedal, da potrebujejo 100 in več milijonov
               dokapitalizacije. Torej, ko se pa ta banka po eni strani spogleduje s tveganimi
               naložbami, ki jih nihče drug ne želi, hkrati pa prosi davkoplačevalce, dajte denar za
               dokapitalizacijo, oprostite, spoštovani predsednik parlamenta, tu pa prihaja tudi
               pristojnost Državnega zbora. Če pa mislite, da ne prihaja, potem je pa zaradi takih
               razmišljanj, ki jih je bilo nekaj sto verjetno doslej v Evropi in svetu, prišlo do
               zloma gospodarstva, finančne krize in grškega scenarija. In če bo takih razmišljanj
               še več, bo takih zlomov še več in plačali bodo - veste, kdo? Ne mi tule, v
               parlamentu, mi ne bomo plačali, plačali bodo tisti ljudje, ki so najbolj ranljivi v
               državi, to so ljudje z najnižjimi plačami, ki že zdaj težko živijo in bodo morali
               kriti te zmote politike. Plačali bodo upokojenci in ne nazadnje tudi študentje, pa ne
               tisti študentje, ki so metali kocke. Tistih 99% študentov, ki ni metalo kock in tudi
               jajc ne. Torej želim vam povedati, da je še kako pomembno, da bi se končno zavedali,
               da je v parlamentu skrb za javne finance, za stabilnost javnih financ. Preprečili ste
               tudi, kasneje, obravnavo te točke na Komisiji za nadzor javnih financ, ker je bila
               večina oziroma pol pol je bilo glasovanje in ni bila izglasovana uvrstitev te točke
               na sejo dnevnega reda. Torej menim, da ste neopravičeno zavrgli in vrgli to razpravo
               iz te hiše.</p>
            </sp>
            <sp xml:id="SDZ5-Redna-17-2010-05-21.sp105">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospod Sajovic, ja, želite repliko?</p>
            </sp>
            <sp xml:id="SDZ5-Redna-17-2010-05-21.sp106">

               <speaker>MAG. BORUT SAJOVIC:</speaker>

               <p>Hvala lepa.</p>
               <p>Sem vesel, da me je poslanski kolega omenil, da lahko človek odgovori na kakšno
               vprašanje. In vesel sem, da se strinjamo, da podpiramo izgradnjo igrišč, da se
               strinjamo o tem, da se športni objekti finančno sami ne pokrivajo. Da boste to vašo
               trditev od začetka iz obrazložitve razumeli, je treba pogledati magnetograme vaših
               sodelavcev, eden od njih, pa ga nočem imenovati, je to vehementno zagovarjal v enem
               od prvih uvodnih nastopov. Ne morem se pa strinjati, da je projekt, ki je
               nacionalnega pomena, političen projekt. Če imamo reprezentanco, ki igra na svetovnem
               prvenstvu v Južni Afriki, in nima kje igrati, potem mislim, da je to vseslovenski
               problem. Zavedati se je treba tudi dejstva, da se je izgradnja štadiona začela v
               nekem drugem, drugačnem času, da je imela takrat široko finančno podporo, in da je
               izgradnja tega objekta danes tako daleč, da jo je preprosto treba zaključiti in
               objekt predati funkciji in namenu, za katerega je bil zgrajen. Hvala lepa.</p>
            </sp>
            <sp xml:id="SDZ5-Redna-17-2010-05-21.sp107">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Besedo ima gospod Kontič.</p>
            </sp>
            <sp xml:id="SDZ5-Redna-17-2010-05-21.sp108">

               <speaker>BOJAN KONTIČ:</speaker>

               <p>Hvala lepa, gospod podpredsednik.</p>
               <p>Ne bom govoril o tem, kje stadion je, kje stadion naj bi bil, kaj bi bilo
               najprimerneje. V Ljubljani so se pač odločili tako, kot so se odločili in spoštujem
               njihovo voljo. V uvodu, v imenu poslanske skupine sem naštel razloge, zakaj ni moč
               podpreti zahteve za razrešitev predsednika Državnega zbora. Kolegice in kolegi iz
               poslanske skupine so v svojih razpravah dopolnili to uvodno predstavitev, nanizali
               argumente proti, hkrati pa so se zagovorniki razrešitve predsednika Državnega zbora
               trudili prepričati nas, da imajo prav. Naj povem, da je razrešitev, ne bom povedal
               nič novega, da je razrešitev, predsednika Državnega zbora resna zadeva, ki bi se
               zgodila prvič v času parlamentarne demokracije v Sloveniji in ta razrešitev ne more
               temeljiti na argumentih, pa še te bi skoraj dali v navednice, ki so jih predlagatelji
               navedli. Tudi danes je šlo zgolj še za eno predstavo, na podlagi katere želite na
               koncu požeti aplavz. Dvomim, da ste bili danes v tem uspešni, dvomim pa tudi, da
               boste s tem zadovoljni, da se bo ta zgodba nadaljevala tudi v prihodnje.</p>
               <p>Glede vsebine, o kateri govorite in ste jo omenjali tudi v razpravi, kot razlog za
               to, da predsednik ni želel te vsebine, za katero vi mislite, da bi jo Državni zbor
               moral obravnavati, predsednik pa ugotavlja, da to ne sodi v pristojnost Državnega
               zbora, da bi pač zaradi tega razrešili predsednika. Želel pa sem povedati to, da je v
               ta namen imel namen razrešitve predsednika Državnega zbora, ampak k razjasnitvi zadev
               v zvezi z investitorstvom je bila ustanovljena preiskovalna komisija, ki ima vse
               možnosti, da ugotavlja tudi politično odgovornost in upam, da ste pri delu uspešni
               bolj, kot pri nizanju argumentov za razrešitev predsednika Državnega zbora.</p>
               <p>Torej, na podlagi razprav, ki smo jih danes slišali in najavljene zahteve po
               razrešitvi, argumentirane na dveh straneh dopisa, vam v imenu Poslanske skupine
               Socialnih demokratov, da nismo spremenili stališča, ki je bilo napovedano v uvodu k
               tej razpravi. Poslanke in poslanci Socialnih demokratov bomo soglasno zavrnili
               predlog za razrešitev predsednika Državnega zbora.</p>
               <p>Hvale lepa.</p>
            </sp>
            <sp xml:id="SDZ5-Redna-17-2010-05-21.sp109">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Besedo ima gospod predsednik dr. Gantar, izvolite.</p>
            </sp>
            <sp xml:id="SDZ5-Redna-17-2010-05-21.sp110">

               <speaker>DR. PAVEL GANTAR:</speaker>

               <p>Hvala lepa, gospod podpredsednik.</p>
               <p>Zdaj, ob zaključku komentarjev, naj vas že vnaprej razveselim, da ne bom porabil
               preostalih 29 minut, ki jih imam še na razpolago. Pa vendarle, na nekatere stvari
               moram odgovoriti, zato, ker sem pač spodoben človek, čeprav mi ne bi bilo treba.</p>
               <p>Prva stvar, ki je. Postavljeno mi je bilo vprašanje s strani poslanskega kolega in
               vodje Poslanske skupine SDS gospoda Tanka, na podlagi katerega člena Poslovnika sem
               zavrnil kar osem sej Državnega zbora. Najprej bom odgovoril na to, na kar se da
               odgovoriti. Seveda nisem zavrnil osmih sej Državnega zbora. Praktično in dejansko
               samo eno, in to je ta, zaradi česar sem obtožen. To je prva stvar.</p>
               <p>Druga stvar je ta, da se na to vprašanje ne da odgovoriti. Zakaj ne? Zato, ker je
               napačno vprašanje. Ta knjižica, Poslovnik Državnega zbora, ureja naše medsebojne
               razmere in procedure za zadeve, ki se obravnavajo v Državnem zboru. Če neka stvar ni
               v pristojnosti Državnega zbora, če o njej Državni zbor, tako kot sem omenil, ne more
               razpravljati, zato ker preprosto ni stvar, o kateri bi lahko Državni zbor
               razpravljal, potem ga ta Poslovnik ne obravnava, ampak obravnava nekaj drugega. Imamo
               Ustavo, imamo zakonodajo, imamo razmejitev med različnimi oblikami oblastmi in imamo
               razliko med javnimi in nejavnimi politikami in imamo pristojnosti, ki so točno
               določene na področjih javnih politik in reguliranja družbenih in drugih sfer
               družbenega življenja. In to je dejstvo. Tega poslovniško branje ne zna razumeti,
               razen če ne razume tega kot iransko diktaturo. Da pojasnim še enkrat, recimo, da
               kakšen naš kolega, recimo, da je to poslanec, ne vem, Jože Tanko, gre v banko, ker bi
               si zgradil novo hišo ali ne vem kaj, in zaprosi za kredit. In ker, recimo, to nekdo
               izve, ima zapriseženega nasprotnika nekje, zbere 23 podpisov in zahteva razpravo o
               tem kreditu, o tem najemu, banka je v delni državni lasti, ker je on nekoč bil, ne
               vem, v oblastni strukturi in obstajajo sumi, da je ta kredi in tako naprej nefer
               podeljen. Takšno sejo bi jaz gladko malo zavrnil. In isto gre v tem primeru. V tem
               primeru sedaj ne govorimo o športnem centru, ne govorimo o štadionu, ne govorimo o
               dvorani, ti dve sta zgrajeni. Govorimo o tem, da na preostalem zemljišču neka
               privatna firma želi izgraditi trgovski center in se zato pogaja, bojda, s konzorcijem
               bank za posojilo, s katerim bi to izgradila. In ta konzorcij bank bo temu, zaenkrat
               še ni, ustregel ali ne, če mene osebno vprašate, mislim, da je ta zadeva že končana
               po vaši zaslugi. Kajti, kot sem že prej rekel, denar je plašna ptica, sklicujem se na
               gospoda Arharja, in verjetno ne bo rinil v projekte, v katerih bo imel same politične
               težave, takšne in drugačne, mislim, da so svoj posel že opravili. Mogoče, upam, danes
               ne boste odstavili predsednika Državnega zbora, mogoče ne, upam in se oziroma na
               koalicijo in kolege iz Ljudske stranke. Vendar pa ste verjetno, bi rekel, ta projekt
               že prekinili v dobrem in predvsem v slabem. Toliko, da se ve, kaj je to. Temu se reče
               v politični sociologiji nelegitimna oblika izvajanja oblasti. Nelegitimna oblika
               oblasti. Prekršili ste se zoper legitimnost demokracije in izvajanja oblasti. To je
               zadeva, ki jo morate vzeti na sebe.</p>
               <p>Dr. Gorenak je povedal, da sem bil izvoljen z glasovi opozicije in res je, dobil bi
               jih 70, če ne bi manjkal eden od mojih kolegov, zavidljivi rezultat, na katerega sem
               bil ponosen in tudi vesel in me je tudi zadolžil. Ampak, zakaj sem dobil toliko
               glasov? Poznejši tok dogodkov, spoštovani kolegi iz SDS, nanaša se samo na SDS, na
               nobenega drugega, je pač pokazal, da mogoče ni bilo samo neko prepričanje v moj, ne
               vem, politični značaj ali karkoli, ampak da ste verjeli, da sem odprt, kar sem, in
               mehak človek. In da sem človek, ki je primeren za to, da se funkcionalizira ta
               položaj za vaše potrebe. Vseskozi sem imel ta občutek in direkten pritisk. Teh
               pritiskov je bilo na vsak način veliko. Naj govorim samo o proceduralnih predlogih in
               pritiskanju na sejah, ob pobudah in postopkih, ki jih je bilo nešteto, predvsem s
               strani vodij največje opozicijske poslanske skupine SDS, od katerih bi rekel, sem jih
               enkrat štel, na 10 so mogoče bili trije opravičeni in v skladu s poslovnikom, ampak
               to sem vseeno pustil, ker mislim, da nimam pravice vnaprej vedeti, razen izjemoma, ko
               je bilo povsem iz konteksta jasno, nimam pravice vnaprej vedeti, da bo ta zadeva
               zlorabljena. Če ni eksplicitnega konteksta s slabim namenom, jaz nimam pravice naprej
               vedeti, da bo nekdo zlorabil svoj glas, svoje besede in tako naprej. Tega se zelo
               močno držim. Na nek način sem večkrat pomislil, gospod Tanko, da ste ujetnik
               zgodovine, stola, na katerem sedite. Namreč, na tem stolu je nekoč, če se prav
               spomnim, večji del prejšnjega mandata sedel Martin Milan Cvikl. In, če ta duh tega
               stola, proceduralnih vprašanj uhaja, je mogoče treba narediti dodatno akcijo in temu
               odpomoči in mogoče rešiti kakšno mojo in tudi kakšno vašo zadrego, mogoče prihraniti
               minuto kakšnemu poslancu in poslanki. Če pa ni to problem, bova midva zdržala in
               zdržali bodo tudi ostali poslanci in poslanke.</p>
               <p>Skratka, če gremo nazaj k tem glasovom, ki ste mi jih dali in sem vam bil hvaležen za
               njih, moram reči, da so nekako zadolževali, da so nekako bili zadolžitev, bili v
               sporih, ki sem jih moral imeti z vami, ker v določenih stvari v postopkih mislim
               drugače, so bile neko določeno breme in na ta način danes moram reči, ko ne bom več
               imel teh vaših glasov, bo to breme padlo dol. Jaz se vam zahvaljujem, da mi teh
               glasov ne boste dali. Lažje mi bo, ampak povem vam tudi to, da se odnos, ki ga imam
               in za katerega upam, da je korekten, ne bo spremenil. Vedno in povsod bom spoštoval
               vašo voljo, bom spoštoval vaše predloge in dajal tisto možnost, ki jo opozicija mora
               imeti in mislim, da če pogledamo seje v celoti, ne moremo reči, da sem vas zapostavil
               in ne moremo reči, da nisem ravnal v duhu nevtralnosti in, lahko bi rekli, korektnega
               vodenja sej in omogočanje dela zboru. Večkrat sem omenil, da je mesto predsednika
               Državnega zbora ali vodenje Državnega zbora podobno delu nogometnega ali hokejskega
               ali ne vem kakšnega sodnika. Kadarkoli zapiskaš eni strani, se ta stran pritožuje,
               zakaj pa nam, tudi drugi so naredili napako, in tako naprej. S tem se je treba
               naučiti živeti in biti res dosleden in enako upoštevati ukrepe za vse. In to bom, če
               bom izbran, če bom potrjen, opravljal še naprej.</p>
               <p>Tudi jaz se danes res želim izogniti vprašanjem stadiona in vseh teh zadev, ampak
               vendar moram reči, da tudi mene moti, in to sem večkrat opazil, ta antiurbani,
               predvsem pa tudi antiljubljanski sentiment, ki veje iz teh razprav. Kot da naša mesta
               niso nič vredna, kot da vse, kar se dogaja v naših mestih, predvsem pa večjih mestih,
               med katere seveda štejem tudi Maribor, je pravzaprav v breme temu narodu in ljudje bi
               morali bolj trpeti ali kakorkoli drugače biti obravnavani kot vsi drugi. Ne moremo
               živeti s tem našim antiurbanim sentimentom tako dolgo in na takšen način. Mesta so
               središča inovacij, središča znanja, ki jih širijo tudi na podeželje in navzven. In če
               ne bomo imeli naših mest in če ne bomo znali poskrbeti tudi za naša mesta, recimo,
               problem javnega transporta - stadion je najmanjši problem v Ljubljani - javni
               transport v Ljubljani je prava zadeva. Javni promet, znotraj regionalni in
               medregionalni javni promet, je zadeva, o kateri bi pa morali razpravljati v Državnem
               zboru. In žal še nikoli zares nismo razpravljali o tem. Ne pa o neki investiciji, ki
               niti ni investicija in niti en sam evro državnega denarja ni šel notri, šel pa je
               občinski, jasno.</p>
               <p>Kar zadeva seveda številne druge očitke, bi jaz rekel naslednje. Zelo sem bil krut
               zaradi prošnje, ki mi jo je Poslanska skupina SDS poslala v zvezi z delom Odbora za
               delo, družino in socialne zadeve, da nisem omogočil zasedanja v tej veliki dvorani.
               Ta velika dvorana se ne uporablja za to. Uporablja se za druge podobne prireditve,
               vendar ne za seje delovnih teles. In moram vam reči, kolegica Jerajeva, upam, z
               ironijo, brez zamere, če že, tudi velika dvorana ne bi bila zadosti za vse tiste, ki
               so želeli prisostvovati tej seji. In če že, zakaj ne bi te seje sklicali na novem
               ljubljanskem stadionu v Stožicah. Mogoče bi tam pa vendarle zadovoljili vse potrebe.
               Hkrati pa smo vse zakonske in vse druge zadeve, ki smo jih dolžni v zvezi z
               javnostjo, seveda tudi uveljavili v Državnem zboru. Jaz bi rekel še to, ko je govoril
               kolega Vizjak o financiranju tveganih projektov, da so še kako predmet razprave v
               Državnem zboru. Seveda so, ampak na pravi način. Ne konkreten projekt, v katerem ena
               privatna firma najema ali pa bojda najema kredite za to, da zgradi nek komercialni
               objekt pri konzorciju bank in sploh ne vemo, ali jih bo dobila, najela, organizirala
               itn. Jaz sem vsakemu povedal, če bi naša ali pa katerakoli druga poslanska skupina
               postavila zahtevo za izredno sejo, v katerem bi, recimo, opredelila zadevo v imenu
               vladne politike v zvezi z ravnanjem bank v pretežni državni lasti pri tveganih
               kreditih, je takšna obravnava vsekakor možna. Vsekakor možna. Zaželena in tudi
               hotena. V tem ni problem. Problem sklepov je seveda ta, da jih je pač treba
               prilagoditi, če ne izpolnjujejo formalnih pogojev. Če pa so formalni pogoji
               izpolnjeni, se pač vsebinsko potem ti popravijo na sami seji odbora, če je ta
               sklicana. Tega ni bilo. Ta seja, ki je bila sklicana - in problem je komunikacija,
               res, v politiki in drugod - ta seja, ki je bila sklicana, preveč očitno, preveč
               neiskreno kaže, da se za to pobudo skriva nekaj drugega. Mi sociologi smo navajeni
               govoriti o manifestih in latentnih funkcijah. Manifestne funkcije so tiste, ki so
               vidne na prvi pogled, in latentne tiste, ki so zakrite, prikrite in delujejo v
               ozadju. Preveč ste razkrili to latentno funkcijo tega sklica s tem, da ste pravzaprav
               to uporabili kot zadevo o razpravi o Stožicah, Jankoviću, in se vključili v to
               zadevo. Ni človeka v Ljubljani in širše, ki ne bi verjel, da je to danes razprava o
               Jankoviću in ne o predsedniku Državnega zbora, in sem še dodatno užaljen, ker niti
               svoje točke ne morem imeti, kadar imam svojo točko. <stage>/Smeh v dvorani./</stage> Tako, da je ta
               zadeva jasna.</p>
               <p>Ampak jaz vseeno mislim, da končujem v bolj sproščenem slogu, da se danes nismo
               preveč skregali, ampak točno toliko kot je bilo potrebno ali malo več, jaz tega nisem
               potenciral. In vam podarjam 14 minut in 28 sekund za pozneje. Hvala lepa.</p>
            </sp>
            <sp xml:id="SDZ5-Redna-17-2010-05-21.sp111">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Besedo ima gospod Tanko.</p>
            </sp>
            <sp xml:id="SDZ5-Redna-17-2010-05-21.sp112">

               <speaker>JOŽE TANKO:</speaker>

               <p>Hvala lepa.</p>
               <p>Spoštovani predsednik Državnega zbora dr. Gantar!</p>
               <p>Mi se danes ne prepiramo. Danes govorimo o tem, ali je bila neka zadeva v skladu z
               določili, po katerih delamo, sklicana ali ni bila. Mnenja so različna. Ampak naše
               stališče je tako, da moramo ugotoviti, da smo za tako sejo izpolnili vse ustavne in
               poslovniške pogoje. O tem razpravljamo. Nas ne zanimajo te sociološke, psihološke in
               druge razlage. Tu je treba zadeve vzeti zelo tehnično. Pogledati je treba posamezne
               določbe in ugotoviti, ali so zadeve izpolnjene, in če so izpolnjene, se zadevo
               odredi. Če zahteve niso izpolnjene, se potem napiše, v skladu s tem in tem zahteve ni
               mogoče realizirati. Nič od tega, spoštovani predsednik Državnega zbora, razen da ste
               rekli, da ne boste sklicali seje v nobenem primeru, niste naredili. Niste napisali,
               po katerih določilih ste zadevo zavrnili.</p>
               <p>Tudi ne drži vaša trditev, da je to edina seja, ki je niste sklicali. 10. decembra
               2008 je bila prva, ki je niste sklicali. 4. marca 2009 je bila druga, ki je niste
               sklicali. 26. 11. 2009 dvakrat niste sklicali seje. Je bila sklicana, potem 21. 12.
               popravljeno in šele potem 6. januarja je bila seja sklicana. Se pravi, štirikrat.
               Tudi niste sklicali seje, o kateri govorimo, in to kar dvakrat. In še ene seje, ki
               smo jo zahtevali, nanaša pa se na domnevno zlorabo policije, tudi v drugem poskusu
               niste sklicali. Se pravi, osemkrat ste se odločili, da zadeve, ki jo je vložila
               opozicija v skladu z vsemi normalnimi zahtevami, poslovniškimi in ustavnimi, niste
               sklicali. Vsakič je šlo za obravnavo zadev, ki se nanašajo na vaše koalicijske
               partnerje, tako ali drugače, neposredno. In pravzaprav, če predsednik Državnega
               zbora, brez da s čimerkoli argumentira, na karkoli nasloni to svojo odločitev, to
               naredi, potem ne moremo tega obrazložiti drugače, kot da se je odločil, da bo s
               funkcije predsednika Državnega zbora politično zaščitil tiste, o katerih bi morali
               razpravljati. Pri teh razpravah je šlo za gospoda Golobiča. Rad bi vas opozoril, da
               še danes ni sklicana seja, na kateri bi razpravljali o domnevno spornih dejanjih pri
               uvedbi elektronizacije študentskih bonov. Tisti, na katerega smo naslovili zahtevo za
               sejo, na predsednika delovnega telesa, ki obravnava te zadeve v skladu s
               pristojnostmi, se je razglasil za nepristojnega. Ko smo na predsednika Državnega
               zbora naslovili, da naj potem v skladu s Poslovnikom Državnega zbora odredi pristojno
               matično delovno telo, pa predsednik Državnega zbora tega ni storil. Ta zadeva je
               odprta, spoštovani predsednik, od 28. oktobra 2009, 5. novembra smo vam to zahtevo
               naslovili, da dodelite/določite pristojno delovno telo, pa tudi še niste določili.
               Minilo je že 6 mesecev. Težko se v takšnih primerih izognemo razlagam, tem
               dobrodušnim razlagam, da ste pa vi ja storili vse, kar je v vaši moči, da bi
               obravnavali, da bi bili do opozicije benevolentni in da bi te zadeve obravnavali. Ni
               tako. Lahko vam naštejem še vrsto delovnih teles, pri katerih so bili veliki problemi
               s sklicem, ampak predsednik Državnega zbora je po funkciji zadolžen, da skrbi za
               pravilno zakonitost dela Državnega zbora. In tega ne dela. Ne dela do svojih
               koalicijskih partnerjev, ne zahteva tega od svojih koalicijskih predsednikov delovnih
               teles in tudi sam, neposredno, je v osmih primerih odločil, da zahteve za izredno
               sejo ne bo sklical. Jaz sem prej v razpravi dvakrat ali trikrat zaprosil predsednika
               Državnega zbora, da pove, katere določbe mu dajejo to arbitrarno pravico, da odloči,
               da nečesa ne bo sklical. Tudi zdaj v tej zaključni razpravi ni povedal na osnovi
               katerih določb, na osnovi katerih aktov, katerih določb ustave ali poslovnika ali
               česarkoli drugega lahko arbitrarno odloči kaj je pristojnost in kaj ni pristojnost
               Državnega zbora, da arbitrarno odloči, o čem poslanci smemo oziroma lahko govorimo in
               o čem ne smemo. Ni, spoštovani predsednik, takšnih določb, ki bi vam to pravico
               dajale. Ni jih. In lahko koalicija o tem govori, tako ali drugače čustveno, in te
               zadeve širi na neke druge zadeve, ampak govorimo o zelo konkretnih zadevah in tu bi
               moral predsednik Državnega zbora dati zelo konkretne odgovore. Zato, ker govorimo o
               tem, da je šlo za kršitve konkretnih določil. In če predsednik Državnega zbora v
               nobenem primeru noče sklicati razprave, ki ima res naslov Obravnava financiranja
               projekta Športnega parka Stožice s strani bank v občinski državni lasti, in potem mi
               s temi predlogi predlagamo, da bi Banka Slovenije, Vlada Republike Slovenije v okviru
               ustavnih in zakonskih določil poročali Državnemu zboru, potem se vprašamo, zakaj
               Banka Slovenije in Vlada Republike Slovenije ne smeta, se preprečuje, da bi v okviru
               ustavnih in zakonskih pooblastil poročali Državnemu zboru. S kakšno pravico
               predsednik Državnega zbora preprečuje Banki Slovenije ali Vladi Republike Slovenije,
               da poročata Državnemu zboru? Pravzaprav sta ena in druga institucija po ustavi in po
               področnih zakonih edino dolžni poročati Državnemu zboru. In to je predsednik
               Državnega zbora preprečil. Mislim, da je iz tega več kot očitno, da ni v Državnemu
               zboru dovoljeno govoriti o politikah, ni dovoljeno govoriti o stanju v tej državi in
               tako naprej.</p>
               <p>Kar zadeva projekt, o katerem govorimo, je projekt, ki nima zaključene finančne
               konstrukcije. Vsi tisti, ki kandidirate za kakršnakoli javna sredstva, ki ste župani,
               najbrž morate predložiti razpis, konkretno zaprto finančno konstrukcijo, predvideti
               vire financiranja. Tega v temu konkretnemu primeru ni, ampak se zgolj pojavi kakšna
               medijska zahteva, da država ni temu projektu namenila nobene pozornosti, niti
               kandidiral ni nihče za sredstva, ampak ni mu dala. In to je edini objekt, ki denarja
               ni dobil in zato bo treba nekaj na tem projektu storiti.</p>
               <p>Zdaj v skladu z Zakonom o glavnem mestu, ki določene stvari, omogoča je povsem jasno,
               da bo prišlo do dogovorov med posameznimi ministri ali pa celo s predsednikom Vlade,
               da se bo nekaj kar tako dodelilo za te projekte. Moram reči, da zelo skrbno in zelo
               zaskrbljeno spremljamo situacijo, ne samo na mednarodnem področju finančnem, ampak
               tudi na domačem. Nas mora skrbeti, spoštovani predsednik Državnega zbora, v kakšni
               kondiciji so tudi naše banke. Navsezadnje je bila v temu mandatu izvedena že dvakrat
               dokapitalizacija Nove Ljubljanske banke, mislim, da v višini okoli 400 milijonov
               evrov. In sedaj je na vrsti nova dokapitalizacija. Dokapitalizacija morda zaradi
               širitve na nove trge, ampak bolj verjetno zato, ker je ustreznost naložb slaba.
               Najbrž zato! Zato, ker se zadeve, ki so naložene, ki so posojene, ne vračajo na
               primeren način.</p>
               <p>Mnogo vas je tukaj govorilo tudi o tem, da v opoziciji pretiravamo s sklicevanjem
               izrednih sej. Rad bi vas spomnil, da smo vsaj dvakrat sklicali izredno sejo Državnega
               zbora zato, ker Vlada po našem mnenju ni ustrezno reagirala tudi pri teh finančnih
               zadevah. Predlagali smo svoje ukrepe, vi ste jih zavrnili. Po letu in pol sedaj
               predlagamo in to lahko tudi vi sami neposredno preverite, da se ti ukrepi vračajo. Ne
               tako kot smo mi predlagali, po skrajšanem ali rednem postopku, ampak po nujnih
               postopkih, po interventnih poteh. Zato, ker ste ugotovili, da so le potrebni za izhod
               iz krize. Vendar leto in pol je velika doba in ti ukrepi bodo najbrž tako, kot so
               pripravljeni sedaj, bolj blažev žegen in ne bodo delovali tako, kot bi morali
               delovati in prijeti.</p>
               <p>Potrebno je, da se tudi v teh težkih situacijah, v katerih je naša država, razpravlja
               tudi o teh zadevah. In jaz mislim da je nemogoče, da si kdorkoli v tej državi zatiska
               oči pred razmerami, v katere smo prišli in katere se bodo najbrž še poglobile. Če za
               Republiko Slovenijo, če za Državni zbor, če za Vlado ni primerna diskusija v Državnem
               zboru o investiciji, ki je največja v državi in ima trenutno po ocenah nepokritih
               zadev za okoli 200 milijonov evrov, potem se sprašujemo, o čem pa sploh lahko v
               Državnem zboru razpravljamo. Taka nepokrita investicija ima prav gotovo zelo velike
               posledice, tudi za stanje, ki zadeva likvidnostne zadeve v širšem okolju, tudi v
               Sloveniji navsezadnje. In razpravo o tem, ali bo ta plačilna disciplina funkcionirala
               ali ne ali se bodo nekatere zadeve plačevale ali ne, prav gotovo sodi tudi v ta
               okvir. Ne razumem, da predsednik Državnega zbora tako vehementno zavrača vsako resno
               razpravo o stanju na finančnem področju v Republiki Sloveniji ali pa tudi pokritosti
               posameznih investicij. Tudi ne razumem, zakaj je toliko teh vehementnih zadev, češ,
               spet, ponovno bomo razpravljali o arbitražnem sporazumu. Predsednik Državnega zbora,
               najbrž se boste spomnili, da takrat, ko je bila priložnost, da bi razpravljali o
               arbitražnem sporazumu in ko je bila želja za razpravo, je bila ta razprava
               preprečena, enkrat je bila zaprta seja Državnega zbora, drugič je bila na ne vem
               kakšen način določena minuta na poslanca za razpravo, minuta. Nikjer takšno pravilo
               ni določeno, celo za obrazložitev glasu ima poslanec dve minuti. To je bila razprava
               ne obrazložitev glasu. In sedaj, ko smo predlagali neko novo zahtevo za razpravo o
               tem, je tudi bilo zelo veliko teh pripomb glede tega, ampak po vsaki javni tribuni,
               po vsaki okrogli mizi, ki jo ima predsednik Vlade, pride demanti s strani Hraške, da
               to pa to ni bilo dogovorjeno. Prav zanima me, kaj je, recimo, predsednik Vlade
               razumel, ko je podpisoval ta sporazum, ga je prebral ali ga ni, je bil zraven, ko so
               se usklajevale, ali ni bil zraven. Vsakič nov demanti, da nekaj, o čemer govori
               predsednik Vlade in to trdi, da je to samo tako in nič drugače, se te zadeve
               demantirajo. Zato bi predlagal, da v izogib vsem nadaljnjim zapletom, kajti v
               primeru, da predsednik Državnega zbora na tej seji ne bo razrešen, je že iz njegove
               razprave več kot očitno, da se bo ta praksa nadaljevala. To je najbrž odraz neke nove
               politike, neke nove kulture, ki je prenesena in je prišla v Državni zbor. To, da
               uporabiš vse inštrumente, da se opoziciji, ki ima pravico, zapisano pravico, da lahko
               razpravlja in določene zadeve zahteva, da se to preprečuje na nek način, na način, ki
               ga predsednik Državnega zbora ne zna niti obrazložiti. Mislim, da bo takšna nova
               politika v tem Državnem zboru to državo veliko stala, zelo veliko stala, kajti, če ne
               moremo odgovoriti, če ne moremo dobiti odgovorov na vprašanja, ki jih postavljamo,
               potem bo najbrž ostalo veliko stvari, ki bodo zaprte, skrite in se bodo samo zgodile.
               Prišle bodo samo kot dejstvo. In delovati v takšnem času in takšnih razmerah je
               najbrž izredno težko. Tudi zato, ker se določene razprave preprečujejo, ker se
               določene zadeve ovirajo, tudi zato, ker se jih iz načelnih razlogov ne izglasuje - to
               je samo zato, ker so predlagane z napačne strani, pač Slovenija potuje po poti, ki
               smo jo videli pred dnevni objavljeno v enem od slovenskih strokovnih časopisov.
               Najbrž bi morali tudi v koaliciji biti plat zvona, in tudi koalicija bi morala
               zahtevati kakšno razpravo o stanju na kakšnem področju. To je zdaj nepomembno, kdo je
               žrtev kakšnega stola v Državnem zboru.</p>
               <p>V naši Poslanski skupini je na tem mestu včasih bil gospod Andrej Vizjak, in jaz
               lahko zagotovim, da nisem žrtev Andreja Vizjaka. Najbrž tudi ta Državni zbor ni žrtev
               gospoda Andreja Vizjaka in tistega, ki je zdaj na tem sedežu. Tudi s strani
               predsednika Državnega zbora bi pričakoval, da bo v svojem odgovoru uporabil argumente
               in tisto, za kar je bil zaprošen, da odgovori. Vsa tista vprašanja, za katera smo ga
               zaprosili da odgovori in zakaj se zadeva Stožice ne more uvrstiti na sejo Državnega
               zbora, so ostala neodgovorjena. Enega argumenta, ene podlage pri zavrnitvi teh zadev,
               predsednik Državnega zbora ni navedel. Tudi v vseh prejšnjih primerih, ko zadev ni
               sklical, ni navedel ničesar. Nobene podlagea, ampak: <q>"Jaz sem se tako odločil."</q> In to
               je tudi citat, ki ga je povedal na Kolegiju Državnega zbora. <q>"V nobenem primeru tega
               ne bom sklical, zato ker je to v nasprotju z mojimi načeli."</q> Ni bistveno, da je to v
               skladu z ustavno določbo, ni bistveno, da je to v skladu s poslovniško ureditvijo,
               bistveno je, da je takšno odločitev sprejel, da je to v neskladju z njegovimi načeli.
               Če pa Državni zbor, če je Državni zbor žrtev tako avtokratskega odločanja, takšnega
               načina vodenja, potem pa je treba v tej državi marsikaj spremeniti, marsikatero
               listino, marsikateri akt in marsikatero pravilo, po katerem dela Državni zbor. Če ima
               ena oseba v Državnem zboru, kjer nas sedi 90, tako močno, da si vzame tako moč,
               pravico odločanja o tem in tam, kjer je napisana vloga predsednika Državnega zbora,
               to ni nikjer navedeno, potem lahko govorimo o zlorabah. In predsednik Državnega zbora
               si je te zlorabe v tem mandatu velikokrat dovolil, velikokrat. Tu ni nobene
               ekskluzivne pravice ali arbitrarne pravice, po kateri bi predsednik Državnega zbora
               imel pravico reči, to gre na Državni zbor, to je tema Državnega zbora, to ni tema
               Državnega zbora. In če ima takšno arbitrarno moč, potem je treba spremeniti del
               državne ureditve.</p>
               <p>Kar zadeva predlog, ki smo ga dali, predlagam, da ga v Državnem zboru podprete, kajti
               sicer se bo ta slaba praksa, nezakonito delo, neposlovniško delo, kršitev ustave
               najbrž samo nadaljevala. Jaz mislim, da predsednik Državnega zbora najbrž ni oseba,
               ki se bo v kratkem času spremenil, da bi deloval drugače, ampak bo najbrž vse te
               svoje navade, ki jih ima v temu mandatu, ki so drugačne od prejšnjega mandata, ko je
               bil samo poslanec, nadaljevale in se bodo te zlorabe tudi v nedogled vlekle. To
               najbrž ne more biti neko dobro spričevalo Državnega zbora. To najbrž ne more prinesti
               dobrih določitev v Državnemu zboru. To najbrž sicer na nek način morda olajša
               nekoliko delo koaliciji vendar v nobenem primeru pa to koaliciji, ne more prinesti
               rezultatov. In da rezultatov ni se kaže pravzaprav z vsakim dnem bolj očitno. Zato
               predlagam, da podprete predlog za razrešitev predsednika Državnega zbora in da na to
               mesto predlagate nekoga, ki bo spoštoval Ustavo, ki bo spoštoval Poslovnik in druge
               zakone. Hvala lepa.</p>
            </sp>
            <sp xml:id="SDZ5-Redna-17-2010-05-21.sp113">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Vsi prijavljeni razpravljavci, ki ste to želeli, ste dobili besedo. Ker čas, določen
               za razpravo, še ni potekel, sprašujem, ali želi na podlagi prvega odstavka 71. člena
               Poslovnika zobra še kdo razpravljati? Prijava teče. Od vseh prijavljenih imate na
               razpolago vsak po eno minuto. <gap n="..."/><stage>/Oglašanje iz ozadja./</stage><gap n="..."/> Ste vsi za to, da ne
               razpravljamo? Prosim, naj dvigne roko, kdor je proti, da ne razpravljamo? V redu.
               Zaključujem razpravo in prehajamo na glasovanje.</p>
               <p>V skladu s 201. členom, v povezavi s tretjim odstavkom 199. člena Poslovnika
               Državnega zbora se o razrešitvi predsednika Državni zbor odloča s tajnim glasovanjem.
               V skladu s 92. člena Poslovnika Državnega zbora vodi tajno glasovanje komisija, ki jo
               sestavljajo predsedujoči ter štirje poslanci, ki jih izvoli zbor. Poslanske skupine
               so mi že posredovale predloge za člane komisije, ki vodijo glasovanje, to so gospod
               Anton Colarič, gospod Robert Hrovat, gospod Franci Kek in gospod Gvido Kres. Član te
               komisije sem tudi jaz kot predsedujoči. Pri delu komisije bo sodeloval namestnik
               generalne sekretarke gospod Matjaž Plevelj. Želi v zvezi s predlogom za sestavo
               komisije kdo besedo? Ne.</p>
               <p>Če ne, prehajamo na odločanje o sestavi komisije.</p>
               <p>Glasujemo. Navzočih je 67 poslank in poslancev, za je glasovalo 65 članov, proti
               nihče.</p>
               <p><stage>(Za je glasovalo 65.)</stage> <stage>(Proti nihče.)</stage></p>
               <p>Ugotavljam, da je komisija v predlagani sestavi izvoljena.</p>
               <p>V skladu s tretjim odstavkom 92. člena poslovnika Državnega zbora bo poslankam in
               poslancem glasovnica vročena tako, da pride vsak poslanec k mizi predsedujočega in
               pove svoje ime in priimek. Glasuje se tako, da se na glasovnici obkroži beseda <q>"za"</q>
               ali <q>"proti"</q>. V skladu s petim odstavkom 91. člena Poslovnika Državnega zbora je
               neizpolnjena glasovnica neveljavna. Neveljavna je tudi glasovnica, iz katere volja
               poslanke oziroma poslanca ni jasno razvidna. V skladu s 84. členom Ustave Republike
               Slovenije in prvim odstavkom 201. člena Poslovnika Državnega zbora bo predsednik
               razrešen, če bo za razrešitev glasovala večina vseh poslancev, to je 46 ali več.
               Glasovali bomo v dvorani v glasovalnih kabinah. Poslanke in poslanci bodo izpolnjene
               glasovnice oddali v glasovalno skrinjico, ki bo v dvorani na mizi ob kabinah za
               glasovanje.</p>
               <p>Prehajamo na izvedbo tajnega glasovanja. Poslance, ki mi boste pomagali pri
               glasovanju, prosim, da se takoj zglasite v sobi 217, kjer boste prevzeli volilni
               material. Glasovanje se bo pričelo ob 16.20 in bo trajalo do 16.35. Po končanem
               glasovanju prosim poslance, ki mi boste pomagali pri glasovanju, da se zberete v sobi
               217.</p>
               <p>Prekinjam to točko dnevnega reda in sejo zbora, ki jo bomo nadaljevali po končanem
               glasovanju, kot je bilo rečeno, ob 16. 45. Hvala.</p>
               <stage type="time">(Seja je bila prekinjena ob 16.14 in se je nadaljevala ob 16.45.)</stage>
            </sp>
            <sp xml:id="SDZ5-Redna-17-2010-05-21.sp114">

               <speaker>PODPREDSEDNIK MAG. VASJA KLAVORA:</speaker>

               <p>Spoštovane poslanke in poslanci! Prebral bom zapisnik o ugotovitvi izida glasovanja o
               razrešitvi predsednika Državnega zbora, gospoda dr. Pavla Gantarja.</p>
               <p>Glasovanje je bilo v prostorih Državnega zbora dne 21. maja 2010. Razdeljenih je bilo
               77 glasovnic, oddanih je bilo 77 glasovnih, neveljavni sta bili 2 glasovnici,
               veljavnih je bilo 75 glasovnic.</p>
               <p>Za razrešitev je glasovalo 28 poslancev, proti je glasovalo 47 poslancev.
               <stage>/Aplavz./</stage></p>
               <p>Ker za razrešitev ni glasovala večina poslancev, dr. Pavel Gantar ni bil razrešen s
               funkcije predsednika Državnega zbora.</p>
               <p>S tem zaključujem to točko dnevnega reda.</p>
               <p>Prehajamo na <title>19. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  SPORAZUMA MED VLADO REPUBLIKE SLOVENIJE IN ORGANIZACIJO ZA GOSPODARSKO SODELOVANJE
                  IN RAZVOJ O PRIVILEGIJIH, IMUNITETAH IN UGODNOSTIH, KI SE PODELJUJEJO
                  ORGANIZACIJI, TER IZMENJANIH PISEM.</title>
               </p>
               <p>Predlog zakona je v obravnavo Državnemu zboru predložila Vlada. Predlog zakona je kot
               matično delovno telo obravnaval Odbor za zunanjo politiko, ki je zboru pisno poročal.
               Prijavljenih k razpravi ni.</p>
               <p>Ker matično delovno telo v okviru druge obravnave ni sprejelo nobenega amandmaja,
               amandmajev na seji zbora ni mogoče vlagati, zato prehajamo na odločanje o predlogu
               zakona. Glasujemo. Glasovalo je 70 poslank in poslancev, za 65, proti 4.</p>
               <p><stage>(Za je glasovalo 65.)</stage> <stage>(Proti 4.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>20. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  PROTOKOLA ŠT. 12 H KONVENCIJI O VARSTVU ČLOVEKOVIH PRAVIC IN TEMELJNIH SVOBOŠČIN.</title>
               </p>
               <p>Predlog zakona je v obravnavo Državnemu zboru predložila Vlada. Predlog zakona je kot
               matično delovno telo obravnaval Odbor za zunanjo politiko, ki je zboru pisno poročal.
               Prijavljenih k razpravi ni.</p>
               <p>Ker matično delovno telo v okviru obravnave ni sprejelo nobenega amandmaja,
               amandmajev na seji zbora ni mogoče vlagati. Zato prehajamo na odločanje o predlogu
               zakona. Glasujemo. Glasovalo je 70 poslank in poslancev, za 65, proti 4.</p>
               <p>Za je glasovalo 65.) <stage>(Proti 4.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>21. TOČKO DNEVNEGA REDA,</title> to je na <title>OBRAVNAVO PREDLOGA ZAKONA
                  O RATIFIKACIJI SPORAZUMA O SODELOVANJU MED EVROPSKO SKUPNOSTJO IN NJENIMI DRŽAVAMI
                  ČLANICAMI TER KRALJEVINO MAROKO V ZVEZI S CIVILNIM GLOBALNIM SATELITSKIM
                  NAVIGACIJSKIM SISTEMOM.</title>
               </p>
               <p>Predlog zakona je v obravnavo Državnemu zboru predložila Vlada. Predlog zakona je
               obravnaval kot matično telo Odbor za zunanjo politiko, ki je zboru pisno poročal.
               Prijavljenih k razpravi ni. Ker matično delovno telo v okviru druge obravnave ni
               sprejelo nobenega amandmaja, amandmajev na seji zbora ni mogoče vlagati. Zato
               prehajamo na odločanje o predlogu zakona. Glasujemo. Navzočih je 70 poslank in
               poslancev, za je glasovalo 66, proti 4.</p>
               <p><stage>(Za je glasovalo 66.)</stage> <stage>(Proti 4.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>22. TOČKO DNEVNEGA REDA,</title> to je na <title>OBRAVNAVO PREDLOGA ZAKONA
                  O RATIFIKACIJI SPORAZUMA MED VLADO REPUBLIKE SLOVENIJE IN VLADO REPUBLIKE
                  KAZAHSTAN O MEDNARODNEM CESTNEM PREVOZU POTNIKOV IN BLAGA.</title>
               </p>
               <p>Predlog zakona je v obravnavo Državnemu zboru predložila Vlada. Predlog zakona je kot
               matično delovno telo obravnaval Odbor za zunanjo politiko, ki je zboru pisno poročal.
               Prijavljenih k razpravi ni. Ker matično delovno telo v okviru druge obravnave ni
               sprejelo nobenega amandmaja, amandmajev na seji zbora ni mogoče vlagati. Zato
               prehajamo na odločanje o predlogu zakona. Glasujemo. Navzočih je 69 poslank in
               poslancev, za je glasovalo 69, proti nihče.</p>
               <p><stage>(Za je glasovalo 69.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>24. TOČKO DNEVNEGA REDA,</title> to je na <title>MANDATNO-VOLILNE
                  ZADEVE.</title>
               </p>
               <p>Prehajamo na obravnavo predloga ministra za pravosodje za imenovanje predsednika
               Vrhovnega sodišča Republike Slovenije. Predlog sklepa je v obravnavo Državnemu zboru
               predložila Mandatno-volilna komisija. Za dopolnilno obrazložitev predloga dajem
               besedo ministru za pravosodje gospodu Alešu Zalarju. Izvolite.</p>
            </sp>
            <sp xml:id="SDZ5-Redna-17-2010-05-21.sp115">

               <speaker>ALEŠ ZALAR:</speaker>

               <p>Spoštovani gospod podpredsednik. Spoštovane gospe poslanke, spoštovani gospodje
               poslanci. Vrhovno sodišče je po naši ustavi najvišje sodišče v državi. Po zakonu o
               sodiščih ga vodi predsednik. Naše Vrhovno sodišče že tretji mesec nima predsednika,
               ki bi bil imenovan v skladu z zakonom za polni šestletni mandat. Predsednika sodišča
               nima zato, ker se prvi kandidacijski postopek na podlagi prvega razpisa ni zaključil
               zaradi umika kandidature s strani edinega kandidata, ki se je takrat prijavil. Temu
               je potem sledil drugi razpis, na katerega se je javil nov kandidat in njegovo
               kandidaturo sta obravnavala v skladu z zakonom Sodni svet in občna seja Vrhovnega
               sodišča. Po zakonu oba organa dajeta mnenje o tej kandidaturi. Občna seja Vrhovnega
               sodišča kandidata ni podprla, Sodni svet pa je podal pozitivno mnenje o temu
               kandidatu. Sodni svet je za razliko od občne seje svojo pozitivno mnenje tudi obsežno
               utemeljil. Občna seja Vrhovnega sodišča pa svojega mnenja ni utemeljila, sklicujoč se
               na določbo poslovnika o delu občne seje, ki takšne utemeljitve ne predvideva. Sam
               menim, da takšna ureditev sicer ne samo, da ni posrečena ampak zelo verjetno niti ni
               v skladu z zakonom in zato sem zaprosil občno sejo za predložitev razlogov zaradi
               katerih je občna seja odklonila podporo kandidatu. Vendar sem dobil odgovor začasne
               predsednice, da ostajajo vezani na določbo svojega poslovnika.</p>
               <p>Takšna situacija ministru za pravosodje kot predlagatelju seveda ne olajšuje
               odločitve, zlasti zato ne, ker po zakonu o sodiščih in tudi ob upoštevanju odločbe
               Ustavnega sodišča, ki je pred leti interpretiralo ta postopek in določbe, ki ga
               urejajo, minister mora presojati vsebinske razloge in se mora do njih tudi
               opredeliti. V situaciji, ko razlogov ni, se minister seveda do njih tudi ne more
               opredeliti in v temu pogledu predstavlja ta postopek z negativnim mnenjem občne seje
               Vrhovnega sodišča težavo, lahko bi celo rekli, da gre v določeni meri za invaliden
               postopek. Kot minister sem se tako lahko oprl samo na tisto, kar izhaja iz
               kandidature, to pa je kandidatov življenjepis, njegov program vodenja Vrhovnega
               sodišča in pa vse, kar izhaja iz obsežnega mnenja Sodnega sveta.</p>
               <p>Iz vseh teh podatkov kot minister za pravosodje sklepam, da gre za gre za kandidata,
               ki izpolnjuje vse formalne pogoje za to, da je imenovan na mesto predsednika
               Vrhovnega sodišča. Menim tudi, da je primeren kandidat. Ta ocena primernosti je
               utemeljena predvsem z ugotovitvami, ki izhajajo iz razgovora, ki sem ga imel s tem
               kandidatom, kajti zame kot ministra je posebej pomembno, da s predsednikom Vrhovnega
               sodišča lahko korektno sodelujem glede ključnih vprašanj, ki se nanašajo na
               pristojnosti ministrstva oziroma ministra na eni strani in Vrhovnega sodišča oziroma
               predsednika Vrhovnega sodišča na drugi strani.</p>
               <p>Na tej podlagi sem torej ocenil, da lahko predložim to kandidaturo v odločanje
               Državnemu zboru s predlogom, da ga Državni zbor imenuje. Meni je popolnoma jasno, da
               ker gre za postopek v Državnem zboru in ker je Državnemu zboru imanentno, da odloča
               politično, da se bo v tem postopku uporabljalo tudi politične kriterije, čeprav bi si
               želel, da se to ne zgodi. Vendar, dokler imamo tak postopek in dokler zakon o
               sodiščih ureja podeljevanje mandata predsedniku Vrhovnega sodišča v Državnem zboru,
               dotlej bo pač Državni zbor uporabil to presojo v tem okviru. Moj predlog torej je, da
               Državni zbor to presojo izvede in da kandidata imenuje. Hvala lepa.</p>
            </sp>
            <sp xml:id="SDZ5-Redna-17-2010-05-21.sp116">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Predlog je obravnavala Mandatno-volilna komisija kot matično delovno
               telo. Za predstavitev poročila komisije dajem besedo predsedniku, gospodu Dušanu
               Kumru.</p>
            </sp>
            <sp xml:id="SDZ5-Redna-17-2010-05-21.sp117">

               <speaker>DUŠAN KUMER:</speaker>

               <p>Hvala za besedo, gospod podpredsednik. Spoštovani minister, spoštovane kolegice in
               kolegi! Mandatno-volilna komisija je predlog ministra za pravosodje, da Državni zbor
               imenuje za predsednika Vrhovnega sodišča Republike Slovenije gospoda Marka Šorlija,
               vrhovnega sodnika svetnika na Vrhovnem sodišču Republike Slovenije obravnavala v
               pripravah na odločanje na seji Državnega zbora. Na seji komisije je minister Aleš
               Zalar predlog še dodatno obrazložil in sicer je opozoril na dejstvo, da predsednik
               Vrhovnega sodišča Republike Slovenije pri nas ni ustavna kategorija, torej tudi ni
               formalni predsednik tretje veje oblasti, toda na simbolni ravni gre vendarle za
               predsednika z najpomembnejšem položajem v tretji veji oblasti. Prvi razpis za to
               mesto ni bil uspešen, zato ker je kandidat med potekom postopka svojo kandidaturo
               umaknil. Na drugi razpis se je prijavil samo en kandidat in sicer gospod Marko Šorli.
               Sodni svet je sprejel pozitivno mnenje in podprl kandidata ter svoje mnenje tudi
               obrazložil. Občna seja Vrhovnega sodišča pa je oblikovala negativno mnenje, ki pa ni
               bilo obrazloženo, kljub kasnejšemu ministrovemu zaprosilu. Ta situacija je sicer
               nekoliko otežila odločanje ministru, ki je predlagatelj Državnemu zboru. Minister je
               opravil tudi razgovor s kandidatom in se je na podlagi zakonskih kriterijev in tega
               razgovora odločil, da Marka Šorlija predlaga za predsednika Vrhovnega sodišča.
               Razprava članov in članic v Mandatno-volilni komisiji se je osredotočila na podporo
               in nepodporo kandidaturi. Največja opozicijska stranka SDS je kandidaturo podprla,
               ker je po njeni oceni gospod Marko Šorli izkušen kandidat, aktivno vpet tako v
               dogajanje v domačem okolju kot v mednarodnem s sodelovanjem v nekaterih mednarodnih
               institucijah, kot je GRECO in še nekaterih drugih. Zanimiv pa je tudi njegov program,
               ki ga je predložil. Tudi v Slovenski ljudski stranki so kandidata podprli, prav tako
               v Liberalni demokraciji Slovenije, kjer so predlog ministra podprli z argumentom, da
               gre za državno tvorno odločitev. Dr. László Göncz je v imenu madžarske narodne
               skupnosti podprl kandidaturo z obrazložitvijo, da sta ga program kandidata in dodatna
               obrazložitev ministra prepričala v visoko raven strokovne kompetentnosti
               kandidata.</p>
               <p>V največji koalicijski stranki Socialnih demokratov so kandidaturi oporekali z
               argumentom, da je za kompetentno in odgovorno opravljanje te najvišje funkcije
               znotraj tretje veje oblasti pomemben odnos kolegov in kolegic na Vrhovnem sodišču.
               Zato je zelo pomembno sporočilo, da Marka Šorlija ne podpirajo njegovi kolegi in
               kolegice in so mu na občini seji izrekli nezaupnico, čeprav je do sedaj opravlja tudi
               funkcijo namestnika predsednika Vrhovnega sodišča. Zato kandidata, ki nima podpore
               svojih kolegic in kolegov ne morejo podpreti. Nepodpori se je pridružila tudi
               Poslanska skupina Zares z obrazložitvijo, da jih pri tem niso vodili dvomi o
               strokovnih referencah, temveč nepodpora sodelavcev na Vrhovnem sodišču, ki jih bo v
               bodoče naj vodil. Podobno obrazložitev nepodpori kandidata je izrekla tudi Poslanska
               skupina SNS.</p>
               <p>Z večino opredeljenih glasov, 8 za in 9 proti, tako ni bil podprt predlog, s katerim
               se za predsednika Vrhovnega sodišča Republike Slovenije za dobo šestih let imenuje
               Marko Šorli, vrhovni sodnik svetnik na Vrhovnem sodišču Republike Slovenije. Glede na
               navedeno Mandatno-volilna komisija predlaga Državnemu zboru, da odloči o predlogu
               sklepa o imenovanju Marka Šorlija, vrhovnega sodnika svetnika na Vrhovnem sodišču
               Republike Slovenije, za predsednika Vrhovnega sodišča Republike Slovenije.</p>
            </sp>
            <sp xml:id="SDZ5-Redna-17-2010-05-21.sp118">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima gospa Darja
               Lavtižar Bebler, v imenu Poslanske skupine Socialnih demokratov.</p>
            </sp>
            <sp xml:id="SDZ5-Redna-17-2010-05-21.sp119">

               <speaker>DARJA LAVTIŽAR BEBLER:</speaker>

               <p>Hvala za besedo, gospod podpredsednik. Spoštovane kolegice in kolegi! Spoštovani
               zbor!</p>
               <p>Danes je pred poslankami in poslanci zelo pomembna odločitev, in sicer da se
               opredelimo do predloga ministra za pravosodje, ki za mesto predsednika Vrhovnega
               sodišča Republike Slovenije predlaga kandidata vrhovnega sodnika svetnika gospoda
               Marka Šorlija. Po prvem neuspešnem javnem razpisu, za omenjeno mesto predsednika se
               je na ponovljenem razpisu, kot edini kandidat prijavil gospod Šorli. Minister za
               pravosodje je že na seji matičnega delovnega telesa podrobneje obrazložil svojo
               odločitev, sklicujoč se na sledeče: da predlagani kandidat izpolnjuje vse zakonsko
               predpisane pogoje za mesto predsednika Vrhovnega sodišča; da stanje, ko Vrhovno
               sodišče vodi začasna predsednica, ni dobro, saj naj bi zato lahko bilo ogroženo
               delovanje in notranja koordinacija sodnega sistema; da se je Sodni svet s svojim
               obrazloženim mnenjem pozitivno opredelil do kandidata medtem ko negativno mnenje
               občne seje Vrhovnega sodišča do predlaganega kandidata, ni bilo obrazloženo, zato se
               tudi minister z vzroki takšnega mnenja ni mogel seznaniti in se do njih opredeliti
               ter da je kot minister striktno vezan na objektivne zakonske kriterije in mu za
               razliko od poslank in poslancev ni dovoljeno v postopku odločanja vključevati
               političnih pomislekov oziroma premislekov, zato je edinega prijavljenega kandidata za
               mesto predsednika Vrhovnega sodišča moral predlagati Državnem zboru v potrditev.</p>
               <p>Poslanke in poslanci Socialnih demokratov spoštujemo navedene argumente ministra za
               pravosodje, vendar se z njimi v celoti ne moremo strinjati, zato bomo glasovali proti
               predlaganemu kandidatu. Na tem mestu želim poudariti, da smo tudi mi svojo odločitev
               temeljito pretehtali, zavedajoč se predvsem velike odgovornosti, ki nam jo pri tem
               nalaga Zakon o sodiščih. Prepričani smo, da bi bila izvolitev predlaganega kandidata
               na tako pomembno mesto zelo neodgovorna odločitev, če vemo, da kandidat ne uživa
               ustreznega zaupanja svojih sodniških kolegic in kolegov. Dejstvo je, da so kandidatu
               podporo odklonili sodnice in sodniki, ki na Vrhovnem sodišču zasedajo zelo pomembna
               sodniška mesta in opravljajo najodgovornejše naloge. V tej luči se nam porajajo
               številni pomisleki o tem, kako bi kandidat kot bodoči predsednik Vrhovnega sodišča
               sploh lahko izvajal svoj program oziroma cilje, ki si jih je v njem zastavil.</p>
               <p>V Poslanski skupini Socialnih demokratov se sicer strinjamo s pomisleki ministra, ki
               opozarja, da stanje, ko Vrhovno sodišče vodi začasna predsednica, ni dobro, vendar je
               obenem treba dodati, da bi bilo v tej luči še slabše stanje, če bi Vrhovnemu sodišču
               predsedoval nekdo, ki sploh ne uživa zaupanja in tudi ne ustrezne avtoritete med
               svojimi kolegicami in kolegi vrhovnimi sodnicami in vrhovnimi sodniki. Še manj nas
               prepriča izrazita skrb za konstituiranje in nemoteno delovanje Vrhovnega sodišča
               tistih, ki bi po drugi strani sami storili vse, da zrušijo najvišje državne
               institucije, kot sta predsednik republike in predsednik Državnega zbora Republike
               Slovenije.</p>
               <p>V Poslanski skupini Socialnih demokratov zato ne želimo sprejeti odgovornosti za
               imenovanja kandidata na mesto predsednika Vrhovnega sodišča, ki ne uživa zaupanja
               svojih kolegic in kolegov. Zaupanje pa po našem prepričanju predstavlja temelj
               oziroma predpogoj za vsakršno uspešno sodelovanje. Ker tega zaupanja ni, tudi naše
               podpore ne more biti. Hvala lepa.</p>
            </sp>
            <sp xml:id="SDZ5-Redna-17-2010-05-21.sp120">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Jože Tanko v imenu Poslanske skupine SDS.</p>
            </sp>
            <sp xml:id="SDZ5-Redna-17-2010-05-21.sp121">

               <speaker>JOŽE TANKO:</speaker>

               <p>Hvala lepa za besedo.</p>
               <p>V poslanski skupini bomo podprli predlog ministra, v katerem predlaga, da se Marko
               Šorli imenuje za predsednika Vrhovnega sodišča Republike Slovenije. Kandidat je naše
               poslance prepričal s svojimi izkušnjami, saj je minister v obrazložitvi navedel, da
               je njegov kandidat že štirinajst let sodnik Vrhovnega sodišča, da je član izpitne
               komisije za državne pravniške izpite, da je bil član več delovnih skupin, ki so
               pripravljale rešitve s področja pravosodja, ter da je član nekaj mednarodnih
               projektov. Med drugim član Evropske komisije za učinkovita sodstva na evropski in
               regionalni ravni, pa tudi član ocenjevalne skupine GRECO, to je institucije, ki se
               ukvarja s korupcijo. Kandidat je pripravil tudi zanimiv program za izboljšanje dela
               Vrhovnega sodišča, v katerem je določil cilje in prioritete. Kandidat je pridobil
               obrazloženo podporo Sodnega sveta v katerem je zapisano, da je kandidat vrhunski
               strokovnjak s področja kaznovalnega prava ter da ima bogate predavateljske izkušnje
               ter bogato publicistično dejavnost. Občna seja Vrhovnega sodišča kandidata sicer ni
               podprla, ni bilo pa priložene nobene obrazložitve oziroma argumentacije za takšno
               odločitev.</p>
               <p>Seveda nas ne moti, da je kandidat sodeloval v sedemčlanskem senatu, ki je leta 2004
               oprostil poslanca Ruparja. Žal je to nekatere poslanske skupine tako zmotilo, da so
               mu tudi zaradi tega javno odrekli podporo, saj je za njih nesprejemljivo, če je
               slučajno kdo iz nasprotnega političnega pola v kakšnem sodnem postopku oproščen.
               Takšno stališče lahko razumemo tudi kot maščevanje.</p>
               <p>Najbrž pa je pravi razlog za premajhno podporo kandidatu sodba Vrhovnega sodišča iz
               leta 2002, v kateri je zapisano naslednje: <q>"Omenjeno interno poročilo je zgodovinski
               dokument, ki je nastal v nekdanji jugoslovanski tajni policiji, znani pod imenom
               Udba."</q> Danes je znano, da se je ta služba ukvarjala ne le z obveščevalnimi nalogami,
               ampak tudi sama organizirala razne kriminalne aktivnosti, jih načrtno izzivala, pa
               tudi konstruirala obstoj kaznivih dejanj in odgovornost zanje. V ta namen je tudi
               falsificirala, fabricirala in podtikala obremenilne dokaze. Žrtve take dejavnosti,
               praviloma politični nasprotnik, ali drugače misleči, v obdobju takratnega režima niso
               imeli možnosti razkritja konstruktov Udbe in rehabilitacije. Objava dokumenta tajne
               službe Udbe je bila zato v danem primeru v javnem interesu, saj predstavlja razkritje
               dela zgodovinskega dogajanja, ki sega tudi še v današnji čas, pa do danes še ni bilo
               v celoti in nepristransko raziskano in ovrednoteno, neodvisno od vladajoče ideologije
               prejšnjega režima. Ta sodba, ta del sodbe je najbrž glavni naglavni greh kandidata
               Šorlija.</p>
               <p>Čeprav je Vrhovno sodišče že več mesecev brez kompetentnega vodstva, da ga vodi v.d.,
               se bo najbrž zgodilo, da se bo stanje vleklo še več mesecev, ampak mislim, da bi
               koalicija že morala poskrbeti, da bi ministrov kandidat, neformalno je to vladni
               kandidat, dobil podporo na glasovanju. Mi bomo kandidata podprli. Hvala lepa.</p>
            </sp>
            <sp xml:id="SDZ5-Redna-17-2010-05-21.sp122">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Besedo ima gospod Jakob Presečnik v imenu Poslanske skupine SLS.</p>
            </sp>
            <sp xml:id="SDZ5-Redna-17-2010-05-21.sp123">

               <speaker>JAKOB PRESEČNIK:</speaker>

               <p>Hvala lepa za besedo, gospod podpredsednik. Spoštovani gospod minister, kolegice in
               kolegi. Poslanska skupina Slovenske ljudske stranke bo podprla imenovanje predsednika
               Vrhovnega sodišča Republike Slovenije gospoda Marka Šorlija, vrhovnega sodnika
               svetnika.</p>
               <p>Razlogov za to je več. Prvič, Vrhovno sodišče je že predolgo brez predsednika s
               polnima mandatom, kar ni dobro za funkcioniranje sodne veje oblasti. Drugič,
               reference gospoda Marka Šorlija so garancije za to, da bo funkcijo opravljal
               strokovno korektno in z razvojno vizijo v prid razvoja sodniške stroke. Tretjič,
               občna seja Vrhovnega sodišča sicer ni podprla kandidature gospoda Šorlija. V skladu s
               poslovnikom občne seje sicer niso znani razlogi za takšno odločitev, vendar ti
               razlogi zagotovo niso bili tako močni, da, četrtič, Sodni svet ne bi podal izrazito
               pozitivnega mnenja z obrazložitvijo, da je gospod Marko Šorli vrhunski strokovnjak na
               področju kaznovalnega prava, z bogatimi predavateljskimi izkušnjami in obsežno
               publicistično dejavnostjo ter s poudarjenimi delovnimi sposobnostmi, kar je dalo
               ministru za pravosodje jasen signal za odločitev o predlogu, ki ga je podal Državnemu
               zboru.</p>
               <p>Vse to so razlogi, zaradi katerih bomo poslanci Poslanske skupine Slovenske ljudske
               stranke podprli kandidaturo gospoda Marka Šorlija za predsednika Vrhovnega sodišča
               Republike Slovenije. Hvala lepa.</p>
            </sp>
            <sp xml:id="SDZ5-Redna-17-2010-05-21.sp124">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospod mag. Borut Sajovic v imenu Poslanskega kluba LDS.</p>
            </sp>
            <sp xml:id="SDZ5-Redna-17-2010-05-21.sp125">

               <speaker>MAG. BORUT SAJOVIC:</speaker>

               <p>Hvala lepa, gospod predsedujoči, za besedo. Lep pozdrav gospodu ministru!</p>
               <p>Stališče Poslanskega kluba Liberalne demokracije je naslednje.</p>
               <p>Minister za pravosodje je v Državni zbor posredoval predlog za imenovanje predsednika
               Vrhovnega sodišča Republike Slovenije. Na javni poziv sodnikom k vložitvi kandidatur
               za prosto mesto predsednika Vrhovnega sodišča Republike Slovenije se je prijavil
               zgolj en kandidat, in to je vrhovni sodnik svetnik, gospod Marko Šorli, o katerem
               danes odločamo.</p>
               <p>V Poslanskem klubu LDS smo se odločili, da bomo predlaganemu kandidatu izrekli
               podporo. Ocenjujemo namreč, da trenutna situacija, ko je Vrhovno sodišče že več
               mesecev brez predsednika, ni dobra. S tem pa ne odrekamo dobrega in zglednega dela
               trenutne začasne predsednice Vrhovnega sodišča. Zavedati se je pa tudi treba, da je
               Vrhovno sodišče najvišja institucija sodne veje oblasti, ki ustvarja sodno prakso, še
               kako pomembno za izpolnjevanje ustavnega načela enakosti vseh pred zakonom. Danes je
               odgovornost na Državnem zboru, da najvišja institucija tretje veje oblasti dobi
               svojega predsednika, torej, da podpremo kandidata. Ne glede na to, da vrhovni sodniki
               na občni seji niso potrdili kandidature Marka Šorlija, kajti vsebina njihovega
               negativnega mnenja nam, žal, ni poznana, je to kandidat, ki se je pripravljen lotiti
               izzivov, ki jih prinaša vodenje najvišjega sodišča v državi.</p>
               <p>V poslanskem klubu smo mnenja, da si težko privoščimo, da je najvišje sodišče v
               državi brez šefa, zato še enkrat ponavljam, da bomo kandidata podprli.</p>
            </sp>
            <sp xml:id="SDZ5-Redna-17-2010-05-21.sp126">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Končali smo predstavitev stališč poslanskih skupin.</p>
               <p>Sledi razprava poslank in poslancev o predlogu. Besedo ima gospod Zvonko Černač. </p>
            </sp>
            <sp xml:id="SDZ5-Redna-17-2010-05-21.sp127">

               <speaker>ZVONKO ČERNAČ:</speaker>

               <p>Spoštovane kolegice in kolegi! Glede na to, kar smo slišali, ni razlogov za
               nasprotovanje podpori kandidata za predsednika Vrhovnega sodišča. Kandidat izpolnjuje
               vse zakonske pogoje. Dobil je pozitivno mnenje Sodnega sveta, ki je tudi obrazloženo,
               in negativno mnenje občne seje, ki ni obrazloženo, kar je na nek način tudi
               zaskrbljujoče, saj vzbuja dvom o tem, ali gre za mnenje, ki je strokovne narave, ali
               gre mogoče za politično mnenje. Sodni svet je organ, ki ga določa 131. člen Ustave in
               od 11 članov ga sestavlja 6 sodnikov. Tako da ni mogoče govoriti o tem, da kandidat
               nima podpore sodniških kolegov.</p>
               <p>Vrhovno sodišče je že nekaj časa brez predsednika. Kandidat, ki se je prijavil, je
               umaknil kandidaturo. Ta edini kandidat, ki je ostal in ki bi zapolnil po nekaj
               mesecih to vrzel, pa očitno politično ni primeren. Smo v letu 2010, ne leta 1985 ali
               1958 in danes tisti, ki boste glasovali proti tej kandidaturi, boste politično
               lustrirali kandidata za predsednika Vrhovnega sodišča zaradi tega, ker je v nekem
               konkretnem primeru sodil drugače, kot vi menite, da bi bilo prav, da bi sodil. To je
               tipičen primer politične lustracije, ki v ta parlament v letu 2010 ne sodi in nas
               zelo daleč oddaljuje od normalnih demokratičnih parlamentov v ostalih državah.
               Mnenje, razmišljanje, ki ni kompatibilno z mnenji nekaterih drugih, ob tem, da
               kandidat izpolnjuje strokovne pogoje, ne more biti temelj za nasprotovanje kandidatu.
               Očitno v tej državi prehajamo v stanje, glede na vse ostalo, kar se dogaja, ko bo
               treba biti ne samo politično kompatibilen s tistimi, ki ocenjujete, da je oblast del
               volilnega plena, pač pa glede na zadnje dogodke prihajamo v stanje, ko bo za najvišja
               mesta v tej državi treba imeti v žepu udbovsko izkaznico. Tako daleč smo, gospe in
               gospodje. In s tem dokazujete nespoštovanje do te države, do te mlade demokracije,
               tudi z nekaterimi drugi ravnanji, ki se dogajajo v Državnem zboru, tudi tista, ko si
               predsednik Državnega zbora, ki je prvi med enakimi, dovoli nespoštovati izrecen
               določbe ustave, ki je nedvoumna in jasna.</p>
               <p>Mislim, da boste zelo težko našli kakšen drug razlog kot ta, ki govori o tem, da je
               treba tiste, ki mislijo z lastno glavo, če niso kompatibilni z vami, lustrirati. In
               če boste glasovali proti, kar ste napovedali, da boste storili, boste s tem nedvoumno
               potrdili, da je v parlamentu, v slovenskem parlamentu leta 2009 bila uveljavljena
               politična lustracija nekoga zaradi njegovega mnenja v konkretni zadevi, v kateri je
               sodil, in s tem boste dodali še en madež več mladi slovenski parlamentarni
               demokraciji.</p>
            </sp>
            <sp xml:id="SDZ5-Redna-17-2010-05-21.sp128">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod dr. Vinko Gorenak.</p>
            </sp>
            <sp xml:id="SDZ5-Redna-17-2010-05-21.sp129">

               <speaker>DR. VINKO GORENAK:</speaker>

               <p>Hvala lepa. Imam občutek, da nisem čisto na pravem mestu, glede na to, da imam namen
               glasovati, tako kot bo glasovala LDS, kar se redko zgodi in tako kot predlaga
               minister, pa vendarle naj rečem nekaj.</p>
               <p>Glejte, sodna veja oblasti po našem mnenju že dolgo, dolgo ne funkcionira ali pa ne
               funkcionira tako dobro, kot bi morala funkcionirati. Jaz si z gospodom Šorlijem, ki
               je, kot je iz javnosti znano, star 64 let, pravzaprav niti ne obetam, da bi lahko v
               obdobju, ki prihaja, potegnil sodno vejo oblasti iz brezna, kjer je. Ampak to ni kriv
               on, za to vidim dva objektivna razloga. V sodni veji oblasti so potrebne, da rečem v
               narekovaju, da ne bom narobe razumljen, <q>"revolucionarne spremembe"</q>. Take spremembe pa
               delajo ljudje tam okoli 30 let stari, kakršni so živeli leta 1991, ko se je Slovenija
               osamosvajala. Tu ne vidim kakšnih dobrih obetov, ampak ni to glavni razlog. Glavni
               razlog je v tem, da je sodna veja oblasti potrebna temeljitih ustavnih sprememb in
               šele potem lahko govorimo o tem, da bo ta veja oblasti funkcionirala.</p>
               <p>Pa vendarle, zbiral sem podatke in se trudil, da bi prišel do podatkov, kaj se
               pravzaprav dogaja in kako je to sedaj mogoče, da največja koalicijska stranka in
               druga največja odpoveduje podporo ministru in mu nasprotuje. Kar nekaj namigov je
               bilo, da je to bilo namenoma tako predlagano, pa vendarle dodatna preverjanja so me
               prepričala v to, da imate korekten namen, gospod minister, ne vem pač vsega - veste,
               kaj se je dogajalo. Vi ste sami povedali, da je Sodni svet to podprl oziroma da obča
               seja Vrhovnega sodišča tega ni podprla. Ne morem javno govoriti o vsem, kar mi je
               uspelo v tem času preveriti in prebrati, zato vam bom povedal zgolj v prispodobi in
               boste razumeli, kaj sem vam povedal v prispodobi.</p>
               <p>Obča seja je rekla: ne, to ni primeren kandidat in tega ni obrazložila. Če to malo
               preneseva kam drugam, v kakšno sodbo, bi tudi lahko rekli: 20 let zapora, ne bomo pa
               povedali, zakaj. Čudno obnašanje ljudi, ki so sodelovali na občni seji, vendar
               pravzaprav brez vaše vednosti, to pa je ta del prispodobe, in mimo vas, je v to sobo
               vdrl duh. Ta duh je bil taka megla, rdeče barve - veste, gospod minister -, in ti
               ljudje so pravzaprav sprejeli neko odločitev, ki nima prave podlage v realnih
               dejstvih, ki nima poštene podlage, ki nima korektne podlage za gospoda Šorlija. Rekli
               so vam ne, niso pa povedali, zakaj. To je nekorektno od njih, skrajno nekorektno.
               Spremenite zakon ali kaj je treba spremeniti, da se kaj takšnega ne bi več dogajalo.
               To je nekorektno do vas in do vseh ostalih. Ampak ti ljudje so bili, včasih so rekli
               indoktrinirani, s to meglo. Ta zadeva se odraža tudi tukaj.</p>
               <p>Danes smo poslušali gospo Beblerjevo in je razložila, kako ne morejo podpirati, to in
               ono, ker pač nima podpore obče seje Vrhovnega sodišča. Temu se reče diverzija, gospod
               minister. Diverzijo so vam naredili. Na Mandatno-volilni komisiji, prehajam k
               najbistvenejšemu delu mojega prispevka, pa je bilo rečeno takole: <q>"Ne, ta gospod
               Šorli je leta X oprostil gospoda Ruparja."</q> Gospe in gospodje, po tem kriteriju v tej
               dvorani ne more nikoli biti izvoljen predsednik Vrhovnega sodišča. Nikoli! Če je
               gospod Šorli karkoli delal v življenju, in jaz mu verjamem, da je delal, in če je
               vsake tri dni sprejel eno sodbe, je obsodil 2.400 ljudi, namreč bil je kazenski
               sodnik. In če je obsodil 1.200 levih in 1.200 desnih, potem po tem kriteriju ne bomo
               nikoli prišli do predsednika Vrhovnega sodišča. Dajte se, za boga, zamisliti!</p>
               <p>Torej, z odločitvijo, da on ne bo podprt, pošiljamo zelo jasno sporočilo: naš je
               lahko podprt in nihče drug. Torej tisti, ki je v življenju sodil samo desno. Tisti,
               ki je pa obsodil enega levega, pa ne more biti podprt. To je vaše sporočilo!
               Zamislite si nad takim ravnanjem. Hvala lepa.</p>
            </sp>
            <sp xml:id="SDZ5-Redna-17-2010-05-21.sp130">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospa Alenka Jeraj.</p>
            </sp>
            <sp xml:id="SDZ5-Redna-17-2010-05-21.sp131">

               <speaker>ALENKA JERAJ:</speaker>

               <p>Hvala za besedo. Torej imeli smo že primere, ko je bil objavljen kakšen razpis, ko se
               je nekdo nekaj prijavil. Ljudje pač take odločitve ponavadi temeljito premislijo,
               ocenijo, ali so sposobni za tisto mesto, na katero se javljajo, ali imajo dovolj
               strokovne preteklosti nekih izkušenj iz preteklosti, na koncu se pa tak razpis
               razveljavi. Spomnimo se razpisa ministrice Kresalove, ko smo imenovali prvega
               policista v državi, najprej razveljavila razpis svojega predhodnika ministra Mateja,
               potem je razveljavila tudi svoj razpis in podobne primere smo imeli z veleposlaniki.
               Ljudje so se prijavili, odločili za neko zelo življenjsko odločitev, potem pa nekdo
               te njihove odločitve ni potrdil iz, po navadi, političnih razlogov. Govorimo po
               navadi o ljudeh, ki imajo izkušnje, ki so že nekaj v svojem življenju naredili, po
               navadi jim nimamo strokovno česa očitati, imajo brezhibno kariero, bi lahko rekli,
               potem pa ne dobijo glasu ali tukaj ali s strani, recimo, predsednika republike iz
               nekih političnih razlogov. To je zelo nekorektno, to je zelo nepošteno do teh ljudi,
               ki jih sicer radi označujemo kot strokovne, kadar nam to odgovarja, ki jih radi
               postavljamo kot vzor ali pa jih citiramo, kadar se o kakšni stvari pogovarjamo.
               Takrat, ko pa bi morali zanje glasovati, imamo ali pa imate nekateri težave.</p>
               <p>Gospod Šorli se je prijavil na razpis oziroma kot kandidat ni dobil podpore s strani
               svojih kolegov vrhovnih sodnikov. Očitno ima neko vizijo in ve, kako bi moralo
               Vrhovno sodišče delovati. Ima vizijo, ima predloge, ima ideje in ponavadi se za
               kandidaturo odloči tisti, ki to ima. Torej, ki pozna sistem, ki ve, kaj v sistemu ne
               funkcionira, in ima tudi idejo, kaj bi bilo treba narediti, da bi stvari
               funkcionirale bolje. In meni ta podpora s strani vrhovnih sodnikov pove nekaj
               drugega. Če ima kdo boljši predlog, bi se verjetno tudi sam prijavil - če ima boljši
               program - in bi kandidiral in morda bil izbran na to funkcijo. Zame je merodajno to,
               da je dobil podporo Sodnega sveta in najbrž ni slučajno, da se v razpravi odpira
               razprava o tem, da je pač nekoč bil v nekem senatu, ki je nekega poslanca oprostil in
               tako naprej. Očitno imajo nekateri s tem težavo, še večjo, očitno, tudi s tem, da je
               bil gospod Šorli tisti, ki je označil ali povedal nekaj o Udbi, o zločinski
               organizaciji, tajni službi, in najbrž tisti, ki živimo v tej državi ali smo v tem
               parlamentu, bi morali imeti razčiščene pojme, ali je bila to demokratična združba ali
               pač ne, ampak očitno o tem nimamo enotnega mnenja. Zato je za ene problem, eni to
               razumemo, drugi pa podpirajo odločitve in odlikovanja ljudem, ki so te službe
               vodili.</p>
               <p>Jaz bom seveda kandidaturo podprla in mislim, da bi bilo prav, da danes v parlamentu
               gospod Šorli dobi podporo.</p>
            </sp>
            <sp xml:id="SDZ5-Redna-17-2010-05-21.sp132">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod mag. Borut Sajovic.</p>
            </sp>
            <sp xml:id="SDZ5-Redna-17-2010-05-21.sp133">

               <speaker>MAG. BORUT SAJOVIC:</speaker>

               <p>Hvala lepa za besedo. Pozdrav gospodu ministru.</p>
               <p>V tej današnji razpravi smo slišali, da pravosodni sistem ne deluje tako, kot bi si
               želeli, da je minister, ki je danes na funkciji, podedoval očitno slabo dediščino, da
               pa se priznava in ceni njegov trud za izboljšanje razmer na sodiščih. In zato bo tudi
               moj glas podpore šel izključno z enim samim sporočilom, da je slabo, če je neodvisna
               veja oblasti brez glave. In zato to potezo podpiram, kajti prepričan sem, da bo
               sodišče delovalo bolje in enotneje.</p>
               <p>V LDS-u tudi dokazujemo, da odločb sodišča ne komentiramo, pač pa jih preprosto
               spoštujemo. In tudi v tem primeru bomo dokazali, da s posameznimi odločitvami nimamo
               nobenih težav, nobenih zamer, je pa seveda bistvo vsake kazni in sodbe o tem, ali je
               dosegla svoj namen. Če je, recimo, nekdo, ki je bil oproščen, bil potem trikrat
               pravnomočno obsojen za skupno 43 kaznivih dejanj, podkupovanje, poneverba listin,
               grožnje, potem je pa lahko v glavi posameznika problem, če je recimo nekdo, ki ima
               potrdilo, da je pravno zmotljiv, v času arbitražnega sporazuma, ki je pravni akt,
               predavatelj strankarski javnosti, kaj je prav in kaj ne, potem imam tudi težavo. Če
               pa se nam na sodiščih dogaja tudi to, da od prve do druge stopnje izginejo pritožbe
               tožilstva, tudi strank v postopku, potem je prav, da je vrh sodišča zaseden in da
               minister in ta država naredita red.</p>
               <p>Hvala lepa.</p>
            </sp>
            <sp xml:id="SDZ5-Redna-17-2010-05-21.sp134">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Jože Tanko.</p>
            </sp>
            <sp xml:id="SDZ5-Redna-17-2010-05-21.sp135">

               <speaker>JOŽE TANKO:</speaker>

               <p>Hvala lepa za besedo.</p>
               <p>Moram reči, da je po sedanjih razpravah kar nekakšno nelagodje v Državnem zboru, vsaj
               v delu političnega prostora. Glede na to, da na program, ki je pravzaprav ključna
               zadeva vsakega kandidata, v razpravi ni bilo nobenih pripomb, bi človek pričakoval,
               da bo ta kandidat izvoljen hitro, enostavno, brez težav, brez pomislekov. Vendar
               očitno za vodenje Vrhovnega sodišča program ni dovolj. Reference, domače in
               mednarodne, niso dovolj, temveč so potrebni še nekateri drugi razlogi.</p>
               <p>Moram reči, da sem bil na Mandatno-volilni komisiji izredno presenečen, ko je bil
               eden temeljnih argumentov kolegice Darje Lavtižar Bebler, ko je govorila v imenu
               poslanske skupine, in je rekla, <q>"mi ne bomo tega podprli,"</q> da je težava v tem, ker je
               bil gospod Šorli član velikega senata, ki je oprostil poslanca Ruparja. Jaz razumem
               tudi reakcijo sodnikov, ki so jo pred dnevi ali pa dan, dva po tem, ko je ta zadeva
               prišla v javnost, sprožili. In danes v stališču poslanske skupine nismo več slišali
               argumenta <q>"Rupar"</q>, da je Rupar tisti, zaradi katerega ta sodnik ni primeren. Vendar
               je bila očitno ta težava, kako argumentirati nepodporo kandidatu, tako velika, da se
               je prav tako izkušena poslanka, pravnica, kot se rada dostikrat pohvali, Darja
               Lavtižar Bebler, sklicevala na tako zanimive argumente, kot je sodna odločba oziroma
               razsodba velikega senata. Zanimivo. Takih argumentov pravzaprav v Državnem zboru ne
               doživimo prav velikokrat. Sem pa vseeno prepričan, da je bila ta argumentacija izhod
               v sili, kajti tisti pravi argument, zakaj za del političnega prostora kandidat ni
               primeren, je nekje drugje. Je v sodbi iz leta 2002, ko se je v neki odločbi
               argumetiralo in definiralo, pozicioniralo s sodbo sodišča, kaj pravzaprav Udba je
               bila. Osebno mislim, da je to ključen argument, zakaj pomembna politična skupina,
               največja politična skupina v Državnem zboru, kandidatu ne bo dala podpore. Menim, da
               če že govorimo o neodvisnosti sodstva, o tem da sodstvo ne sme biti politično - o
               tem, tako kot pravi gospod Sajovic, ne komentiramo, potem pa vso argumentacijo naredi
               prav na komentiranju sodb sodišč -, da bi morali pri teh zadevah biti nekoliko bolj
               previdni.</p>
               <p>Očitno je, da ni vseeno, ali so na čelu sodišč neodvisni kandidati, taki, ki odločajo
               tudi na osnovi argumentov in drugače, kot so politična pričakovanja. Očitno bo v tem
               postopku prišlo do tega, da kandidat ne bo dobil zadostne podpore in da se bo
               največja politična stranka zavestno odločila, da se ta agonija Vrhovnega sodišča
               nadaljuje. Minister je na Mandatno-volilni komisiji in tudi danes povedal, da je
               Vrhovno sodišče že tri mesece brez odgovornega vodstva, brez kompetentnega vodstva,
               da ga vodi vršilec dolžnosti. In ta postopek v primeru, da kandidat ne bo izvoljen,
               se zna zavleči še za nekaj mesecev, od tri do pet mesecev. In pravzaprav nikogar, še
               najmanj pa nikogar v koaliciji, še najmanj pa največje koalicijske stranke ne skrbi,
               da se bodo te razmere na Vrhovnem sodišču nadaljevale. Mislim, da bi morali biti zelo
               zaskrbljeni in bi morali včasih tudi odločiti drugače, kot samo po kriteriju: naši
               ali vaši. To je pač tisto, kar je s to obrazložitvijo na Mandatno-volilni komisiji
               dobilo neko zelo eksplicitno argumentacijo. Ta argumentacija ni dobra. Hvala lepa.
            </p>
            </sp>
            <sp xml:id="SDZ5-Redna-17-2010-05-21.sp136">

               <speaker>PODPREDSEDNIK MAG. VASJA KLAVORA:</speaker>

               <p>Zaključujem razpravo in prehajamo na odločanje o predlogu sklepa, s katerim se za
               predsednika Vrhovnega sodišča Republike Slovenije za dobo šestih let imenuje gospod
               Marko Šorli, vrhovni sodnik svetnik na Vrhovnem sodišču Republike Slovenije.
               Glasujemo. Navzočih je 73 poslank in poslancev, za je glasovalo 31, proti 40.</p>
               <p><stage>(Za je glasovalo 31.)</stage> <stage>(Proti 40.)</stage></p>
               <p>Ugotavljam, da sklep ni sprejet.</p>
               <p>S tem zaključujem to točko dnevnega reda, zaključujem 17. sejo Državnega zbora.</p>
               <stage type="time">(Seja je bila končana 21. maja 2010 ob 17.36.)</stage>
            </sp>
         </div>
      </body>
   </text>
</TEI>