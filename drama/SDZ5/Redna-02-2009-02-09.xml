<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ5-Redna-02-2009-02-09">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|3FEF790631B8C26BC125755B00457F27</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=sz&amp;uid=3FEF790631B8C26BC125755B00457F27</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ5-Redna-02-2009-02-09.DZ" n="02">
               <name>Redna</name>
               <date when="2009-02-09"/>
            </setting>
         </settingDesc>
         <particDesc>
            <listOrg>
               <org xml:id="SDZ5-Redna-02-2009-02-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">Nadaljevanje 2. seje</stage>
            <stage type="chairman">Sejo je vodil dr. Pavel Gantar, predsednik Državnega zbora.</stage>
            <stage type="time">Seja se je pričela ob 15.52.</stage>


            <sp xml:id="SDZ5-Redna-02-2009-02-09.sp1">

               <speaker>PREDSEDNIK DR. PAVEL GANTAR:</speaker>

               <p>Nadaljujemo sejo Državnega zbora, ki smo jo prekinili v četrtek 29. januarja 2009.
               Obveščen sem, da se današnje seje ne morejo udeležiti naslednje poslanke in poslanci:
               Darja Lavtižar Bebler, Franci Kek, Cvetka Zalokar Oražem in Jakob Presečnik od 17.
               ure dalje. Vse prisotne lepo pozdravljam!</p>
               <p>Prehajamo na <title>prekinjeno 12. točko dnevnega reda,</title> to je na odločanje o
                  <title>Predlogu zakona o ratifikaciji Protokola o pristopu Republike Albanije k
                  Severnoatlantski pogodbi.</title> Smo pred glasovanjem. Poslanke in poslance prosim,
               da preverijo delovanje glasovalne naprave, in sicer mora na desni strani vložene
               kartice goreti oranžna lučka. Ob tem vas obveščam, da bo zakon sprejet, če bosta zanj
               glasovali dve tretjini vseh poslancev, to je 60 ali več. Prosim, da se zberete v
               dvorani. Glasujemo. Navzočih je 78 poslank in poslancev, za je glasovalo 78, proti
               nihče.</p>
               <p><stage>(Za je glasovalo 78.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>13. TOČKO DNEVNEGA REDA,</title> to je <title>PREDLOG ZAKONA O RATIFIKACIJI PROTOKOLA O PRISTOPU REPUBLIKE HRVAŠKE K
               SEVERNOATLANTSKI POGODBI.</title>
               </p>
               <p>Gospod Presečnik, ste želeli proceduralno? Prosim.</p>
            </sp>
            <sp xml:id="SDZ5-Redna-02-2009-02-09.sp2">

               <speaker>JAKOB PRESEČNIK:</speaker>

               <p>Hvala lepa, gospod predsednik. Spoštovani predstavniki Vlade, gospod predsednik,
               kolegice in kolegi! Imam proceduralni predlog, ki se glasi takole. Uvodoma želim
               obrazložiti, da je Poslanska skupina Slovenske ljudske stranke danes v interesu
               zaščite ozemeljske celovitosti Republike Slovenije v postopku pristopanja Republike
               Hrvaške k zvezi Nato in v izogib naknadnemu zakonodajnemu referendumu v parlamentarni
               postopek vložila predlog sklepa o nepriznavanju predpisov Republike Hrvaške, ki
               kršijo ozemeljsko celovitost Republike Slovenije. Naj poudarim, da smo podoben sklep,
               kot smo ga predlagali danes in ki smo ga vložili v parlamentarni postopek v
               proceduro, vložili tudi na sejo Odbora za zunanjo politiko, vendar ga je odbor z
               večino glasov, žal, zavrnil in zaradi tega ga ne moremo vložiti pri 13. točki. Malo
               korigiran, popravljen sklep smo vložili danes in zato predlagamo naslednji postopek.
               Danes naj Državni zbor o tej točki ne razpravlja in ne odloča; da pa se o prekinjeni
               seji za obravnavo tega našega predloga sklepa in po zahtevi za izredno sejo Odbora za
               zunanjo politiko odbor sestane na izredni seji, da nato o tem odloča tudi na izredni
               seji Državni zbor in zatem preidemo nazaj na nadaljevanje seje, trenutno potekajoče
               seje, Državnega zbora in 13. točke v zvezi s to sejo.</p>
               <p>Zato predlagam proceduralno, da Državni zbor odloči o tem, da se točka 13. odloži,
               da se odloži njena obravnava in pa odločanje v zvezi s točko 13. Torej to je kot prvi
               predlog ali da se ta točka prenese na naslednjo sejo, ki je lahko seveda že kmalu v
               naslednjem tednu. Hvala lepa.</p>
            </sp>
            <sp xml:id="SDZ5-Redna-02-2009-02-09.sp3">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Torej, vi ste predlagali po tretjem odstavku 73. člena, da se seja
               prekine. To predlagate? Hvala. Želijo o tem spregovoriti predstavniki poslanskih
               skupin? Ne. Če ne prihajamo... Torej, se opravičujem, ni razprave o temu predlogu,
               takšen je Poslovnik. Prehajamo na glasovanje, na odločanje. Torej odločamo o predlogu
               Poslanske skupine Slovenske ljudske stranke, da se seja prekine in da se sestane
               Odbor za zunanje zadeve, ki bo obravnaval njihov predlog sklepa in da se po tem
               nadaljuje ta seja, da se nadaljuje kasneje. ...<stage>/Medsebojno pogovarjanje./</stage>... Sejo
               prekinjam za pet minut, da usposobijo glasovalno napravo. Prosim.</p>
               <stage>(Seja je bila prekinjena ob 15.58 in se je nadaljevala ob 16.01.)</stage>
            </sp>
            <sp xml:id="SDZ5-Redna-02-2009-02-09.sp4">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice in kolegi. Nadaljujemo prekinjeno sejo. Obveščen sem, da je
               glasovalna naprava usposobljena in dajem na glasovanje predlog vodje poslanske
               skupine gospoda Jakoba Presečnika po 73. členu, tretjem odstavku, da se seja prekine.
               Najprej bomo glasovali o tem predlogu. Če boste imeli še kakšnega, boste to
               sporočili. Glasujemo. Navzočih je 85 poslank in poslancev, za je glasovalo 11, proti
               pa 72 poslank in poslancev.</p>
               <p><stage>(Za je glasovalo 11.)</stage> <stage>(Proti 72.)</stage></p>
               <p>Predlog ni bil sprejet.</p>
               <p>Gospod Presečnik. Proceduralno.</p>
            </sp>
            <sp xml:id="SDZ5-Redna-02-2009-02-09.sp5">

               <speaker>JAKOB PRESEČNIK:</speaker>

               <p>Hvala lepa za besedo. Torej glede na to, da prejšnji predlog ni bil sprejet,
               predlagam, da Državni zbor v skladu s 74. členom preloži razpravo na eno od
               naslednjih sej, vmes pa obravnava predlog, ki smo ga dali, predlog sklepa, ki ga bom,
               če mi dovolite, prebral. "Republika Slovenija ne priznava predpisov Republike
               Hrvaške, s katerim se krši teritorialna celovitost Republike Slovenije in spreminja
               stanje na kopnem ter na morju, na dan 25. 6. 1991. Na ta dan je Slovenija imela
               neomejen dostop na odprto morje in med drugim nadzirala celoten Piranski zaliv,
               zaselke na levem bregu Dragonje in ozemlje na levem bregu Mure pri Hotizi. Delovanja
               hrvaške kopenske vojske in vojne mornarice na teh področjih Republika Slovenija ne
               dovoljuje." Takšen predlog sklepa smo vložili v parlamentarno proceduro in če hočemo,
               da Državni zbor ta predlog sklepa tudi sprejme, moramo preložiti obravnavo današnje
               13. točke na naslednjo sejo, ki je lahko zelo kmalu, vmes pa opravimo tudi to, da
               Državni zbor predloženi predlog, vloženi predlog, ki ga je Poslanska skupina
               Slovenske ljudske stranke danes vložila, tudi sprejme. Hvala lepa.</p>
            </sp>
            <sp xml:id="SDZ5-Redna-02-2009-02-09.sp6">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Seveda bom dal ta predlog, ki je podan v skladu s 74. členom, na
               glasovanje. V tem primeru pa imajo seveda poslanske skupine možnost, da se izrečejo o
               tem predlogu, in sicer imajo 3 minute. Se želi kakšna poslanska skupine o tem izreči?
               Poslanska skupina Slovenske nacionalne stranke, gospod Zmago Jelinčič Plemeniti.
               Prosim.</p>
            </sp>
            <sp xml:id="SDZ5-Redna-02-2009-02-09.sp7">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. V poslanski skupini naše stranke bomo to seveda
               podprli. Z veseljem! Sicer smo pričakovali, da bo ljudska stranka tudi prej glasovala
               drugače, kot je glasovala. Ampak v redu. Vsaj enkrat so se zbudili in glasovali
               oziroma predlagali nekaj, kar je prav. Mislim, da moramo tukaj v Državnem zboru si
               naliti čistega vina. Preveč je sprenevedanja, preveč je polovičnih informacij, preveč
               je zgrešenih informacij, preveč je nerealnih dejstev, preveč je laži. Skrajni čas bi
               bil, da si vzamemo nekaj časa, da razmislimo o vsem skupaj in da damo na mizo tisto,
               kar imamo. Če Vlada nima določenih dokumentov, se da to dobiti na drugih naslovih, na
               drugih nivojih, na drugih pozicijah. In mislim, da bi bilo smiselno, da se to naredi,
               da se počaka, da gremo z malo bolj trezno glavo v takšne pomembne odločitve, ki
               Sloveniji jemljejo del suverenosti, del integritete in lastne samostojnosti. Mislim,
               da ne moremo kar tako dovoliti, da nekdo skoči v Nato pakt, ko pa je njegova
               državnost bazirana na ustaški preteklosti, ki je bila zaveznica nacifašizma ves čas
               druge svetovne vojne. Konec koncev ne moremo pristajati na to, da izničimo evropski
               postulat demokratičnosti, ki temelji na bori proti nacifašizmu. Če bo kdo rekel, da
               je Nemčija v Nato paktu, lahko rečemo, da Nemčija je bila denacificirana, Hrvaška ni
               bila, Hrvaška je bila v sklopu nekdanje Jugoslavije privilegirana in zaradi raznih
               dogovorov med Titom in zavezniki nekako umirjeno postavljena, da je naprej gojila
               svoj ustaški zagon. Ta zagon se je pokazal tudi v začetku 90-ih let, ko je gospod
               Mesič kot predstavnik hrvaške zunanje politike na enem govoru v Avstraliji govoril,
               da je edina Hrvaška tista država, ki je dvakrat zmagala v drugi svetovni vojni, prvič
               10. aprila 1941, ko je stopila v trojni pakt s Hitlerjem, Mussolinijem in Hirohitom,
               in drugič ob koncu druge svetovne vojne. In ne dajmo, da bo zmagala na istih osnovah
               nacifašizma še tretjič. Hvala.</p>
            </sp>
            <sp xml:id="SDZ5-Redna-02-2009-02-09.sp8">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo? Ne. Torej, glasujemo o proceduralnem predlogu Poslanske
               skupine Slovenske ljudske stranke o tem, da se 13. točka preloži na eno od naslednjih
               sej. Glasujemo. Navzočih je 86 poslank in poslancev, za je glasovalo 11, proti
               73.</p>
               <p><stage>(Za je glasovalo 11.)</stage> <stage>(Proti 73.)</stage></p>
               <p>Predlog sklepa ni sprejet.</p>
               <p>Nadaljujemo. Predlog zakona je v obravnavo Državnemu zboru predložila Vlada. Besedo
               dajem predstavniku Vlade za dopolnilno obrazložitev. Besedo ima predsednik Vlade
               gospod Borut Pahor. Prosim.</p>
            </sp>
            <sp xml:id="SDZ5-Redna-02-2009-02-09.sp9">

               <speaker>BORUT PAHOR:</speaker>

               <p>Hvala lepa, gospod predsednik. Gospe poslanke in gospodje poslanci! Aprila lansko
               leto so zaveznice zveze Nato, vključno z Republiko Slovenijo, sklenile povabiti dve
               državi, Albanijo in Hrvaško v zavezništvo. O Albaniji je Slovenija danes že odločala
               in naj izrazim zadovoljstvo, da je odločala tako, kot je. Zdaj nas čaka odločanje o
               vstopu Hrvaške v zvezo Nato. Tako kot vse ostale zaveznice, bo tudi ta visoki dom
               ratificiral protokol, s čimer bo omogočeno, da bo ta država povabljena na naslednji
               vrh spomladi letos, kot polnopravna članica.</p>
               <p>Aprila je bilo, kot rečeno, izdano povabilo s strani vseh zaveznic, tudi Republike
               Slovenije. V času pristopnih pogajanj med aprilom in julijem lanskega leta ni bilo
               nobenih razlogov, zaradi katerih bi prejšnja vlada izrekla zadržke pred povabilom
               Hrvaški v zvezo Nato. Te okoliščine se niso spremenile tudi po juliju lanskega leta.
               Mislim, da je prejšnja vlada ravnala pametno, ko protokola ni predlagala v
               ratifikacijo v predvolilnem času. Nova vlada se je odločila pravilno, ko je
               predlagala takoj po njeni inavguraciji, da oba protokola, tudi tega, pošlje v
               ratifikacijo in odločanje, da bi Slovenija dovolj zgodaj izpolnila svoje obljube, ki
               jih je dala zaveznikom aprila lani.</p>
               <p>Državnemu zboru je bilo omogočeno, da je vpogledal v dokumentacijo teh pristopnih
               pogajanj, in verjetno je večina, tako kot Vlada, ugotovila, da ni prav nobenih
               zadržkov za to, da danes ne bi odločali v prid članstva Hrvaške v zvezi Nato. Naj bom
               zelo jasen - jaz sem si tako kot ostali to dokumentacijo temeljito pogledal. Če bi
               osebno ocenil, da je v njej karkoli takega, kar bi ogrožalo naše nacionalne interese,
               bi to tudi na glas povedal in se posvetoval v Vladi in s predstavniki poslanskih
               skupin ter parlamentarnih strank, kaj storiti v tem primeru. Takšnih zadržkov v
               dokumentaciji nisem našel.</p>
               <p>In zdaj, najbolj pomembna stvar, ki zadeva ratifikacijo protokola o vstopu Hrvaške v
               Nato. Za vstop Hrvaške v Evropsko unijo je potrebna uskladitev pravnega reda
               kandidatke s pravnim redom Evropske unije. V primeru vstopa kandidatke v zvezo Nato
               ureditev pravnega reda ni potrebna. To je velika razlika. Zato tudi velika razlika v
               dokumentaciji, ki je poslana v času pristopnih pogajanj kandidatke v Evropsko unijo
               in v zavezništvo zveze Nato. Če je, po mojih podatkih, Republika Hrvaška doslej
               poslala 40 tisoč strani dokumentacije, jih je v času pristopnih pogajanj nekaj 100
               ali manj. Vsekakor v teh dokumentih ni nič takšnega, kar bi smel Državni zbor, ki bo
               danes odločal o ratifikaciji, smatrati kot zadržek, da se ne bi odločil v prid
               ratifikacije.</p>
               <p>In zdaj še politična dimenzija zadeve. Slovenija je sklenila tako v oktobru lanskega
               leta kot v decembru lanskega leta, da zaradi dokumentacije, ki jo je predložila
               Republika Hrvaška v pogajanjih z Evropsko unijo, izreči zadržke in je imela za to
               utemeljene razloge, sedaj teh utemeljenih razlogov nima. Nimamo zadržkov. Če bi se
               danes odločili, da ratifikacije Protokola o vstopu Hrvaške v Nato ne potrdimo, bi se
               med zaveznicami v Natu, pa tudi sicer v mednarodni skupnosti utrdilo prepričanje, da
               Slovenija Hrvaško v njenem povezovanju v mednarodne institucije ovira iz kaprice.
               Tega pa Slovenija ne počne iz kaprice, ampak v primeru pogajanj Hrvaške z Evropsko
               unijo iz utemeljenih razlogov, da zaščitimo svoje nacionalne interese. V tem primeru
               niso ogroženi, zato ima Državni zbor vse razloge, da danes z dvotretjinsko večino
               odloči v prid ratifikacije tega protokola. Hvala lepa.</p>
            </sp>
            <sp xml:id="SDZ5-Redna-02-2009-02-09.sp10">

               <speaker>PREDSEDNIK DR. PAVEL GANTAR:</speaker>

               <p>Hvala lepa, gospod predsednik Vlade. Predlog zakona je obravnaval Odbor za zunanjo
               politiko kot matično delovno telo. Besedo dajem predsedniku, gospodu Ivu Vajglu, za
               predstavitev poročila odbora. Prosim.</p>
            </sp>
            <sp xml:id="SDZ5-Redna-02-2009-02-09.sp11">

               <speaker>IVO VAJGL:</speaker>

               <p>Spoštovani gospod predsednik, spoštovani premier, spoštovane kolegice in kolegi!
               Odbor za zunanjo politiko je na svoji 2. redni seji 22.1.2009 in na 1. nadaljevanju
               2. redne seje 26.1.2009 obravnaval Predlog zakona o ratifikaciji Protokola o pristopu
               Republike Hrvaške k Severnoatlantski pogodbi.</p>
               <p>Odbor je pri obravnavi upošteval mnenje Zakonodajno-pravne službe, ki z vidika
               skladnosti z ustavo in pravnim sistemom ter z zakonodajno-tehničnega vidika ni imela
               pripomb. Glede potrebne večine za ratifikacijo predloga zakona pa je presodila, da je
               treba protokol sprejeti na podlagi prvega odstavka 3.a člena Ustave, torej z
               dvotretjinsko večino glasov vseh poslancev. Na podlagi 10. člena Severnoatlantske
               pogodbe lahko njene pogodbenice s soglasnim dogovorom povabijo katerokoli drugo
               evropsko državo, ki je sposobna podpreti načela te pogodbe in prispevati k varnosti
               severnoatlantskega območja, da pristopi k pogodbi. Predsedniki držav in vlad, med
               njimi tudi Slovenije, so tako na vrhunskem srečanju zveze Nato v Bukarešti aprila
               2008 povabili Hrvaško, da prične postopne pogovore za članstvo v Natu. Stalni
               predstavniki držav članic Nata so 23. maja 2008 potrdili besedilo protokola, ki ureja
               postopek vključevanja Hrvaške v zvezo Nato.</p>
               <p>Pobudo za podpis Protokola o pristopu Republike Hrvaške k Severnoatlantski pogodbi
               je Odbor za zunanjo politiko obravnaval na svoji 39. seji 1. julija 2008, protokol pa
               so nato podpisali stalni predstavniki pri zvezi Nato 9. julija 2008. Potem, ko bodo
               protokol ratificirale vse države članice Nata, bo generalni sekretar Nata v imenu
               vseh pogodbenic Vladi Republike Hrvaške poslal povabilo za vstop k Severnoatlantski
               pogodbi. Slovesen sprejem Hrvaške v zvezo Nato je predviden na vrhu Nata aprila 2009
               v Strasbourgu in Kehlu. Odbor za zunanjo politiko se je na svoji seji seznanil tudi z
               mnenjem Državnega sveta, ki navaja, da bi moral Državni zbor preložiti odločanje o
               ratifikaciji protokola na kasnejši čas, upoštevaje zadržke, ki izhajajo iz odprtih
               vprašanj odnosov s Hrvaško. Na seji Odbora za zunanjo politiko je sodeloval
               predsednik Vlade, gospod Borut Pahor, skupaj z ministrico za obrambo, dr. Ljubico
               Jelušič, in zunanjim ministrom, gospodom Samuelom Žbogarjem. Predstavniki Vlade so
               poudarili, da je članstvo sosednje Hrvaške v Natu tudi v strateškem interesu naše
               države. 22. 1. 2009 je odbor sejo prekinil, pred tem pa sprejel sklep, s katerim je
               na podlagi 45. člena Poslovnika Državnega zbora zahteval od Vlade in pristojnega
               ministrstva, da predloži Državnemu zboru pristopno dokumentacijo in vse ustrezne
               dokumente, na podlagi katerih lahko Državni zbor oceni, ali kandidatka za članico v
               Natu spoštuje in sprejema vrednote in pogoje za sprejem v Nato. Vlada Republike
               Slovenije je zahtevano dokumentacijo Državnemu zboru tudi dostavila. V nadaljevanju
               seje 26. 1. 2009 je odbor po končani razpravi glasoval o vseh členih skupaj. Odbor je
               z ustrezno večino, s šestnajstimi glasovi za in tremi glasovi proti, sprejel vse
               člene predloga zakona. Ker k predlogu zakona na matičnem delovnem telesu ni bil
               sprejet noben amandma, Odbor za zunanjo politiko Državnemu zboru predlaga, da Predlog
               zakona o ratifikaciji Protokola o pristopu Republike Hrvaške k Severnoatlantski
               pogodbi sprejme v predloženem besedilu. Hvala lepa.</p>
            </sp>
            <sp xml:id="SDZ5-Redna-02-2009-02-09.sp12">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Sledi predstavitev stališč poslanskih skupin. Besedo ima gospod Roberto
               Battelli v imenu poslanske skupine... Se odpoveduje. Besedo ima gospa Janja Klasinc v
               imenu Poslanske skupine Socialnih demokratov. Prosim.</p>
            </sp>
            <sp xml:id="SDZ5-Redna-02-2009-02-09.sp13">

               <speaker>JANJA KLASINC:</speaker>

               <p>Spoštovani gospod predsednik, gospod predsednik Vlade, zunanji minister, drugi
               predstavniki Vlade, cenjene kolegice, cenjeni kolegi.</p>
               <p>Proces ratifikacije Protokola o prestopu Republike Hrvaške k Severnoatlantski
               pogodbi je v luči aktualnih dogodkov vzbudil nemalo zanimanja tako doma kot tudi v
               tujini. Na žalost ne v pozitivni luči, temveč v luči začudenja in neodobravanja
               raznih izsiljevalskih manevrov opozicije, ki niso v prid interesom Slovenije. Zato pa
               je Poslanska skupina Socialnih demokratov k obravnavi tega vprašanja pristopila
               drugače, odgovorno in z največjo mero pozornosti do vseh elementov ratifikacije kakor
               tudi do celotnega političnega konteksta vstopa Republike Hrvaške v zvezo Nato.</p>
               <p>V kronologiji približevanja Hrvaške Natu želimo opozoriti zlasti na naslednje. 2.
               maja 2002 so Albanija, Hrvaška in Makedonija podpisale Jadransko listino, ki je
               pomenila politično ter vojaško podpora Nata tem državam pri njihovi preobrazbi
               vojaških sil ter civilnemu nadzoru nad njimi. Aprila lani so na vrhu Nata v Bukarešti
               vse članice, vključno s Slovenijo, soglašale s povabilom za vstop Albanije in Hrvaške
               v članstvo Nato, medtem ko je vstopu Makedonije, žal, nasprotovala Grčija.
               Deklaracija, ki jo je sprejel vrh Nata v Bukarešti, je posebej opozorila, da povabilo
               Albaniji in Hrvaški, citiram: "označuje začetek novega poglavja na Zahodnem Balkanu."
               In prav stabilnost Zahodnega Balkana, kamor sodi tudi Hrvaška, je še v posebnem
               interesu Republike Slovenije. Dovolite, da omenim še eno našo zavezo, in sicer iz 21.
               točke deklaracije iz Bukarešte, ki pravi, da je treba brez odlašanja zaključiti
               postopek ratifikacij. Toliko glede pripomb in razmišljanj nekaterih poslancev iz
               opozicije, da se z ratifikacijo nikomur ne mudi in da imamo čas do aprila. Resnica je
               ravno obratna. Urnik, ki ga je sprejel Nato namreč predvideva: odločanje o
               ratifikaciji v državah članicah, torej tudi v Sloveniji, do konca februarja,
               izročitev ratificiranih protokolov depozitarju v Washingtonu v mesecu marcu in
               slovesna včlanitev novih članic na vrhu Nata 3. in 4. aprila.</p>
               <p>Spoštovane kolegice, spoštovani kolegi! Govorim o časovnici, ki je izraz naših zavez
               in ki jih je ta država sprejela še v mandatu prejšnje vlade Janeza Janše. Spoštovanje
               mednarodnih obveznosti neke države je po prepričanju Socialnih demokratov stvar
               kredibilnosti države, in to ne glede na to katera politična opcija je na oblasti.
               Zaustavitev postopka ratifikacije bi bila razumljiva le v primeru, če bi prišli do
               nekih novih spoznanj ali dejstev, ki bi bile v škodo naše države.</p>
               <p>Nekateri poslanci so opozorili na možnost, da hrvaška pristopna dokumentacija nemara
               vsebuje tudi zemljevide, ki prejudicirajo mejo med Slovenijo in Hrvaško. Zaradi
               odstranitve sleherne nejasnosti ali dvoma nam je predsednik Vlade, gospod Pahor,
               ponudil možnost, da se seznanimo z dokumenti, ki jih glede vstopa Hrvaške v Nato
               poseduje naša države. Prav ta ogled je vsem zainteresiranim poslancem omogočil, da
               smo se nedvoumno prepričali, da v teh dokumentih ni bilo nobenih zemljevidov ne
               Slovenije ne Hrvaške. Če hoče Slovenija obdržati ugled in kredibilnost, ki si jo je
               ustvarila v svojih 18 letih obstoja, moramo ohraniti doslednost pri odločanju tudi v
               primerih, ko nas obremenjujejo kakšne države. V tem primeru Hrvaške so to nerešena
               mejna vprašanja, ta so prav zato tudi predmet naše začasne zaustavitve pogajanj
               Hrvaške pri njenem vstopanju v Evropsko unijo. Članstvo v Natu pa v ničemer ni
               povezano z nerešenimi mejnimi vprašanji, ampak zahteva izpolnjevanje drugih meril,
               demokratičnih načel, vojaške usposobljenosti ter parlamentarnega in civilnega nadzora
               nad oboroženimi silami. Natovi strokovnjaki, in med njimi so tudi Slovenci, pa
               ugotavljajo, da Hrvaška te pogoje v popolnosti izpolnjuje.</p>
               <p>Spoštovane kolegice, spoštovani kolegi, v Poslanski skupini Socialnih demokratov
               izražamo prepričanje, da je ratifikacija protokola o vstopu Hrvaške v Nato
               utemeljena, smotrna in v korist Slovenije, zato bomo glasovali za njen sprejem.</p>
            </sp>
            <sp xml:id="SDZ5-Redna-02-2009-02-09.sp14">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima mag. Branko Grims v imenu Poslanske skupine Slovenske
               demokratske stranke.</p>
            </sp>
            <sp xml:id="SDZ5-Redna-02-2009-02-09.sp15">

               <speaker>MAG. BRANKO GRIMS:</speaker>

               <p>Spoštovane gospe, spoštovani gospodje, vsem prav lep pozdrav tudi v imenu Poslanske
               skupine Slovenske demokratske stranke! Kadar govorimo o zvezi Nato, se v Sloveniji še
               vedno prepogosto srečamo s predvidevanjem, da gre zgolj za vojaško zvezo, toda v
               resnici je zveza Nato veliko več. Zveza Nato je povezava držav, ki jih družijo skupne
               vrednote, med katerimi so na prvem mestu svoboda posameznika, spoštovanje načela
               pravne države, spoštovanja zaupanja v pravo, in demokracija, ki je temeljna
               predpostavka delovanja zveze Nato. Skladno s svojimi cilji na prvo mesto Nato
               postavlja blaginjo za vse, ki jo želi doseči z več varnosti v vzajemnem sistemu
               solidarnosti vseh članic. In ker gre za organizacijo, ki je v svoj temelj vgradila
               demokratičnost, je to tudi način, na katerega Nato sprejema svoje odločitve, kajti
               vse odločitve v zvezi Nato se sprejemajo povsem soglasno. Ko gre za sprejemanje
               odločitev v zvezi Nato, je glas Slovenije povsem enakovreden glasu edine svetovne
               supersile Združenim državam Amerike. Toda v Sloveniji se prepogosto pozablja na
               nekaj: velika moč, ki jo daje tak način odločanja, pomeni tudi veliko odgovornost.
               Zato v zvezi Nato veljajo pravila, ki niso napisana, se pa od vsake članice, če želi,
               da se jo bo dosledno spoštovalo in upoštevalo, pričakuje, da bo ta pravila tudi
               spoštovala. Ena od njih je, da ravna odgovorno; to se pravi, ko se sproži nek proces,
               neko odločanje, da če se ne pojavijo neka nova dejstva, spoštuje prvotno odločitev.
               Torej, da te odločitve ne spreminja tako, po balkansko, od danes na jutri.</p>
               <p>Slovenija je o vključitvi Hrvaške v zvezo Nato v resnici že dvakrat odločala tudi v
               Državnem zboru v okviru pristojnega odbora, ko je potrjevala stališča in ta stališča
               so bila v minulem mandatu dvakrat praktično povsem soglasno potrjena. Mnogi ste v
               zadnjih dneh izražali pridržke, zadržke, pomisleke. Toda čas za te pomisleke, ki so
               bili predvsem načelne, zelo malo pa konkretne narave, je bil tedaj, ko se je ta pot
               začela, ko je bilo na vrsti prvo odločanje, ko je bilo na vrsti vabilo za vstop
               Hrvaške v zvezo Nato. Danes je pred nami samo še pika na i in danes je pred nami samo
               še pika na i in danes je pred nami torej trenutek, ko lahko pogledamo, ali so bila
               ugotovljena neka nova dejstva, ki bi lahko upravičeno pomenila, da spremenimo svojo
               odločitev.</p>
               <p>V Poslanski skupini SDS po temeljiti preučitvi vseh dosegljivih dejstev, vseh
               dosegljivih dokumentov lahko samo ugotavljamo, da takih novih dejstev ni in bomo
               torej v Poslanski skupini SDS glasovali skladno z uveljavljenimi normami zveze Nato,
               torej spoštovali enkrat že dano besedo. Iz tega razloga in zato, ker smo trdno
               prepričani, da je več varnosti in več stabilnosti za doseganje blaginje za vse v
               slovenskem vitalnem interesu, glasovali za.</p>
            </sp>
            <sp xml:id="SDZ5-Redna-02-2009-02-09.sp16">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Franco Juri v imenu Poslanske skupine Zares.
               Prosim.</p>
            </sp>
            <sp xml:id="SDZ5-Redna-02-2009-02-09.sp17">

               <speaker>FRANCO JURI:</speaker>

               <p>Spoštovane poslanke in poslanci, spoštovani predsednik, spoštovani predsednik Vlade,
               spoštovani minister. Poslanska skupina Zares nima nikakršnega dvoma: podpira
               ratifikacijo Protokola o pristopu Republike Hrvaške k Severnoatlantski pogodbi in bo
               danes glasovala za to ratifikacijo.</p>
               <p>V Poslanski skupini Zares menimo, da Slovenija kot odgovorna, polnopravna članica
               Združenih narodov Evropske unije, OVS-ja in Nata, kot članica, ki si prizadeva za
               stabilizacijo razmer Zahodnega Balkana, za dobre in varne razmere v jadranski regiji
               ter za dobre in partnerske odnose z vsemi sosednjimi državami, ne vidimo razlogov, da
               bi zavlačevali ratifikacijo takega protokola. Ratifikacija pomeni, da tudi Hrvaški
               omogočimo in hkrati nalagamo, da prevzame vse pravice in vse odgovornosti ter
               dolžnosti, ki izhajajo iz polnopravnega članstva v zvezi Nato.</p>
               <p>Znano je, da v stranki Zares dopuščamo različna mnenja o vlogi in strategiji
               Atlantske zveze. In znano je, da smo nekateri v preteklosti tudi nasprotovali
               članstvu Slovenije v Natu. Mnenja o tem so v naši stranki različna. Skupno pa je bilo
               to, da nismo želeli in ne želimo, da bi katerakoli nova članica in najmanj Slovenija
               povečala stroške za vojaške namene. Nekateri se nismo strinjali s članstvom v Natu,
               ampak to je bilo pri nas v Sloveniji sprejeto z referendumom in to demokratično
               odločitev je treba ne le priznati, pač pa tudi spoštovati; tega se dobro zavedamo.
               Vsem je sicer zelo jasno, da sodelovanje znotraj vojaške in politične zveze Nato
               omogoča tudi krepitev partnerskega odnosa med posamičnimi državami. Zgled za to sta
               dve državi, ki sta članici Nata in ki sta bili sicer v preteklosti v hudem sporu tudi
               zaradi mejnih vprašanj na morju. Govorim o Grčiji in Turčiji, ki sta zanimiv primer
               sodelovanja znotraj te zveze in tudi povečevanja medsebojnega zaupanja. Za to gre. In
               zato menimo, da je dobro, če je v zvezi Nato čim več sosednjih držav, ki si
               prizadevajo za normalizacijo in trajno sodelovanje v jadranski in zahodnobalkanski
               regiji.</p>
               <p>Na koncu naj poudarim, da si v Poslanski skupini Zares želimo čim hitrejše
               preseganje vseh ovir, ki botrujejo zastoju v pogajanjih Hrvaške z Evropsko unijo. In
               vstop Hrvaške v Nato, kakorkoli že, je jasno sporočilo, politično sporočilo v prid
               iskanju primernih rešitev in premostitev vseh nastalih težav. Zato bomo prepričano
               glasovali "za" in v upanju, da bo dvotretjinska večina tudi zagotovljena.</p>
               <p>Najlepša hvala.</p>
            </sp>
            <sp xml:id="SDZ5-Redna-02-2009-02-09.sp18">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima mag. Franc Žnidaršič v imenu Poslanske skupine DeSUS.</p>
               <p>Prosim.</p>
            </sp>
            <sp xml:id="SDZ5-Redna-02-2009-02-09.sp19">

               <speaker>MAG. FRANC ŽNIDARŠIČ:</speaker>

               <p>Spoštovani gospod predsednik, spoštovani gospod predsednik Vlade, zunanji minister s
               sodelavci, spoštovane kolegice in kolegi.</p>
               <p>Poslanska skupina DeSUS bo ratifikacijo o vstopu Republike Hrvatske v zvezo Nato
               podprla.</p>
               <p>Glede na dosedanje obnašanje Republike Hrvatske, ki je v sporu s kar štirimi
               državami, ko gre za mejna vprašanja, bi lahko na videz našli vrsto razlogov, da to
               vstopanje zavremo, odložimo ali celo preprečimo z nesprejetjem te ratifikacije,
               vendar, na drugi strani obstaja vrsta argumentov, ki govorijo v prid naši pozitivni
               odločitvi glede tega vprašanja in za podporo za vstop Republike Hrvatske v zvezo
               Nato.</p>
               <p>Povedati moramo, da v Poslanski skupini DeSUS pričakujemo, da bo samo članstvo v
               Natu dvignilo nivo politične kulture v odnosu do sosednjih držav v Republiki
               Hrvatski, ki bo prej ali slej morala spoznati, da nima vedno prav, ko rešuje obmejno
               vprašanje z enostranskimi potezami in s kršitvijo vseh dogovorov, ki so bili sprejeti
               med nami, denimo, in Hrvatsko v preteklem obdobju. Zaradi tega je prav, da podpremo
               Republiko Hrvatsko. Namreč s tem, ko ji bomo omogočili vstop v Nato, ji bomo naložili
               tudi vrsto odgovornosti pri zagotavljanju miru, stabilnosti in varnosti v tem delu
               Balkana, pa tudi Evrope. Omogočili ji bomo prevzeti določeno odgovornost pri
               zagotavljanju svojih enot v mednarodnih misijah v kriznih žariščih, da ne bo to samo
               naša stvar in stvar do sedaj vključenih, pač pa tudi njihova stvar. Mislimo, da bo z
               vstopom v Nato, in naša podpora tej zadevi, v resnici škodovala vsem tistim silam na
               Hrvaškem, ki zagovarjajo skrajne pozicije v odnosu do Republike Slovenije in zavirajo
               bolj miroljubnim rešitvam naklonjen del hrvatske politike. Zaradi tega je prav, da
               tem nazadnjaškim silam v sosednji državi vzamemo veter iz jader in Hrvatski
               omogočimo, da razume, da Slovenija nikoli ni bila nekorektna v odnosih, razen takrat,
               kadar je šlo za vitalne nacionalne interese, ko je šlo za krivično razumevanje
               vprašanj delitve Piranskega zaliva ali obmejnih vprašanj in tozadevnih nerešenih ali
               spornih področij. Težava dosedanja je bila v tem, da je Hrvatska iz sporazuma
               Drnovšek-Račan vzela, kar je ponujal kompromis, in ni dala tistega, kar bi mi dobili
               iz tistega naslova, kar je seveda način, da kar mi "paše" iz kompromisa, vzamem, kar
               pa bi morali dati, pa ne boste nikoli dobili, ker smo močnejši in tako dalje.</p>
               <p>Skratka, da ne zavlačujemo, mi bomo to zadevo podprli v pričakovanju, da je to
               pravzaprav zadnja naša, bi rekel, poteza, ki kaže na naš pozitiven odnos do sosede, v
               upanju, da bo ta vendarle spoznala, da mora enkrat, ko bo šlo, denimo, za vprašanja,
               ki so nerešena, kar zadeva našo mejo, spremeniti svoja stališča in prisluhniti tudi
               načelu pravičnosti. Hvala lepa.</p>
            </sp>
            <sp xml:id="SDZ5-Redna-02-2009-02-09.sp20">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Zmago Jelinčič... Prosim?</p>
            </sp>
            <sp xml:id="SDZ5-Redna-02-2009-02-09.sp21">

               <speaker>JOŽEF JEROVŠEK:</speaker>

               <p>Gospod predsednik, v predhodnem nastopu se je kar naprej uporabljajo uradni naziv
               "Republika Hrvatska", kar je hrvaško. Jaz predlagam, da daste razpravljavcem, da zdaj
               uporabljajo ime sosednje države v slovenskem jeziku: Republika Hrvaška. Hvala
               lepa.</p>
            </sp>
            <sp xml:id="SDZ5-Redna-02-2009-02-09.sp22">

               <speaker>PREDSEDNIK DR. PAVEL GANTAR:</speaker>

               <p>To ni proceduralno, to ste izrabili to priložnost in možnost. Tukaj s te govornice o
               slovničnih in drugih napakah ne bom opozarjal poslancev - ali pa o pravopisnih,
               pravogovornih, če že hočete, s tega dela govornice tega ne bom govoril. Besedo ima
               gospod Zmago Jelinčič Plemeniti v imenu Slovenske nacionalne stranke.</p>
            </sp>
            <sp xml:id="SDZ5-Redna-02-2009-02-09.sp23">

               <speaker>ZMAGO JELINČIČ PLEMENITI:</speaker>

               <p>Hvala lepa.</p>
               <p>Slovenija, ko je pripravljala svoje dokumente za vstop v Nato pakt, je morala
               izdelati tudi letni nacionalni program Republike Slovenije za izvajanje akcijskega
               načrta za članstvo v Natu v letu 1999-2000. In tam je na enaindvajseti strani
               poglavje Politično varnostne zadeve. Če gremo malo naprej, na strani štiriindvajset
               lepo piše, dobesedno tako: "Glede na to, da bodo spremembe najbolj vplivale na
               obmejna področja, je Vlada pripravila projekt celotne obravnave meje Slovenije."
               Mislim, da ni treba kaj dosti govoriti, kajti celotna obravnava meje Slovenije,
               namreč govorimo o odnosu med Slovenijo in Italijo, kajti Italija je bila takrat tisto
               vprašljivo področje, ko smo mi vstopali, je jasno, da bi morala tudi Hrvaška
               pripraviti takšno dokumentacijo in če je ni gre že tukaj za dvojna merila ob
               vstopanju v Nato pakt. V istem dokumentu, ko govorimo o ključnih področjih priprav za
               članstvo v zvezi, to je namreč uradni naslov, je pri vključevanju načel strateškega
               koncepta zveze v svoji varnostni in obrambni sistem ter strateške in doktrinarne
               opredelitve bilo treba sprejeti določene dokumente, med drugimi resolucijo o
               izhodiščih zasnove nacionalne varnosti, strategijo vojaške obrambe, doktrino vojaške
               obrambe in nacionalno strategijo za vključitev v Nato. Vse te dokumente je Slovenija
               izdelala in predala zvezi Nato. Kot kaže, Hrvaški tega ni bilo potrebno, kajti vsi
               pravijo, da tega ni bilo. Tukaj zraven so seveda tudi dokumenti, ki se jim reče
               zemljevid. Mogoče kdo ne ve, kaj je to zemljevid, ampak mislim, da je to vseeno
               precej jasno. In če pogledamo načrt za obdobje, ki ga je Slovenija pripravila za leta
               od 1999 do leta 2003, se te zadeve še dopolnjujejo. In potrebna je bila dopolnitev in
               izdelava in prilagajanje konceptualnih in doktrinarnih dokumentov nastalim
               spremembam, potrebna je bila dopolnitev doktrine vojaške obrambe ter prilagajanje
               drugih konceptualnih in dokrtrinarnih dokumentov nastalim spremembam. V tistem času
               je bil koncept obrambe Republike Slovenije napram Hrvaški, da bi se vojska umaknila,
               na primer, v Beli krajini do pogorja nad Semičem in da bi tam postavila prvo obrambno
               linijo. To je bilo kasneje spremenjeno. Ampak kako naj bi se to delalo, če ne bi bilo
               nobenih dokumentov pri teh zadevah. Skratka, nekdo nas "fino nateguje". In najbolj
               nas "nategujejo" Hrvatje. Ko je nekdo govoril o njihovi politični kulturi, mislim, da
               bi bilo dobro citirati, kaj je danes v Washington Timesu v članku z naslovom
               Balkanski pohabljenec napisal Jeffrey Kuhner; namreč, da je Sanadar obljubil, da bo
               Hrvaško popeljal v EU do leta 2011, a jo je spremenil v mafijsko državo. Sanader je
               tudi nepopravljiv lažnivec. Namreč, to govorim zato, ker tako uspešno laže o tistem
               sporazumu in dogovoru na Bledu, pri čemer naš bivši premier pravi, da ga ni bilo, pa
               jaz verjamem, da ga ni bilo. In naprej pravi: "Njegovi zavezniki," od Sanaderja,
               "brezupno poskušajo diskreditirati kritike režima, posebej tiste na Zahodu." In
               naprej pravi: "Sanaderjev kriminalni režim je sramota hrvaškega naroda. Hrvati se
               morajo vprašati, ali želijo kaj boljšega ali bodo pustili, da jih po centimetrih
               zvlečejo v balkanski prepad." To se pravi, če zvlečejo Hrvate v balkanski prepad, in
               če o tem piše Washington Times, ki ni Ljubljanski dnevnik ali pa Delo, ki, vemo, kako
               pišejo, ampak je resen časopis - verjetno se je treba zamisliti. Kajti če bodo njih
               zvlekli v balkanski prepad, bomo korak za korakom tudi mi lezli za njimi. Zato vi
               ostanite pridni, ubogljivi, glasujete "za". V Slovenski nacionalni stranki bomo
               "proti".</p>
            </sp>
            <sp xml:id="SDZ5-Redna-02-2009-02-09.sp24">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima mag. Radovan Žerjav v imenu Poslanske skupine Slovenske
               ljudske stranke. Prosim.</p>
            </sp>
            <sp xml:id="SDZ5-Redna-02-2009-02-09.sp25">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik. Spoštovani predsednik Vlade, minister, kolegice in
               kolegi! Danes je Državni zbor Republike Slovenije pred izjemno pomembno odločitvijo.
               Pristop Republike Hrvaške k Severnoatlantski pogodbi sprejemamo v dneh, ki so za
               urejanje mejnih vprašanj med Slovenijo in Hrvaško verjetno odločilni.</p>
               <p>Poslanska skupina Slovenske ljudske stranke podpira vstop Hrvaške tako v Nato kot
               tudi v Evropsko unijo, toda ne brezpogojno. Za SLS je nesprejemljivo, da se za vstop
               podpre državo, ki je v letih po osamosvojitvi Slovenije in Hrvaške s politiko
               izvršenih dejstev zasedla dele slovenskega ozemlja in morja. Na teh zasedenih delih
               teritorija Hrvaška vztraja in si prizadeva Sloveniji vzeti celo neomejen teritorialni
               dostop na odprto morje. V ta namen po našem mnenju želi uporabiti tudi pristopno
               dokumentacijo, ki jo je posredovala za vključevanje v Evropsko unijo in Nato.</p>
               <p>Podskupina zgodovinarjev in drugih strokovnjakov v okviru slovenskega dela
               slovensko-hrvaške komisije za meje je enotno ugotovila, da je Slovenija ob
               osamosvojitvi nesporno imela neomejen dostop na odprto morje, da je med drugim
               nadzirala celoten Piranski zaliv in zaselke na levem bregu Dragonje ter ozemlje na
               levem bregu Mure pri Hotizi. O tem teritoriju, ki je bil na dan osamosvojitve pod
               slovensko suverenostjo, se nihče v imenu Slovenije nima pravice pogajati, niti to ne
               more biti predmet mednarodne arbitraže ali razsojanja mednarodnega sodišča.</p>
               <p>Spoštovane kolegice in kolegi. To ugotovitev slovenskih strokovnjakov bi po mnenju
               SLS moral Državni zbor sprejeti kot zavezujoči dokument; morda kot resolucijo, ki smo
               jo v SLS večkrat predlagali. Ker tega nismo storili, niste storili, smo predlagali
               dodaten sklep k ratifikaciji hrvaške priključitve k Natu, da bi se Slovenija vsaj
               delno zaščitila pred možnostjo prejudiciranja meje zaradi sporne dokumentacije, ki jo
               je Hrvaška predložila. Najbolj pravična pot pa bi nedvomno bila, da se Hrvaška
               najprej odreče ozemeljskim pretenzijam na škodo Slovenije, tako v dokumentih kot na
               terenu, potem pa bi seveda ratificirali protokol.</p>
               <p>Naj omenim tudi pomembno zgodovinsko dejstvo, ki je močan, a neizkoriščen slovenski
               argument, namreč dejstvo, da sta bili katastrski občini Kaštel in Savudrija, v
               nasprotju s specialnim sporazumom k Londonskemu memorandumu, vzeti občini Piran in
               priključeni občini Buje.</p>
               <p>Na predlog naše poslanske skupine smo poslanci imeli možnost vpogleda v
               dokumentacijo, ki naj bi jo Hrvaška domnevno predložila za sprejetje v Nato. V imenu
               SLS sem temeljito pregledal, kar nam je bilo predano na vpogled. Tudi na podlagi
               ponovnega pregleda trdim, da je dokumentacija sporna in so najmanj štiri navedena
               dejstva v dokumentaciji za Slovenijo sporna in škodljiva. Celo še bolj sem prepričan,
               da predložena dokumentacija na vpogled ni bila celovita. Povsem logično namreč je, da
               v tako pomembno vojaško zvezo ne more vstopiti nobena država, ne da bi predstavila
               območja, teritorija države, ki bo v prihodnje imel status teritorija članice Nata.</p>
               <p>Sprašujem vas, s kakšnim ozemljem Hrvaška pravzaprav sploh vstopa v Nato. Sprašujem
               vas, ki trdite, da ni nič spornega, ali ste pripravljeni prevzeti odgovornost in
               odstopiti - če se dokaže, da je dokumentacija sporna in pomeni prejudiciranje meje.
               Poleg tega trdimo, da je bila gotovo povsem enaka dokumentacija predložena tako za
               Nato kot za vstop Hrvaške v EU. Da ne bo napačno razumljeno, naj poudarim, da v
               Slovenski ljudski stranki pozdravljamo dosedanjo odločnost predsednika Vlade, ko gre
               za zaščito slovenskega ozemlja in morja. Obžalujemo pa, da je bil na
               zunanjepolitičnem odboru zavrnjen dodatni sklep, ki bi bil izraz doslednosti
               Slovenije. Zato smo danes poslanci SLS v obravnavo ponovno vložili predlog sklepa, ki
               se glasi: "Republika Slovenija izjavlja, da ne priznava predpisov Republike Hrvaške,
               s katerimi se krši teritorialna celovitost Republike Slovenije in spreminja stanje na
               kopnem in na morju na dan 25.6. Na ta dan je Slovenija imela neomejen dostop na
               odprto morje in med drugim nadzirala celoten Piranski zaliv z zaselki na levem bregu
               Dragonje in ozemlje na levem bregu Mure pri Hotizi. Delovanja hrvaške kopenske vojske
               in vojne mornarice na teh področjih Slovenija ne dovoljuje."</p>
               <p>Spoštovane poslanke in poslanci! Prvič po osamosvojitvi se mora Slovenija boriti za
               ohranitev države v njenih osamosvojitvenih mejah. Poslanci SLS brez sprejetja sklepa,
               ki smo ga predlagali, in zaradi načina sprejemanja, ko poslanci nismo dobili vse
               dokumentacije v vpogled, ne bomo podprli ratifikacije o vstopu Republike Hrvaške v
               Nato. Hvala lepa.</p>
            </sp>
            <sp xml:id="SDZ5-Redna-02-2009-02-09.sp26">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Anton Anderlič v imenu Poslanskega kluba Liberalne
               demokracije Slovenije.</p>
            </sp>
            <sp xml:id="SDZ5-Redna-02-2009-02-09.sp27">

               <speaker>ANTON ANDERLIČ:</speaker>

               <p>Spoštovani! Poslanci Liberalne demokracije Slovenije bomo podprli sprejem zakona o
               ratifikaciji protokola o pristopu Republike Hrvaške k Severnoatlantski zvezi.
               Argumentov za to je več. Mogoče bi sicer veljalo tudi v Državnem zboru razpravljati
               na način, kot nam to sporočata francoski predsednik Sarkozy in nemška kanclerka
               Merklova, ki govorita o nepristnem sodelovanju znotraj Nata, ko govorita o tem, da
               bodo potrebne nekatere revizije. Najbrž bo prilika kasneje, ne tako dolgo naprej,
               tudi v Državnem zboru, da razpravljamo o tem. Ampak v tem trenutku imamo na mizi akt,
               ki je prišel na vrsto čisto na koncu. Potem ko je neka država izrazila interes, da bi
               k tej zvezi pristopila, potem ko je prešla celo pot, ki je bila predpisana, da
               izpolni kriterije, ki smo jih morali izpolniti vsi, ki smo se tej zvezi pridružili.
               Verjamem, da je Republika Slovenija v vseh fazah, tako kot vse druge članice,
               spremljala, bila vključena v spremljanje priprav Republike Hrvaške na vseh področjih,
               ko gre za preobrazbo vojske, ko gre za uvajanje demokratičnih standardov in da je na
               koncu tudi njen glas odločal, da sedaj Republika Hrvaška izpolnjuje pogoje, da jo
               povabimo. Ne poznam nobenega demokrata na svetu, nobene demokratične države na svetu,
               ki bi kakorkoli preprečevala drugi državi, da sam sebi na istih standardih, v istih
               pogojih, kot veljajo za druge, zagotovi kolektivno varnost znotraj nekega
               zavezništva. Tudi ne poznam boljšega zavezništva, kot je zveza Nato, čeprav sem sam
               imel veliko pripomb in ravno tisto, kar sem na začetku rekel, me tudi skrbi - ali res
               gre za neiskreno sodelovanje znotraj te zveze. Ampak o tem mogoče kasneje. Ne poznam
               nobenega demokrata, in v Poslanskem klubu LDS ne, ki bi komurkoli preprečeval, da
               prevzame svoj del odgovornosti znotraj nemirnih področij, kot so Zahodni Balkan, kot
               je Bližnji vzhod in če hočete do Afganistana in na drugih kriznih območjih. Bilo bi
               preveč egoistično, da le tisti, ki smo že nekje zraven, mislimo, da vse vemo, da vse
               zmoremo in, kot je bilo nekje rečeno, lahko tudi drugim kažemo tisto plat, ki se ji
               reče: mi - ja, vi ste za nami in si tega ne zaslužite!</p>
               <p>Precej časa smo o tej stvari razpravljali kot o neki sholastiki, o nekih dokumentih,
               ki "to bože" so, pa jih ni -smo jih pogledali, videli, da ni prejudicev, ki bi šli na
               škodo Slovenije. Tako o tistem, kar smo videli, kar smo slišali in mi temu verjamemo.
               Verjamemo tudi v to, da geste dobre volje, ko pokažeš, da se ti strinjaš z nekom, ki
               na enak način govori o enakih vprašanjih, torej v temu primeru govorimo o varnosti, o
               sodelovanju, o zagotavljanju miru širom po svetu in uveljavljanju nekaterih
               demokratičnih metod. Ne strinjam se s tistimi, ki pravijo, da zveza Nato izraža tudi
               demokracijo v nekatere države, in to tisti zahodni tip demokracije, kajti to je v
               nasprotju z nekaterimi tradiciji, s kulturami in tako naprej, ampak to je že druga
               diskusija.</p>
               <p>Verjamemo, da bo ta naš pristop k ratifikaciji in sprejetju tega zakona na način,
               kot se to dela v Državnem zboru. Ne verjamem, da je za to potrebna dvotretjinska
               večina, tudi tako nam govorijo nekateri ustavni pravniki, ampak če je tako bilo do
               sedaj, naj bo tudi v temu primeru. Gre preprosto za to, da nam to ne more škoditi,
               prej nam lahko koristi za reševanje vseh tistih sporov, ki jih imamo, za vsa nerešena
               vprašanja in verjamem, da bodo ena za drugo prišla na vrsto - ne samo meja, kot vemo,
               in jih bomo tudi ...<stage>/Nerazumljivo, znak za konec razprave./</stage>...</p>
            </sp>
            <sp xml:id="SDZ5-Redna-02-2009-02-09.sp28">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Končali smo s predstavitvijo stališč poslanskih skupin. Ker matično
               delovno telo v okviru druge obravnave ni sprejelo nobenega amandmaja, prehajamo na
               odločanje o predlogu zakona. Obrazložitev glasov? Proceduralno, prosim najprej.</p>
            </sp>
            <sp xml:id="SDZ5-Redna-02-2009-02-09.sp29">

               <speaker>JAKOB PRESEČNIK:</speaker>

               <p>Hvala lepa za besedo, gospod predsednik. V poslanski skupini smo prepričani, da se
               lahko oziroma da obstaja velika verjetnost, da se izognemo naknadnemu zakonodajnemu
               referendumu po sprejemu oziroma potrditvi te ratifikacije, zato v primeru, da
               sprejmemo dodatni sklep, ki ga predlagamo ... Torej sklep, ki ga predlagamo, bo v
               poslovniški možnosti na posebni seji. S tem se strinjam, ker ob tej točki tega sklepa
               ni možno sprejemati. Zato v skladu s 74. členom Poslovnika Državnega zbora
               predlagamo, da odločanje o tej točki opravimo na eni od prihodnjih sej. Kot rečeno
               predhodno, v tem kratkem času in še vedno imamo čas ta postopek speljati v februarju,
               pa predlagam, da tako Odbor za zunanjo politiko kot Državni zbor sprejme predlog
               sklepa, ki smo ga danes vložili v proceduro v Državni zbor. In sicer, da Republika
               Slovenije ne priznava predpisov Republike Hrvaške, s katerimi se krši teritorialna
               celovitost Republike Slovenije in spreminja stanje na kopnem ter na morju na dan 25.
               6. 1991. Na ta dan je Slovenija imela neomejen dostop na odprto morje in med drugim
               je nadzirala celoten Piranski zaliv, zaselke na levem bregu Dragonje in ozemlje na
               levem bregu Mure pri Hotizi. Delovanje hrvaške kopenske vojske in vojne mornarice na
               teh področjih Republika Slovenija ne dovoljuje.</p>
               <p>Menimo, prepričani smo, da se bomo v primeru sprejetja takšnega sklepa v Državnem
               zboru v Sloveniji izognili naknadnemu zakonodajnemu referendumu, ki bi cel postopek
               še mnogo bolj zakompliciral. Hvala lepa.</p>
               <p>Zato, kot rečeno, predlagam v skladu s 74. členom, da odločanje o tej točki opravimo
               na eni od naslednjih sej. Hvala lepa.</p>
            </sp>
            <sp xml:id="SDZ5-Redna-02-2009-02-09.sp30">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Spoštovani gospod Presečnik, jaz se tega vašega predloga proceduralnega,
               ne morem dati na glasovanje, ker smo o tem, točno takšnem predlogu znotraj te točke,
               obravnave te 13. točke, že glasovali. Seveda sem obveščen o tem, da se vi ta predlog
               sklepa ali stališča vložili v proceduro v Državni zbor. Dodeljen bo Odboru za zunanjo
               politiko in bo moral priti tudi na Državni zbor. Zato ne vidim nobene povezave med
               tem dvema in tega sklepa ne bom dal na glasovanje. Bo pa vaš predlog v okviru
               procedur v Državnem zboru seveda obravnavan in bo prišel tudi na eno od sej Državnega
               zbora. Toliko o tem. Nadaljujemo ... Prosim.</p>
               <p>Obrazložitev glasu v imenu poslanskih skupin? Torej, odpiram prijave za obrazložitev
               glasu v imenu poslanskih skupin. Prosim. Besedo ima mag. Radovan Žerjav. Prosim.</p>
            </sp>
            <sp xml:id="SDZ5-Redna-02-2009-02-09.sp31">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik. V poslanski skupini obžalujemo, da nismo preložili
               tega odločanja. Poslanska skupina Slovenske ljudske stranke bo nedvomno glasovala
               proti ratifikaciji protokola. Razlog za to je pristop, ki smo ga uveljavili pri
               pristopanju Hrvaške k Evropski uniji. Tam smo jasno in odločno dejali, da
               dokumentacija vsebuje elemente, ki prejudicirajo mejo, in zaradi tega blokiramo vstop
               Hrvaške v EU. Enak pristop bi bilo treba uveljaviti tudi v primeru Nata, kjer
               dokumentacija, ki smo jo imeli na vpogled - in sem osebno pogledal zadeve in na
               lastne oči videl, da ta dokumentacija vsaj v štirih elementih prejudicira mejo. Nihče
               me tu ne bo prepričal, da ni tako. Govorim o načelnosti. In žal mi je, da se hrvaški
               mediji že norčujejo iz Republike Slovenije, o čemer je govoril kolega Jelinčič. Poleg
               tega nismo prepričani, da smo videli vso dokumentacijo; govorili smo o
               zemljevidih.</p>
               <p>Zaradi vsega navedenega tudi ne moremo prevzeti odgovornosti ob ratifikaciji
               protokola. Odgovornost boste morali prevzeti tisti, ki boste glasovali za. Hvala
               lepa.</p>
            </sp>
            <sp xml:id="SDZ5-Redna-02-2009-02-09.sp32">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Bogdan Barovič. Prosim.</p>
            </sp>
            <sp xml:id="SDZ5-Redna-02-2009-02-09.sp33">

               <speaker>BOGDAN BAROVIČ:</speaker>

               <p>Hvala lepa, gospod predsednik. Prepričan sem, vsaj zdajle, vsaj te tri minute, da ne
               sedimo med gluhimi, slepimi in nemimi. Danes je prvak Slovenske nacionalne stranke
               nanizal vrsto dejstev, podatkov, iz časopisja, iz zgodovine, iz zemljevidov, iz
               dokumentacije, ki bi jih lahko vsaj poslušali in o njih razmislili. In ker smo dan po
               kulturnem prazniku, bi bilo dobro, če bi poleg Prešerna, ki ga imam zelo rad,
               prebrali tudi Cankarja, njegove Hlapce, ki so sicer pisani kot igra, ampak so zelo
               tanka knjižica in zelo berljivi. V Hlapcih nastopa oseba, ki se piše Komar. In
               ugotovil sem, če bi bil danes kakšen gledališki ali filmski režiser, ki bi hotel
               upodobiti Hlapce na filmskem platnu ali pa na gledaliških odrih, ima na žalost v tem
               Državnem zboru vsaj 80 kandidatov za vlogo Komarja. Če ne veste, kdo je to, preberite
               si.</p>
               <p>Kaj naj rečem? Dejstva ne zadostujejo. Za konec bom rekel takole. Upam, da boste
               vsaj to slišali, pa če že ne vi, tisti, ki nas poslušajo. Slovenska nacionalna
               stranka ne želi slabega Hrvatom. Slovenska nacionalna stranka želi dobro Sloveniji.
               Vsaj to si zapomnite. In za to dobro, ki ga mi želimo tej, naši državi Sloveniji v
               imenu tistih, tudi mojih prijateljev, ki jih na žalost po letu 1990 ni več, ker so
               umrli, bom jaz in moji kolegi rekel takšni ratifikaciji na pamet "ne". Hvala.</p>
            </sp>
            <sp xml:id="SDZ5-Redna-02-2009-02-09.sp34">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v imenu poslank in poslancev. Odpiram prijavo. Besedo
               ima gospod Gvido Kres.</p>
            </sp>
            <sp xml:id="SDZ5-Redna-02-2009-02-09.sp35">

               <speaker>GVIDO KRES:</speaker>

               <p>Hvala za besedo, gospod predsednik. Spoštovani prvi minister, spoštovani zunanji
               minister, spoštovane kolegice in kolegi! Danes bom glasoval proti. Nisem proti vstopu
               Republike Hrvaške v svetovne in evropske integracije. Sem pa za odlog za nedoločen
               čas. Na tak način kot se Hrvaška ravna proti moji domovini, moji Sloveniji, v tem
               trenutku ne morem glasovati "za". Seveda je treba iskati napake tudi pri nas doma,
               jih priznati in iskati pot za uspešno rešitev naših problemov. Toda tako kot se sedaj
               nekatere zadeve odkrivajo v pristopnih dokumentih Republike Hrvaške k EU, z
               zemljevidi, v katerih posegajo na naše ozemlje in s tem omejujejo vitalne interese
               naše države, me še bolj prepričuje v pravilnost moje odločitve.</p>
               <p>Nadalje, kako naj si razlagam nesprejemanje načela pravičnosti s strani Republike
               Hrvaške. Pa ne samo to. Ko prebiram hrvaške medije, imam občutek, da se tega načela
               bojijo in da jih je strah, pa tudi cinični nasmeh njihove ministrice o pomembnosti
               tega načela me zelo moti. Načelo pravičnosti, predstavljam si, da ni črk in besed, ki
               bi bile lahko nad tem načelom. Mi spadamo v generacijo, ki je kronala stoletna
               prizadevanja naših prednikov, da smo danes tu, kjer smo, da gospodarimo na svoji
               zemlji, in ne bi rad tega kapitala zapravil in kdaj rdel pred mojimi otroci, mogoče
               tudi vnuki. Naj pa še povem to, da moj glas ni glas proti Hrvatom, s katerim sem
               prijatelj, ampak proti hrvaški politiki. Hvala lepa.</p>
            </sp>
            <sp xml:id="SDZ5-Redna-02-2009-02-09.sp36">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Janez Ribič. Prosim.</p>
            </sp>
            <sp xml:id="SDZ5-Redna-02-2009-02-09.sp37">

               <speaker>JANEZ RIBIČ:</speaker>

               <p>Hvala.</p>
               <p>Spoštovani, moram reči, da spoštujem naše sosede Hrvate, tam imam tudi veliko
               prijateljev, ne razumem pa njihove uradne politike, da zaostruje odnose med državama
               in ne upošteva meja med državama, ki so nam vsem dobro znane. Ne razumem tudi naše
               uradne politike, ki razmišlja, da bo z nekimi odpustki zadeve uredila, da bo dala
               soglasje za vstop v Nato, v EU pa ne. Razumem tudi Slovensko demokratsko stranko, da
               niso odločni, da so si s podaljšanjem sprejemanja zaključnega računa kupili čas za
               premislek, ali delajo prav ali narobe pri podpori Hrvaške v sprejem v Nato. Upam, da
               se bodo danes pravilno odločili.</p>
               <p>Všeč mi je, da se bodo Jelinčičevi danes odločili pravilno. Spoštovani, bojim se, da
               na takšen način nismo na pravi poti, da bi se problemi razrešili. Morali bi se vsi
               skupaj bolj trdo, bolj odločno postaviti, ko se borimo za naše pravice, ozemlje in
               morje.</p>
               <p>Zato bom glasoval proti, kar pričakujem tudi od tistih, ki jim ni vseeno za našo
               mlado državo. Hvala.</p>
            </sp>
            <sp xml:id="SDZ5-Redna-02-2009-02-09.sp38">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Franco Juri. Prosim.</p>
            </sp>
            <sp xml:id="SDZ5-Redna-02-2009-02-09.sp39">

               <speaker>FRANCO JURI:</speaker>

               <p>Gospod predsednik, gospod predsednik Vlade in gospod minister, poslanci in
               poslanke.</p>
               <p>Jaz bom glasoval "za", tudi iz načelnih razlogov. Jaz bi glasoval tudi za vstop
               Hrvaške v Evropsko unijo, kajti menim, da gradiva, zemljevidi in vse tisto, kar mi
               menimo, da prejudicira mejo, če so nastali po znamenitem datumu osamosvojitve, tega
               ne morejo prejudicirati. To vedo vsi, tudi tisti, ki se malo spoznajo na mednarodno
               pravo, vedo, da so ti argumenti prej politični kot mednarodnopravni.</p>
               <p>Upam, da bo glasovanje, da bo glas za vstop Hrvaške v Nato tudi glas streznitve v
               medsebojnih odnosih, da bo ta glas prispeval k boljšemu razumevanju, ne samo s
               Hrvaško ampak tudi z Evropsko unijo in z našimi strateškimi partnerji. Imam občutek,
               da smo v zadnjih časih ostali dokaj osamljeni na mednarodnem prizorišču in da si je
               treba tudi s to gesto zdaj pridobiti nekaj zaupanja in nekaj kredibilnosti, ki je
               bila v preteklih tednih po mojem mnenju in tudi po mnenju nekaterih opazovalcev
               zapravljena.</p>
               <p>Seveda bi bilo zanimivo slišati, kaj o tem menijo veliki, pomembni evropski
               sogovorniki in druge članice Nata. Najbrž gre za to, da se zavedamo strateškega
               pomena današnjega glasovanja, kajti takega pritiska verjetno ne bi bilo, če ne bi
               prišlo do drugih odločitev prej. Danes je pametno, da glasujemo "za", da naredimo
               korak naprej in da se pogajanja nadaljujejo. Tudi ob podpori EU in tudi ob podpori
               mediacije. Hvala.</p>
            </sp>
            <sp xml:id="SDZ5-Redna-02-2009-02-09.sp40">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Vito Rožej.</p>
            </sp>
            <sp xml:id="SDZ5-Redna-02-2009-02-09.sp41">

               <speaker>VITO ROŽEJ:</speaker>

               <p>Spoštovani gospod predsednik, spoštovani gospod predsednik Vlade, spoštovani
               minister, spoštovane kolegice in kolegi! Jaz sem prepričan, da je članstvo v Natu za
               Hrvaško slabo. Tako kot sem tudi prepričan, da je članstvo v Natu slabo za Slovenijo.
               Jaz sem na referendumu, na katerem smo se odločali o tem našem članstvu o Natu,
               glasoval podobno kot več kot tretjina slovenskih volivk in volivcev "proti". In pri
               tem mnenju vztrajam. In bi po neki logiki moral enako glasovati tudi v tem primeru.
               Ampak razumem in spoštujem referendumsko voljo večine in razumem in spoštujem željo
               Hrvaške, da postane članica te zveze. Čeprav obžalujem, da Hrvaška te svoje volje ni
               preverila na referendumu, ampak jaz pač tukaj te pristojnosti nimam in je tudi ne
               smem imeti.</p>
               <p>Glasoval bom za predlagani sklep, pri čemer pa ta moj glas "za", ni glas za širitev
               zveze Nato, ampak je glas za svobodo hrvaškega naroda, da se odloči o svoji usodi
               tako, kot želi. V tem me konec koncev potrjuje tudi verz iz naše himne o "narodih, ki
               žele dočakati dan" in tako naprej. Tudi konec te kitice, ki govori o tem, da "ne bo
               vrag, ampak samo sosed mejak". In si želim, da bom s tem svojim glasovanjem
               pripomogel k tem dobrososedskim odnosom. Sam sem sicer še zelen po parlamentarnem
               stažu, ampak glede na zgodovino, ki se je danes v tem parlamentu drugič že ponovila,
               zdaj kot farsa, prvič se je kot tragedija, ko smo glasovali o teh stvareh. Kljub tej
               zelenosti sem prepričan, da bom v svojih odločitvah modrejši od marsikoga, ki danes
               tukaj sedi. Hvala.</p>
            </sp>
            <sp xml:id="SDZ5-Redna-02-2009-02-09.sp42">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Ne komentirati drugih, prosim.</p>
               <p>Gospod Franc Pukšič.</p>
            </sp>
            <sp xml:id="SDZ5-Redna-02-2009-02-09.sp43">

               <speaker>FRANC PUKŠIČ:</speaker>

               <p>Hvala lepa. Kolegice in kolegi! Predsednik, predsednik Vlade! Moj glas "proti" ni
               proti Republiki Hrvaški, ampak je proti zapiranju možnosti Republike Slovenije na
               odprto morje. Kolegice in kolegi, ne verjamem, da je manj dokumentacije potrebno,
               kjer niso naštete niti obmejne vasi, kot pa je potrebno za ustanavljanje občin v naši
               sami državi, kjer pa naselja morajo biti našteta. Žal se mi postavlja vprašanja, ali
               nas je že prejšnja vlada in sedaj tudi ta postavila pred dejstvo zakrivanja določene
               dokumentacije. Če se seveda spomnim, kdo je bil minister prejšnjih dvanajst let pa
               zadnja štiri leta, in kdo je danes tudi svetovalec v kabinetu predsednika Vlade, se
               ta sum še toliko bolj postavlja in postaja pravzaprav utemeljen. Zato, kolegice in
               kolegi, ne razumem, zakaj niste dovolili preko te gromozanske večine moči Slovenski
               ljudski stranki in vsem nam, da bi izglasovali takšen sklep, ki bi tako rekoč bil
               tako imenovani blažev žegen, pa nič drugega, pa vendar bi imeli dober občutek. Žal mi
               je in sram me je, da imamo v tej državi in na oblasti vseskozi, naj bo leva ali
               desna, katera koli, še vedno preveč "kardeljev" pa premalo "generalov maistrov".</p>
               <p>Ravnal se bom tako kot se je general Maister. Hvala.</p>
            </sp>
            <sp xml:id="SDZ5-Redna-02-2009-02-09.sp44">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Še enkrat odpiram prijavo za obrazložitev glasu poslanca. Prosim. Besedo
               ima gospod Miran Györek. Prosim.</p>
            </sp>
            <sp xml:id="SDZ5-Redna-02-2009-02-09.sp45">

               <speaker>MIRAN GYÖREK:</speaker>

               <p>Spoštovani prisotni, kolegice, kolegi.</p>
               <p>Najprej se nisem mislil oglasiti, saj so moji kolegi v Slovenski nacionalni stranki
               povedali že marsikaj. Zdaj pa mi ne da miru, da vas ne bi povprašal nekaj...</p>
            </sp>
            <sp xml:id="SDZ5-Redna-02-2009-02-09.sp46">

               <speaker>PREDSEDNIK DR. PAVEL GANTAR:</speaker>

               <p>Gospod Györek, nobenega ne morete vprašati, to je obrazložitev glasu...</p>
            </sp>
            <sp xml:id="SDZ5-Redna-02-2009-02-09.sp47">

               <speaker>MIRAN GYÖREK:</speaker>

               <p>Moje mnenje...</p>
            </sp>
            <sp xml:id="SDZ5-Redna-02-2009-02-09.sp48">

               <speaker>PREDSEDNIK DR. PAVEL GANTAR:</speaker>

               <p>Ne vašega mnenja, ne drugih mnenj ne rabimo, samo vašo obrazložitev glasu.
               Prosim.</p>
            </sp>
            <sp xml:id="SDZ5-Redna-02-2009-02-09.sp49">

               <speaker>MIRAN GYÖREK:</speaker>

               <p>Moje mnenje je, da vstopamo v pakt z okupatorjem. Prihajam z regije, kjer hrvaška
               policija, hrvaška država izvaja jurisdikcijo na slovenskem ozemlju, dnevno včasih
               celo. To vedo tam prisotni, tam živeči ljudje, ne ve to marsikdo ki tam ne živi. To
               je na dveh mestih, pri Hotizi in v Murski Šumi. In težko je ljudem, ki tam živijo,
               gledati in zdaj to svetohlinstvo poslušati, češ, mi gremo v pakt s prijateljsko
               državo, s prijatelji. Tam se vidi, kaj je Hrvaška, kako Hrvaška laže svetu in
               prikazuje čisto drugačno stanje, kot je v resnici. Če bi bila Hrvaška poštena, bi se
               umaknila s tistega ozemlja na levem bregu Mure, ne pa, da izvaja tam svojo prisotnost
               svojimi oboroženimi silami, kaj pa je potem policija drugega, kot to.</p>
            </sp>
            <sp xml:id="SDZ5-Redna-02-2009-02-09.sp50">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Silven Majhenič.</p>
            </sp>
            <sp xml:id="SDZ5-Redna-02-2009-02-09.sp51">

               <speaker>SILVEN MAJHENIČ:</speaker>

               <p>Hvala za besedo gospod predsedujoči. Glasoval bom proti. Hrvaška je do sedaj s
               svojimi stališči in dejanji jasno pokazala, da ne namerava odstopati od lastnih
               stališč za nobeno ceno. Zavzela je zelo napadalno taktiko, nas pa poriva v
               nesprejemljiv obrambni položaj, kar za nas ni dobro. V vsej tej zgodbi je Hrvaška ves
               čas na boljšem. Nam ne priznava pravice do naše zemlje, si ozemlje lasti, ga prodaja
               in se požvižga na katastrske meje, pogodbe in razne naše prošnje. Nerazumljivo je in
               seveda se sprašujemo vsi zavedni Slovenci, ki nam Slovenija nekaj pomeni, kako dolgo
               bomo še popuščali državi, ki se s takimi dejanji norčuje iz vseh Slovencev. To je
               nesprejemljivo in temu je potrebno narediti konec. Nihče v tej državi se nima pravice
               pogajati o naši zemlji, ampak so tu stališča tudi po ustavi zelo jasna. Vsi, ki bodo
               prispevali k odtujitvi naše slovenske zemlje, bodo nekega dne morali pojasniti, zakaj
               so to tudi storili, in zato tudi pred narodom odgovarjati. Kajti narod ne pozablja in
               ne odpušča. Izkoristiti je potrebno vsako možnost in vsako priložnost, da se
               zaključijo izsiljevanja in da končno prevlada razum tistih, ki s predrzno pogajalsko
               spretnostjo vsiljujejo svoj prav celi Evropi. Realizacija lastnih ciljev nikakor ne
               sme biti omajana, še enkrat poklekniti pred izsiljevanjem nekoga, ki smo ga do sedaj
               že dodobra spoznali, pa bi bilo v sramoto vsem državljanom Slovenije. Hvala lepa.
           </p>
            </sp>
            <sp xml:id="SDZ5-Redna-02-2009-02-09.sp52">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Prehajamo na odločanje o predlogu zakona. Ob tem vas obveščam, da bo
               zakon sprejet, če bosta zanj glasovali dve tretjini vseh poslancev, to je 60 ali več.
               Glasujemo. Navzočih je 86 poslank in poslancev, za je glasovalo 75, proti 11.</p>
               <p><stage>(Za je glasovalo 75.)</stage> <stage>(Proti 11.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>14. TOČKO DNEVNEGA REDA - POTRDITEV POPRAVKA URADNEGA PREČIŠČENEGA
                  BESEDILA ZAKONA O OSEBNI IZKAZNICI</title>. Popravek uradnega prečiščenega besedila
               zakona je pripravila Zakonodajno-pravna služba zbora in ga zbor potrdi brez razprave.
               Prehajamo na odločanje o predlogu sklepa: Potrdi se popravek Uradnega prečiščenega
               besedila Zakona o osebni izkaznici. Glasujemo. Navzočih je 80 poslank in poslancev,
               za je glasovalo 80, proti nihče.</p>
               <p><stage>(Za je glasovalo 80.)</stage> <stage>(Proti nihče.)</stage></p>
               <p>Ugotavljam, da je zbor popravek uradnega prečiščenega besedila navedenega zakona
               potrdil.</p>
               <p>S tem zaključujem to točko dnevnega reda.</p>
               <p>Prehajamo na <title>15. TOČKO DNEVNEGA REDA,</title> to je na <title>MANDATNO-VOLILNE ZADEVE.</title>
               </p>
               <p>Zbor bo v okviru te točke obravnaval deset predlogov Sodnega sveta za izvolitev v
               sodniško funkcijo s predlogi sklepov in obvestilo Okrajnega sodišča v Kočevju v zvezi
               z obtožnim predlogom Okrožnega državnega tožilstva v Ljubljani zoper poslanca
               Državnega zbora.</p>
               <p>Prehajamo na razpravo in odločanje o posameznih predlogih.</p>
               <p>Prehajamo na obravnavo desetih predlogov Sodnega sveta za izvolitev v sodniško
               funkcijo s predlogi sklepov. Sodni svet je Državnemu zboru predložil deset predlogov
               o izvolitvi v sodniško funkcijo na sodniška mesta višje sodnice na Upravnem sodišču
               Republike Slovenije, petih okrajnih sodnic na okrajnih sodiščih v Celju, Novem mestu
               in Mariboru in dveh okrožnih sodnikov ter dveh okrožnih sodnic na Delovnem in
               socialnem sodišču v Ljubljani ter na okrožnih sodiščih v Kranju in Ljubljani.</p>
               <p>Predloge je obravnavala Mandatno-volilna komisija kot matično delovno telo ter zboru
               predložila predloge sklepov. Prijavljenih k razpravi ni, zato prehajamo na odločanje
               o posameznih predlogih sklepov.</p>
               <p>Na glasovanje dajem predlog sklepa o izvolitvi v sodniško funkcijo gospe Tatjane
               Eberlinc Jurkas na sodniško mesto višje sodnice na Upravnem sodišču Republike
               Slovenije.</p>
               <p>Glasujemo. Navzočih je 72 poslank in poslancev, za je glasovalo 69, proti nihče.</p>
               <p><stage>(Za je glasovalo 69.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospoda Borisa
               Damjana na sodniško mesto okrožnega sodnika na Delovnem in socialnem sodišču v
               Ljubljani.</p>
               <p>Glasujemo. Navzočih je 75 poslank in poslancev, za je glasovalo 73, proti nihče.</p>
               <p><stage>(Za je glasovalo 73.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospoda Dejana
               Kmetca na sodniško mesto okrožnega sodnika na Okrožnem sodišču v Kranju.</p>
               <p>Glasujemo. Navzočih je 74 poslank in poslancev, za je glasovalo 72, proti nihče.</p>
               <p><stage>(Za je glasovalo 72.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Sandre
               Klanšek na sodniško mesto okrajne sodnice na Okrajnem sodišču v Celju.</p>
               <p>Glasujemo. Navzočih je 75 poslank in poslancev, za je glasovalo 71, proti nihče.</p>
               <p><stage>(Za je glasovalo 71.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Melite
               Perko na sodniško mesto okrajne sodnice na Okrajnem sodišču v Novem mestu. Glasujemo.
               Navzočih je 76 poslank in poslancev, za je glasovalo 73, proti nihče.</p>
               <p><stage>(Za je glasovalo 73.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Anite
               Šuntajs Bastl na sodniško mesto okrajne sodnice na Okrajnem sodišču v Mariboru.
               Glasujemo. Navzočih je 73 poslank in poslancev, za je glasovalo 70, proti nihče.</p>
               <p><stage>(Za je glasovalo 70.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Saše Prelog
               Žnidarič na sodniško mesto okrajne sodnice na Okrajnem sodišču v Mariboru. Glasujemo.
               Navzočih je 75 poslank in poslancev, za je glasovalo 72, proti nihče.</p>
               <p><stage>(Za je glasovalo 72.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Tanje Husar
               na sodniško mesto okrajne sodnice na Okrajnem sodišču v Mariboru. Glasujemo. Navzočih
               je 74 poslank in poslancev, za je glasovalo 71, proti nihče.</p>
               <p><stage>(Za je glasovalo 71.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Lidije
               Smolar na sodniško mesto okrožne sodnice na Okrožnem sodišču v Ljubljani. Glasujemo.
               Navzočih je 76 poslank in poslancev, za je glasovalo 71, proti nihče.</p>
               <p><stage>(Za je glasovalo 71.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Dušane Bajc
               na sodniško mesto okrožne sodnice na Okrožnem sodišču v Ljubljani. Glasujemo.
               Navzočih je 73 poslank in poslancev, za je glasovalo 70, proti 1.</p>
               <p><stage>(Za je glasovalo 70.)</stage> <stage>(Proti 1.)</stage></p>
               <p>Ugotavljam, da je sklep sprejet.</p>
               <p>Prehajam na obravnavo obvestila Okrajnega sodišča v Kočevju v zvezi z vloženim
               obtoženim predlogom Okrožnega državnega tožilstva v Ljubljani zoper poslanca
               Državnega zbora. Obvestilo je v obravnavo zboru posredovalo Okrajno sodišče v
               Kočevju. Predlog je obravnavala Mandatno-volilna komisija kot matično delovno telo,
               ki je zboru predložila predlog sklepa. Mandatno-volilna komisija predlaga Državnemu
               zboru, da sprejem naslednji sklep: Državni zbor na podlagi tretjega odstavka 83.
               člena Ustave Republike Slovenije ter 22. člena Zakona o poslancih v zvezi z
               obvestilom Okrajnega sodišča v Kočevju, opravilna številka K100/2007/7, z dne
               19.12.2008 v zvezi z vloženim obtožnim predlogom Okrožnega državnega tožilstva v
               Ljubljani zoper poslanca Državnega zbora gospoda Janka Vebra zaradi v sostorilstvu
               storjenega kaznivega dejanja hujskanja po drugem odstavku 305. člena Kazenskega
               zakonika v zvezi s 25. členom Kazenskega zakonika ne prizna imunitete poslanca
               Državnega zbora gospodu Janku Vebru in dovoli vodenje kazenskega postopka. Na podlagi
               270. člena Poslovnika zbora Državni zbor o predlogu sklepa odloči brez razprave.
               Glasujemo. Navzočih je 72 poslank in poslancev, za je glasovalo 69, proti nihče.</p>
               <p><stage>(Za je glasovalo 69.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda. Zaključujem tudi 2. sejo Državnega zbora.
               Hvala lepa in lep pozdrav.</p>
               <stage>(Seja je bila končana 9. februarja 2009 ob 17.22.)</stage>
            </sp>
         </div>
      </body>
   </text>
</TEI>
