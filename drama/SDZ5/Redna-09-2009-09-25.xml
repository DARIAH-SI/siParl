<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ5-Redna-09-2009-09-25">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|08B82766BF167CE0C12576A3002EB674</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=sz&amp;uid=08B82766BF167CE0C12576A3002EB674</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ5-Redna-09-2009-09-25.DZ" n="09">
               <name>Redna</name>
               <date when="2009-09-25"/>
            </setting>
         </settingDesc>
         <particDesc>
            <listOrg>
               <org xml:id="SDZ5-Redna-09-2009-09-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">Nadaljevanje 9. seje</stage>
            <stage type="chairman">Sejo je vodil dr. Pavel Gantar, predsednik Državnega zbora.</stage>
            <stage type="time">Seja se je pričela ob 10.00.</stage>


            <sp xml:id="SDZ5-Redna-09-2009-09-25.sp1">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam
               nadaljevanje 9. seje Državnega zbora.</p>
               <p>Obveščen sem, da se današnje seje ne morejo udeležiti naslednja poslanka in poslanci:
               mag. Andreja Rihter od 10.00 do 13.00, Bogdan Barovič, Iztok Podkrižnik, Miran Jerič
               od 14.30 dalje in Robert Hrovat. Vse prisotne lepo pozdravljam!</p>
               <p>Preden dam besedo za proceduralni predlog, vas obveščam, da bomo ob 13.00 prekinili
               sejo Državnega zbora za pol ure zaradi sklica kolegija v zvezi z zahtevo za izredno
               sejo Državnega zbora. Proceduralno, gospod Tanko, prosim.</p>
            </sp>
            <sp xml:id="SDZ5-Redna-09-2009-09-25.sp2">

               <speaker>JOŽE TANKO:</speaker>

               <p>Hvala lepa za besedo. Spoštovani predsednik, poslanske skupine Slovenske demokratske
               stranke, Slovenske ljudske stranke in Slovenske nacionalne stranke smo včeraj ob
               12.00 vložili v postopek predlog za spremembo vrstnega reda obravnave točk dnevnega
               reda na tej seji, in sicer pri 18. točko, ko bomo obravnavali občine in predloge za
               ustanovitev občin. Ugotavljam, da skoraj po 23 urah to gradivo še ni razmnoženo in
               razdeljeno poslancem Državnega zbora. Bilo bi pa prav, da poslanci Državnega zbora
               odločimo, ali bomo najprej obravnavali točko B ali točko A, in da odločimo tudi o
               tem, na kakšen način bomo te predloge obravnavali, ali tako, kot je predlagano v
               delovnem besedilu predloga, se pravi, v paketu, ali pa bomo odločali tako, kot je
               bilo običajno, o vsakem razpisu območja posebej. To je pomembno predvsem zato, ker so
               v predlogu pod točko B, ko naj bi odločali o občinah, ki se izločijo, ki se jim ne
               dovoli razpisa posvetovalnega referenduma o ustanovitvi nove občine, tudi predlogi,
               ki izpolnjujejo vse pogoje. Mislim, da je takih predlogov pet, in delovno telo jih ni
               obravnavalo tako, kot bi bilo treba.</p>
               <p>Zato predlagamo, da Državni zbor odloči, da se najprej obravnava točka B, da ponovno
               glasujemo o teh primerih in ugotovimo ter določimo, da tudi o tistih nekaj občin, ki
               izpolnjujejo pogoje, pa niso dobile zadostne podpore na delovnem telesu, odloči
               Državni zbor. Predlagamo tudi, da o vsakem referendumskem območju Državni zbor odloča
               posebej. Tak je bil do sedaj običaj in menim, da je to korektno tudi do vseh
               predlagateljev pobud za nove občine. Paketno glasovanje, tako, kar na počez, ni
               primerno.</p>
               <p>Predlagam, da preden pridemo na ta postopkovni predlog, poskrbite, da bo gradivo tudi
               razdeljeno na mize, na klopi poslancev. Žal ugotavljam, da tega gradiva na mizi še
               nimamo. In to, da to delo in pošiljanje gradiv, ki jih posredujemo poslanci
               opozicijskih poslanskih skupin, kasni dan, dva ali celo več in ne dobimo pravočasno
               na mizo. ...<stage>/Opozorilni znak za konec razprave./</stage>... To ni bil prvi primer. Takšne
               primere smo imeli tudi že na prejšnji seji in zaradi tega tudi nekaj zapletov.</p>
               <p>Se pravi, najprej proceduralno predlagam, da to uredimo pred nadaljevanjem seje.</p>
               <p>Hvala.</p>
            </sp>
            <sp xml:id="SDZ5-Redna-09-2009-09-25.sp3">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Res je. Dobil sem to proceduralno pobudo, ki je bila naslovljena na predsednika
               Državnega zbora, zato tudi ni bila posredovana vsem poslankam in poslance, in sicer z
               vsebino, tako, kot ste jo predstavili: da Državni zbor najprej obravnava 18.b točko,
               to je Predlog sklepa o ugotovitvi, da posamezna območja ne izpolnjujejo pogojev za
               ustanovitev občin, in potem šele 18.a, to je Predlog odloka o razpisu referenduma in
               določitvi referendumskih območij.</p>
               <p>Kar zadeva to pobudo, moram s tem v zvezi opozoriti na 14.a člen Zakona o lokalni
               samoupravi, ki določa, da "Državni zbor obravnava predlog za spremembo območja občine
               oziroma za ustanovitev nove občine, in če oceni, da so izpolnjeni pogoji za
               ustanovitev nove občine oziroma spremembo njenega območja, razpiše referendum, s
               katerim se ugotovi volja prebivalcev." V nadaljevanju ta isti člen določa, da "če
               Državni zbor ob obravnavi posameznega predloga oceni, da niso izpolnjeni pogoji za
               ustanovitev občine oziroma spremembo njenega območja, to ugotovi s sklepom, ki ga
               pošlje predlagatelju." Zato je vrstni red obravnave obeh aktov določen že z Zakonom o
               lokalni samoupravi. Zato predloga poslanskih skupin za spremembo vrstnega reda točk
               ne morem dati na glasovanje. Vrstni red obravnave 18. točke je določen z Zakonom o
               lokalni samoupravi in tega ne bom mogel dati na glasovanje, ker bi preprosto, če bi
               takšen sklep bil sprejet, bil v nasprotju z Zakonom o lokalni samoupravi. Najprej se
               določi, katere občine izpolnjujejo pogoje in bo razpisamo referendumsko območje,
               potem pa tiste, ki ne, pa gredo v sklep, da se to zavrne.</p>
               <p>Da nadaljujem naprej, te poslanske skupine predlagajo, da bi o posameznih predlogih
               iz 18. in 18.b člena točke glasovali posamično. Ugotavljam, da sta predloga odloka in
               predlog sklepa pripravljena v skladu s postopkom za sprejeti drugih aktov Državnega
               zbora, tako kot določajo členi 169.a do 171. Poslovnika Državnega zbora. Gre za
               enofazni postopek, ki je bil normiran z novelo Poslovnika Državnega zbora, ki je bila
               sprejeta jeseni 2007. Torej je prejšnja obravnava teh pobud potekala drugače, kot je
               normirana s poslovnikom iz leta 2007. Ta novela omogoča, da se o predlogu akta lahko
               vlagajo amandmaji, s katerimi bi dosegli, da se o vsakem predlogu iz teh aktov
               glasuje posebej, in je bilo tudi opozorjeno s sklicem seje, da je rok za vlaganje
               amandmajev takšen, kot je bil, v roku pet dni pred sejo Državnega zbora. Amandmaji
               niso bili vloženi, zato bo skladno s poslovnikom Državni zbor glasoval po končani
               obravnavi o obeh predlogih aktov v celoti. Zato ugotavljam, da je predlog
               opozicijskih poslanskih skupin v nasprotju tako z Zakonom o lokalni samoupravi kot s
               Poslovnikom oziroma z njegovo novelacijo iz leta 2007, zato bo postopek potekal tako,
               kot ste poslanske skupine obveščene.</p>
               <p>Proceduralno, gospod Anderlič.</p>
            </sp>
            <sp xml:id="SDZ5-Redna-09-2009-09-25.sp4">

               <speaker>ANTON ANDERLIČ:</speaker>

               <p>Ne glede na to, kar je gospod Tanko predlagal, sem bil danes neverjetno presenečen
               nad tem navodilom, ki smo ga dobili v poslanske skupine, kjer razlagate podobno, kot
               ste razložili sedaj. Nobene podlage nimate v Zakonu o lokalni samoupravi niti ne v
               poslovniku, kajti v tem navodilu se nikjer ne sklicujete niti na en člen, kaj naj bi
               bilo to, kar vi sedaj razlagate, in zakaj bi bilo to nujno.</p>
               <p>Jaz tudi nimam nič proti, če so zamudili, so zamudili; jaz nimam nič proti, da se
               usedete še enkrat v vodstvu zbora in ugotovite, kaj s tem je. Ko pride nek akt do
               konca, in v tem primeru imate 18.a odlok o ustanovitvi oziroma o razpisu referenduma
               na območju in tako naprej. Notri imate dva predloga. Pod B imate - in izpolnjujejo
               pogoje, zakonske pogoje ti predlogi izpolnjujejo. Ali bo odlok sprejet ali ne bo
               sprejet, je irelevantno, kajti postopek bo zaključen in se bo ugotovilo, da bo
               razpisan referendum ali pa jih boste obvestili, da referendum ni razpisan. To nima
               nobene zveze z 18b, kjer so že tako Vlada kot matično delovno telo ugotovila, da ne
               izpolnjujejo pogoje in zato jih spravljajo v sklep. Že sam negativni sklep pri odloku
               pomeni, ne da ne izpolnjujejo pogojev, ampak, da zbor nima volje, da bi razpisal
               referendum. Pogoje, kot ugotavljata Vlada in matično delovno telo, izpolnjujejo. To
               je bistvena razlika od tistega, kar je v točki B.</p>
               <p>Tako vam predlagam, da kljub vsemu do teh točk razmislite, kako boste vodili postopek
               pri glasovanju oziroma razpravi, kajti konec koncev gre tukaj za varstvo, ki ga ti
               predlagatelji imajo, in ne nazadnje je ta državni zbor nekaj izkušenj že imel, ko je
               pred leti v prejšnjih obdobjih zavrnil nekatere predloge, Ustavno sodišče je pa potem
               mimo Državnega zbora razpisalo referendum. Opozarjam, ne ustanavljamo občin, tudi tam
               pa lahko Državni zbor suvereno odloči, da nekaj ne bo ustanovil kljub volji volivcev,
               ampak to je že drugo vprašanje, nima pa te pristojnosti v fazi, ko samo razpisuje ali
               ne razpisuje referenduma za ugotavljanje volje ljudi.</p>
               <p>To je bistvena, bistvena razlika, zato vas prosim, da se med tem časom, preden bomo
               prišli do te točke, pogovorite, kajti drugače bomo spet kot Državni zbor prišli pred
               Ustavno sodišče z nekim nedorečenim, z nekim izsiljenim predlogom, na koncu bo pa
               sodišče odločilo, da smo ravnali narobe. In če bomo tako ravnali bo zlahka ugotovilo,
               da smo ravnali narobe.</p>
            </sp>
            <sp xml:id="SDZ5-Redna-09-2009-09-25.sp5">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Predlog, da o tej interpretaciji Zakona o lokalni samoupravi in
               poslovnika ponovno premislimo, ta predlog sprejemam. Jaz predlagam tudi vodji
               poslanske skupine Socialnodemokratske stranke, da bomo o tem premislili. Torej,
               predlagam vsem skupaj, da bomo premislili do 18. točke in pri 18. točki, če bo treba,
               bomo dali, če je tako in če bomo ugotovili drugače, bomo dali to kot proceduralni
               predlog na glasovanje - če bomo ugotovili, da je to, kar je bilo rečeno, smiselno in
               potrebno. Se strinjamo? Prosim.</p>
               <p>Ja, prosim, gospod Jelinčič.</p>
            </sp>
            <sp xml:id="SDZ5-Redna-09-2009-09-25.sp6">

               <speaker>ZMAGO JELINČIČ PLEMENITI:</speaker>

               <p>Hvala lepa. Imam občutek, da ta državni zbor vedno bolj postaja cirkus. Že okrogla
               oblika govori o tem, ampak da pa tukaj notri sedijo opice, si pa nisem nikoli mislil.
               Dejstvo pa je...</p>
            </sp>
            <sp xml:id="SDZ5-Redna-09-2009-09-25.sp7">

               <speaker>PREDSEDNIK DR. PAVEL GANTAR:</speaker>

               <p>Gospod Jelinčič, tako ne boste govorili s kolegi poslanci! Gospod Jelinčič, nisem vam
               dal besede. Zlorabili ste pravico do govora, z neprimernimi besedami ste poimenovali
               svoje poslanske kolege. Tega ne bom dovolil. Ne bom vam dal besede. Prosim, gospod
               Tanko.</p>
            </sp>
            <sp xml:id="SDZ5-Redna-09-2009-09-25.sp8">

               <speaker>JOŽE TANKO:</speaker>

               <p>Hvala lepa za besedo. Jaz sem nekako presenečen, da ste takrat, ko sem obrazložil
               našo zahtevo, zahtevo poslanskih skupin, to zavrnili. Ko je isto stvar povedal z
               drugimi besedami gospod Anderlič, ste pa takoj pritegnili njegovi pobudi. In mislim,
               da si predsedujoči, še najmanj pa predsednik Državnega zbora, ne more dopustiti, da
               na tako različen način v dveh minutah interpretira isto stališče oziroma isti
               predlog. Enkrat zadeva ni primerna in navede vrsto razlogov, ko se pojavi nekdo drug
               iz koalicijskih poslanskih skupin in pove isto, malo drugače, ampak o istem problemu
               in posledicah, ki se lahko zgodijo, je pa potem zadeva takoj sprejemljiva in vredna
               razmisleka. Mislim, da take dvolične obravnave v Državnem zboru ne bi smelo biti.
               Imamo isti poslovnik, imamo iste pravne podlage in soočili smo bili vsi z istim
               problemom v prejšnjem mandatu, ko smo, ne vem iz kakšnih razlogov, morali potem tudi
               te zadeve ponovno uvrščati. V izogib tem problemom, spoštovani predsednik, smo
               predlagali predlog, ki je poslovniško tudi korekten, kajti 65. člen Poslovnika
               Državnega zbora pravi takole. Posamezne točke dnevnega reda se obravnavajo po
               določenem vrstnem redu. Med sejo Državni zbor lahko največ dvakrat spremeni vrstni
               red obravnave posameznih točk dnevnega reda, če temu ne nasprotuje tretjina
               poslancev." In ugotavljam, da do tega trenutka ni bilo še nobene pobude za spremembo
               dnevnega reda, niti dnevni red ni bil spremenjen. To je prva zadeva, s katero se
               soočamo. In najmanj, kar je, predsedujoči bi moral to pobudo dati na glasovanje. Žal
               je treba spoštovati poslovnik, spoštovani predsednik, tudi če ste predsedujoči in
               predsednik Državnega zbora. Žal je to treba storiti. Pa naj plenum odloči, ali bo ta
               pobuda upoštevana ali ne, ampak o njej je treba odločati. Vložena je v skladu s
               poslovnikom, predlog je poslovniški in 65. člen Poslovnika posebej določa, na kakšen
               način je to mogoče storiti, ni nobenih omejitev za obravnavo vrstnega reda. Dvakrat
               lahko to naredimo na tej seji, in če boste to sprejeli, bo prvič.</p>
               <p>Vsekakor pa predlagam, da to storimo, kajti razumna je odločitev, da se potem ne
               izpostavljamo nekim procesnim zadevam na drugih institucijah, ki bodo pripeljale do
               iste odločitve v končni fazi. Do iste odločitve, ko bo treba nekaj storiti, čeprav je
               Državni zbor odločil drugače. In nobene potrebe ni, če vemo, da se bo to zgodilo, da
               odločamo o drugačnem vrstnem redu, kot smo predlagali. S tem zadostimo tudi tem
               problemom in se takim stvarem tudi izognemo. Zato predlagam, da ta procesni postopek
               izpeljemo v tem trenutku do konca. Hvala.</p>
            </sp>
            <sp xml:id="SDZ5-Redna-09-2009-09-25.sp9">

               <speaker>PREDSEDNIK DR. PAVEL GANTAR:</speaker>

               <p>Še enkrat in zadnjič. Povedal sem, da je kolega poslanec Anderlič izpostavil nekatere
               nove momente k temu, jaz sem svoje stališče povedal. Predlagal je, da o tem
               razmislimo. O tem bomo razmislili do začetka obravnave 18. točke. In če bom ugotovil,
               po posvetovanju s službami, da ta predlog ne bi prišel v neskladje s členi in zakoni,
               ki sem jih citiral, ga bom dal na glasovanje kot proceduralni predlog po prvem
               odstavku 65. člena, in o tem bomo glasovali. S tem to zadevo prekinjam.</p>
               <p>Prehajamo na <title>4. TOČKO DNEVNEGA REDA - DRUGA OBRAVNAVA PREDLOGA ZAKONA O
                  SPREMEMBAH IN DOPOLNITVAH ZAKONA O ELEKTRONSKEM POSLOVANJU NA TRGU, REDNI
                  POSTOPEK.</title>
               </p>
               <p>Predlog zakona je v obravnavo Državnemu zboru predložila Vlada. Besedo dajem
               predstavniku Vlade za dopolnilno obrazložitev predloga zakona. Besedo ima Gregor
               Golobič, minister za visoko šolstvo, znanost in tehnologijo.</p>
            </sp>
            <sp xml:id="SDZ5-Redna-09-2009-09-25.sp10">

               <speaker>GREGOR GOLOBIČ:</speaker>

               <p>Spoštovani predsednik, spoštovane poslanke in poslanci!</p>
               <p>Glavni namen Predloga zakona o spremembah in dopolnitvah Zakona o elektronskem
               poslovanju na trgu je odpraviti nejasnosti in pomanjkljivosti, ki so se pokazale pri
               izvajanju samega zakona, na kar je opozoril večkrat tržni inšpektorat, pa tudi
               Ministrstvo za notranje zadeve. Tako je bilo treba zaradi večje jasnosti precizirati
               področje, ki ga zakon ureja. Kasnejše so razmejitve uporabe določb tega zakona in
               zakona o varstvu potrošnikov ter pristojnosti posameznih vpletenih organov. Pri tem
               bodo po novem nekatere pristojnosti izvajala le sodišča, kar je ustreznejše z vidika
               jasnosti in predvidljivosti ureditve - doslej je bilo namreč možno tako sodno kot
               upravno odločanje. Hkrati se predlagajo tudi spremembe kazenskih določb. Zaradi večje
               učinkovitosti je namreč spremenjen sistem kaznovanja z globami v skladu z zmožnostmi,
               ki jo daje področna zakonodaja, upoštevaje tako zakon o prekrških kot tudi zakon o
               gospodarskih družbah. Skladno z zakonom o spremembah in dopolnitvah zakona o državni
               upravi se je v predlogu zakona spremenila tudi navedba ministrstva, ki opravlja
               določene naloge, tako da bo to odslej ministrstvo, vsakokratno, pristojno za
               elektronske komunikacije namesto ministrstva pristojnega za gospodarstvo.</p>
               <p>Predlog zakona večjih vsebinskih sprememb glede na direktivo o elektronskem
               poslovanju, ki je bila v slovenski pravni red prenesena z zakonom o elektronskem
               poslovanju na trgu ne prinaša, delno se spreminja le način njenega prenosa. Predlog
               zakona je bil predhodno, kot je povedal predsednik, obravnavan na Odboru za
               gospodarstvo 10. septembra. Sprejel je vložene amandmaje poslanskih skupin SD, Zares,
               DeSUS in LDS k členom 1., 6., 7., 8., 9. in 11. predloga zakona. Vlada ocenjuje, da
               je bil s sprejetimi amandmaji dopolnjen predlog zakona izboljšan z vidika njegove
               večje jasnosti v smislu zadostitve pripombam Zakonodajno-pravne službe Državnega
               zbora. Hkrati želim še opozoriti, da je Vlada ob posredovanju predloga zakona v
               obravnavo Državnemu zboru tudi predlagala, naj Državni zbor pripravi uradno
               prečiščeno besedilo zakona. Hvala za besedo.</p>
            </sp>
            <sp xml:id="SDZ5-Redna-09-2009-09-25.sp11">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Predlog zakona je obravnaval Odbor za gospodarstvo kot matično delovno
               telo. Besedo dajem predsedniku Viliju Rezmanu za predstavitev poročila odbora.</p>
            </sp>
            <sp xml:id="SDZ5-Redna-09-2009-09-25.sp12">

               <speaker>VILI REZMAN:</speaker>

               <p>Lep pozdrav vsem želim. Hvala lepa za besedo, gospod predsednik. Na 11. redni seji
               Odbora za gospodarstvo je ta odbor obravnaval Predlog zakona o spremembah in
               dopolnitvah Zakona o elektronskem poslovanju na trgu, in sicer kot matično delovno
               telo. Tako je odločil kolegij pred tem, preden je bil spremenjen zakon o državni
               upravi, kajti po tistem obdobju sodi to pod drugo resorno ministrstvo. Ker pa odlok o
               pristojnostih matičnih delovnih teles v Državnem zboru še ni spremenjen, smo to
               obravnavali na Odboru za gospodarstvo.</p>
               <p>Predlog zakona je pripravil Direktorat za elektronske komunikacije. Na odboru je bilo
               povedano, da je to zadnji predlog, ki ga je pripravil ta direktorat Ministrstva za
               gospodarstvo, in izražena naklonjenost in pohvala za sodelovanje in delo tega
               direktorata. Predlagatelj sicer je Vlada Republike Slovenije, ki je sledila, kakor je
               minister uvodoma povedal, nekaterim strokovnim pripombam, ki sta jih zbralea, zlasti
               policija in tržni inšpektorat na osnovi empiričnega dela, s katerim se srečujeta vsak
               dan. Gradivo, ki je bilo pripravljeno za obravnavo, je predlog zakona sam, je bilo
               mnenje Zakonodajno-pravne službe in amandmaji, ki so jih pripravile koalicijske
               stranke.</p>
               <p>V uvodu je državni sekretar dr. Györkös dopolnilno obrazložil predlog zakona,
               obrazložil je razloge, obrazložil je načela, obrazložil je temeljne ambicije, ki jih
               želijo s tem zakonom realizirati, in naj povem tudi to, da je razen tega, da Vlada
               predlaga spremembe in dopolnitve tega zakona, Vlada predlagala tudi, da Državni zbor
               pripravi prečiščeno gradivo zakona.</p>
               <p>Po uvodu dr. Györkösa ni bilo razprave, kar najbrž govori o strokovnosti priprave in
               delu Zakonodajno-pravne službe, ter amandmajev, zato so bili amandmaji sprejeti,
               vključeni v osnovni predlog zakona in tak dopolnjen predlog zakona daje Odbor za
               gospodarstvo Državnemu zboru v nadaljnjo obravnavo oziroma v sprejetje.</p>
            </sp>
            <sp xml:id="SDZ5-Redna-09-2009-09-25.sp13">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Sledi predstavitev stališč poslanskih skupin. Besedo ima Lojze Posedel v
               imenu Poslanske skupine Zares.</p>
            </sp>
            <sp xml:id="SDZ5-Redna-09-2009-09-25.sp14">

               <speaker>LOJZE POSEDEL:</speaker>

               <p>Hvala lepa za besedo, gospod predsednik. Spoštovani minister!</p>
               <p>V Poslanski skupini Zares nameravamo dopolnjeni Predlog zakona o spremembah in
               dopolnitvah Zakona o elektronskem poslovanju na trgu podpreti. Ocenjujemo, da bo
               sprejetje tega zakona doprineslo k večji pravni varnosti in jasnosti ureditve. Tako
               kot je v uvodu že gospod minister pojasnil glavne spremembe, tudi v poslanski skupini
               ocenjujemo, da bo ta predlog sprememb odpravil določene nejasnosti, ki so se pokazale
               pri izvajanju samega zakona, ker pač zakon podrobneje opredeljuje področje, ki ga
               ureja, jasneje se tudi razmeji med uporabo določenih različnih zakonov, pri tem pa bo
               odslej tudi bolj jasno postavljeno razmerje med uporabo tega zakona in zakona o
               varstvu potrošnikov. Jasneje se tudi urejujejo pristojnosti odločanje posameznih
               upravnih organov in sodišč. Izboljšana bo tudi prekrškovna ureditev za kršitev določb
               tega zakona, saj bo z novodoločenimi globami zagotovljena večja učinkovitost in
               odvračalni namen kaznovanja, in to v skladu z možnostmi, ki jih pri tem nudi
               zakonodaja. Gre za zakon o prekrških, kot tudi zakon o gospodarskih družbah. Ob vseh
               teh izboljšavah predlog zakona večjih vsebinskih sprememb ne prinaša, razen tudi
               zaradi spremembe zakona o državni upravi, kjer je treba s tem predlogom zakona
               urediti pristojnost ministrstva, vsakokratnega, za elektronske komunikacije, namesto
               do zdaj pristojnega Ministrstva za gospodarstvo.</p>
               <p>Tudi v Poslanski skupini Zares ocenjujemo, da so vsi amandmaji, ki so bili vloženi in
               obravnavani ter sprejeti na seji Odbora za gospodarstvo 10. 9., dobri, izboljšujejo
               predlog zakona, zato bo naša poslanska skupina ta dopolnjeni predlog tudi
               podprla.</p>
               <p>Hvala.</p>
            </sp>
            <sp xml:id="SDZ5-Redna-09-2009-09-25.sp15">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Vili Rezman v imenu Poslanske skupine DeSUS.</p>
            </sp>
            <sp xml:id="SDZ5-Redna-09-2009-09-25.sp16">

               <speaker>VILI REZMAN:</speaker>

               <p>Hvala, predsednik.</p>
               <p>Nekaj besed še na kratko o tem, kako razmišljamo v naši poslanski razmišljamo o tem
               predlogu zakona.</p>
               <p>Za uvod naj povem, da ocenjujemo, da gre spremembe, ki so docela strokovne in ne
               politične narave, kar govori tudi o tem, da je zakon res bil strokovno pripravljen na
               osnovi pripomb strokovnih institucij, da so bila strokovna mnenja Zakonodajno-pravne
               službe Državnega zbora upoštevana in da so takšni, strokovni torej, tudi amandmaji.
               Zato ni bilo razprave, nihče ni polemiziral in so bili amandmaji vključeni v temeljni
               tekst.</p>
               <p>Ne gre za neke večje vsebinske spremembe, ne gre za to, da bi bil ta zakon v kakšnem
               dramatičnem nasprotju z direktivo, ki to ureja, gre pa za to, da področje
               elektronskih komunikacij urejajo različni zakoni; tako zakon o varstvu potrošnikov,
               kot zakon o elektronskem podpisu, zakon o elektronskih komunikacijah in tako naprej,
               in je vse to pomenilo tudi nekoliko zmede, tudi zavoljo tega, ker so bile nejasno
               razmejene pristojnosti. Ne samo da so bile navedene v različnih zakonih, pač pa so se
               prepletale ne dovolj jasno pristojnosti sodišč in posamičnih upravnih organov naše
               države. Torej gre za rešitve znotraj okvira direktive in za to, da bi se dosegla
               večja jasnost besedila, da bi se natančneje razmejile pristojnosti med sodiščem in
               posamičnimi upravnimi organi, za to da, se tudi natančneje opredelijo obveznosti, ki
               jih ima ponudnik teh storitev do potrošnikov, bodisi do fizičnih oseb bodisi do
               podjetij. Gre za večje zahteve za javnost podatkov, za tiste, ki morajo pač biti
               objavljeni, in gre za to - to je treba poudariti - , da se urejajo samo razmere
               komercialne narave. Ničesar drugega, kar ni komercialne narave, ta zakon ne
               ureja.</p>
               <p>Morebiti je pomembno omeniti še obe načeli. Eno je načelo, ki govori o sorazmernosti
               in ki ga najdemo potem implementiranega v različnih sankcijah za različne gospodarske
               subjekte, tako da so sankcije za mikropodjetja in za s.p. ponudnike drugače od
               tistih, ki jih imamo po določilih ZGS-ja srednja in velika podjetja. Gre pa tudi za
               različno sankcioniranje tistih, ki so bodisi kreatorji informacij, bodisi da
               informacije samo shranjujejo, bodisi da so zgolj gostitelji informacije, ki jih
               kreirajo drugi.</p>
               <p>Še načelo pravne varnosti je bilo omenjeno. Gre za to, da se tovrstno komuniciranje
               seveda vse bolj širi, da se s širitvijo te dejavnosti širijo tudi možnosti za
               prekrške, tudi za zlorabe in za kazniva dejanja, in da so te spremembe namenjene tudi
               večji zaščiti potrošnika. Urejajo se tako relacije ponudnik - potrošnik kot relacije
               podjetje - podjetje.</p>
               <p>V Poslanski skupini DeSUS sodimo, da so rešitve dobre, zato bomo predlog tega zakona
               tudi podprli.</p>
            </sp>
            <sp xml:id="SDZ5-Redna-09-2009-09-25.sp17">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Zmago Jelinčič Plemeniti v imenu Poslanske skupine Slovenske
               nacionalne stranke.</p>
            </sp>
            <sp xml:id="SDZ5-Redna-09-2009-09-25.sp18">

               <speaker>ZMAGO JELINČIČ PLEMENITI:</speaker>

               <p>Hvala lepa za besedo in lep pozdrav vsem skupaj! V Slovenski nacionalni stranki, v
               poslanski skupini, sodimo, da je ta zakon o elektronskem poslovanju na trgu dober in
               ga bomo tudi podprli. Dejstvo je, da ureja nekatere zadeve, za katere pa se bojimo,
               da ne bodo ostale na tem nivoju. Strah nas je predvsem, da se bo dogajalo, da bodo
               selektivno kršili 39. člen Ustave Republike Slovenije, ki govori o svobodi izražanja.
               Piše takole: "Zagotovljena je svoboda izražanja misli, govora in javnega nastopanja,
               tiska in drugih oblik javnega obveščanja in izražanja. Vsakdo lahko svobodno izbira,
               sprejema in širi vesti in mnenja. Vsakdo ima pravico dobiti informacijo javnega
               značaja, za katero ima v zakonu utemeljen pravni interes, razen v primerih, ki jih
               določa zakon.</p>
               <p>"Prvi odstavek tega 39. čelna je točen, jasen, indikativen. Vendar pa se bojimo, da
               se bo dogajalo to, da se bo nekaterim prepovedovalo govoriti tako, kot mislijo, kajti
               tako kot se je, recimo, že dogajalo, ko je bil kršen 69. člen Poslovnika Državnega
               zbora, ki pravi: "Poslancu, ki želi govoriti o uporabi poslovnika, da predsedujoči
               besedo takoj, ko jo zahteva. Govor tega poslanca ne sme trajati več kot tri minute."
               Skratka, kakorkoli že, ko hoče človek govoriti o postopkovnih zadevah, jih mora
               povedati do konca, mu je treba pustiti. Čeprav govori 76. člen: "Za kršitev reda na
               seji Državnega zbora sme predsedujoči izreči naslednje ukrepe..."</p>
            </sp>
            <sp xml:id="SDZ5-Redna-09-2009-09-25.sp19">

               <speaker>PREDSEDNIK DR. PAVEL GANTAR:</speaker>

               <p>Kolega Jelinčič, to nima nobene zveze z zakonom. Ali smo na neki drugi seji, pri neki
               drugi točki, ali kako? Dajte se, prosim, usmeriti v stališče poslanske skupine v
               zvezi z zakonom, ki je v obravnavi.</p>
            </sp>
            <sp xml:id="SDZ5-Redna-09-2009-09-25.sp20">

               <speaker>ZMAGO JELINČIČ PLEMENITI:</speaker>

               <p>Gospod predsednik, mislim, da imam pravico povedati. Ravno berem, da imam pravico
               povedati, pa mi vi zopet kršite to pravico. Potem je pa brez zveze, da se karkoli
               tule pogovarjamo. Zakaj potem sploh sprašujete poslance drugih poslanskih skupin,
               kakšno je njihovo mnenje, če jim ne dovolite povedati svojega mnenja, če jim jemljete
               besedo, če jim kratite ustavno pravico, če kršite vsaj štiri člene lastnega
               Poslovnika Državnega zbora, 76. člen, 77. člen, 78. člen pa še kakšnega! Zakaj potem
               sploh sedimo v Državnem zboru več kot ena sama partija ali pa mogoče dve?! Zakaj
               potem imamo večstrankarski sistem?! Zakaj smo spreminjali nekdanji sistem in zakaj
               smo šli iz Jugoslavije, če zdaj silimo nazaj, tako po teritorialnem principu, v kar
               nas poriva Pahor in sedanja vlada, v objem Hrvaške, kakor tudi po mentalnem in
               političnem principu, ko nam ne dovolite izražati lastnega mnenja! Gospod predsednik,
               jaz ne razumem več tega državnega zbora. Kaj je postal ta državni zbor, zopet nazaj
               skupščina? Ko bo Vlada govorila, kar hoče, mi bomo pa samo smeli pritiskati na tipko
               z "da" in bog ne daj, da bi kdo pritisnil tipko "ne", ker ga bodo že zunaj čakali
               kakšni uniformiranci in ga odpeljali na kakšna zaslišanja.</p>
               <p>Mislim, da je demokracija v Sloveniji na grozljivem prelomnem trenutku. Kot kaže, jo
               boste ukinili, jo želite ukiniti, kajti že tu pri enostavni razpravi o zakonu človek
               ne sme povedati malo širšega diskurza. In vendar se govori o elektronskem poslovanju,
               o tem, kakšne informacije se bodo po elektronski pošti oziroma po medmrežju pošiljale
               sem in tja, gor in dol, kdo bo smel, kdo ne bo smel. Zdaj pa jaz ne smem z zakonskimi
               uzancami Državnega zbora, kjer piše "Poslovnik Državnega zbora, uradno prečiščeno
               besedilo", s tem ne smem utemeljevati teh zadev. In še Ustave naj ne bi smel
               uporabljati! Ali je ta Ustava za nas napisana ali je napisana za izbrance? Potem pa
               napišite, da se to dovoljuje samo koalicijskim gospodom. Ostali morajo biti tiho.
               ...<stage>/Opozorilni znak za konec razprave./</stage>... Kam pridemo? Mislim, grozljivo, kar se
               tukaj dogaja! Iz dneva v dan je huje. Iz dneva v dan je večje kršenje, eklatantno
               kršenje človekovih pravic tukaj notri! Izgovarjali se boste pa na Evropo. Pojdite si
               pogledat Evropo! Tukaj je slabše kot v Afganistanu. Samo še streljajo se zunaj ne, to
               je edina razlika! Totalno razsulo države je pa ravno tako kot v Afganistanu. Hvala
               lepa. ...<stage>/Opozorilni znak za konec razprave./</stage>...</p>
            </sp>
            <sp xml:id="SDZ5-Redna-09-2009-09-25.sp21">

               <speaker>PREDSEDNIK DR. PAVEL GANTAR:</speaker>

               <p>Hvala lepa. To, da ste lahko vse to povedali do konca, je znamenje demokracije. To
               lahko poveste tukaj, vendar je bila neka druga točka in neka drugo zasedanje
               državnega zbora. Hvala lepa.</p>
               <p>Besedo ima Franc Bogovič v imenu Poslanske skupine Slovenske ljudske stranke.</p>
            </sp>
            <sp xml:id="SDZ5-Redna-09-2009-09-25.sp22">

               <speaker>FRANC BOGOVIČ:</speaker>

               <p>Lep dober dan. Spoštovani predsednik, spoštovani minister, kolegice in kolegi! Pri 4.
               točki, ki jo sedaj obravnavamo, zakon o spremembah in dopolnitvah elektronskega
               poslovanja na trgu, lahko v imenu Slovenske ljudske stranke takoj na začetku povem,
               da bomo predlog sprememb in dopolnitev, ki ne posega bistveno v vsebino zakona, v
               Poslanski skupini SLS podprli. Ne vidimo nobenega razloga za drugačno glasovanje.</p>
               <p>Vidimo, da so glavni razlogi bili tudi danes že enkrat pojasnjeni, predvsem v
               ugotovitvah in pripombah tržnega inšpektorata Slovenije in da želi zakonodajalec
               narediti tisto, kar se je v času izvajanja te zakonodaje in v času hitrega razvoja
               interneta, elektronskega poslovanja pokazalo, da je treba postoriti. Tako bomo v
               imenu Slovenske ljudske stranke ta zakon podprli. Veseli nas pa tudi to, da se
               internet in elektronsko poslovanje v Sloveniji tako hitro razširjata, da se širita
               kot se širita. Veseli nas tudi to, da je to področje, tudi po našem mnenju, v
               Sloveniji dobro urejeno in da je tudi s področja črpanja evropskih sredstev kar
               znaten del sredstev namenjen tudi za širokopasovne povezave na tistih odročnih
               področjih, kjer bi sicer tržni ponudniki zelo težko našli interes in bi slovensko
               podeželje ostalo brez teh sodobnih povezav infrastrukture 21. stoletja.</p>
               <p>Tudi z naše strani priznanje za delo tistim, ki so to do sedaj opravljali na
               Ministrstvu za gospodarstvo, uspešno delo želimo tudi naprej v sklopu novega
               ministrstva. Z naše strani pa podpora spremembi zakona in dopolnitvam zakona o
               elektronskem poslovanju na trgu.</p>
            </sp>
            <sp xml:id="SDZ5-Redna-09-2009-09-25.sp23">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima mag. Borut Sajovic v imenu Poslanskega kluba Liberalne
               demokracije Slovenije.</p>
            </sp>
            <sp xml:id="SDZ5-Redna-09-2009-09-25.sp24">

               <speaker>MAG. BORUT SAJOVIC:</speaker>

               <p>Hvala lepa. Vsem skupaj dober dan. Pozdrav ministru, predsedniku pa hvala za besedo.
               Zakon, ki odpravlja normalne življenjske težave in probleme, je dober zakon in take
               zakone v Poslanskem klubu Liberalne demokracije Slovenije podpiramo, kajti tudi ta
               zakon o spremembah in dopolnitvah zakona o elektronskem poslovanju je eden takih.</p>
               <p>Še nedolgo tega bi rekli, da je elektronsko poslovanje nekaj oddaljenega, nekaj, kar
               se bo odvijalo v prihodnosti. V zadnjih desetletjih pa smo tako priča hitremu in
               pospešenemu razvoju na področju elektronskega poslovanja.</p>
               <p>Zakon, ki je danes predmet sprememb, ureja področje elektronskega poslovanja v
               povezavi s sklepanjem elektronskih pogodb, opravljanja storitev informacijske družbe,
               objava komercialnih sporočil ter s tem povezane odgovornosti posrednikov,
               izvensodnega reševanja sporov, sodnega varstva in tako dalje. Tak zakon smo prvič
               sprejeli 2006 kot prenos evropske direktive. V zakon se je malenkostno poseglo potem
               še leta 2008 z zakonom o arbitraži, ko je bil zakon o elektronskem poslovanju malce
               spremenjen. Po treh letih izvajanja zakona o praksi pa so bile odkrite določene
               nejasnosti, ki zahtevajo bolj specifično definiranje. Največ pripomb je bilo s strani
               Tržnega inšpektorata Republike Slovenije, ki inšpekcijsko nadzira izvajanje določb.
               Ker te nejasnosti otežujejo delo, je edino pravilno, da zakon bolje definiramo in vse
               nejasnosti sproti odpravimo.</p>
               <p>Poglavitne novosti zakona tako prinašajo obrazložitev, da dotični zakon ureja le
               komercialna razmerja med ponudniki storitev informacijske družbe in prejemniki
               storitev. Prav tako se nam zdi pomembno opozoriti, da se dodaja dikcija, da mora
               ponudnik elektronskih storitev na svojih spletnih straneh zagotavljati zahtevane
               podatke. Vsi smo podvrženi "spamom" ali, slovensko rečeno, nezaželeni pošti. Ker to
               področje ureja več zakonov, bomo spremembo zakona o elektronskem poslovanju jasneje
               napisali, da se tudi v primeru nezaželene pošte na osnovi zakona o varstvu
               potrošnikov uporabljajo določbe zakona o elektronskem poslovanju. V Poslanskem klubu
               LDS se vedno zavzemamo za učinkovito pravno državo, ki deluje tudi in predvsem v
               praksi, ne samo na papirju, v praksi. Zato bomo s spremembo zakona poenotili ureditev
               glede ukrepov, ki jih uvede sodišče postopoma v primeru kršitev. Kot je napisano, bo
               to naredilo pravno ureditev jasnejšo, zagotovo pa tudi bolj predvidljivo.</p>
               <p>Večja pomembna sprememba pa bo uvedena tudi na področju prekrškov, kjer se uvaja
               različne stopnje glob, in sicer glede na velikost podjetja in pravno naravo podjetja,
               razlika je, ali je to gospodarska družba ali samostojni podjetnik. S tem se zagotovo,
               če je že treba in če pride do njega, uvaja pravično kaznovanje, saj morajo večja
               podjetja za kršitve, ki jim prinašajo več dohodka, nositi tudi večjo odgovornost.</p>
               <p>Eden naših glavnih programskih ciljev v Liberalni demokraciji Slovenije je zagotovo
               urejena in učinkovita pravna država, zato v tej smeri tudi neposredno delujemo. Zato
               bomo na tej osnovi in na podlagi vsega, kar sem v tem stališču povedal, dopolnjeni
               predlog zakona o elektronskem poslovanju, ki ureditev s tega področja dela zagotovo
               bolj urejeno, bolj pregledno, bolj učinkovito, v Poslanskem klubu Liberalne
               demokracije Slovenije enotno podprli. Hvala lepa.</p>
            </sp>
            <sp xml:id="SDZ5-Redna-09-2009-09-25.sp25">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Anton Colarič v imenu Poslanske skupine Socialnih demokratov.
               Prosim.</p>
            </sp>
            <sp xml:id="SDZ5-Redna-09-2009-09-25.sp26">

               <speaker>ANTON COLARIČ:</speaker>

               <p>Hvala lepa, gospod predsednik. Gospod minister, kolegice in kolegi!</p>
               <p>Predlog zakona o spremembah in dopolnitvah Zakona o elektronskem poslovanju na trgu
               vnaša v letu 2006 sprejeti zakon nekatere rešitve, ki so se praksi pokazale za nujne.
               Kot rečeno, tržnemu inšpektoratu, ki izvajaj inšpekcijski nadzor nad zakonom, ter
               Ministrstvu za notranje zadeve se je namreč pojavila potreba po jasnejšem in
               razumljivejšem zakonu. Poglavitne rešitve zakona - kot je obveznost objave podatkov o
               družbi ponudniku storitve ter omogočanje povezav do teh podatkov na spletni strani
               ponudnika; jasnejša opredelitev nezaželene "spam-pošte", tako da je ta v skladu z
               zakonom o varstvu potrošnikov; obveznost ponudnikov storitev do poročanja podatkov o
               prejemnikih storitve pristojnim organom, in sicer predvsem z namenom lažjega
               odkrivanja kaznivih dejanj, ki izhajajo iz elektronskega poslovanja; omejitev
               pristojnosti, zaustavitev ali preprečitev kršitve zgolj na sodišče in druge spremembe
               - bodo zagotovile jasnost proizvajanja zakona v praksi in zato bo Poslanska skupina
               Socialnih demokratov predlagane spremembe zakona podprla.</p>
            </sp>
            <sp xml:id="SDZ5-Redna-09-2009-09-25.sp27">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Marjan Bezjak v imenu Poslanske skupine Slovenske demokratske stranke.</p>
            </sp>
            <sp xml:id="SDZ5-Redna-09-2009-09-25.sp28">

               <speaker>MARJAN BEZJAK:</speaker>

               <p>Lepo pozdravljeni, gospod minister, državna sekretarka, vsi ostali prisotni.</p>
               <p>Stališče Poslanske skupine Slovenske demokratske stranke, Novelo zakona o
               elektronskem poslovanju, Direktiva 2000/31 Evropskega parlamenta in Sveta z dne 8.
               junija 2000 o nekaterih pravnih vidikih storitev informacijske družbe, zlasti
               elektronskega poslovanja na notranjem trgu. Direktiva o elektronskem poslovanju je
               bila v slovenski pravni red najprej prenesena z zakonom o spremembah in dopolnitvah
               zakona o varstvu potrošnikov in Zakonom o elektronskem poslovanja in elektronskem
               podpisu.</p>
               <p>Prvi je v slovenski pravni red prenesel določbe o sklepanju pogodb, obveznosti
               obveščanja in pošiljanja komercialnih sporočil, drugi pa je posebej uredil
               odgovornosti posrednih ponudnikov storitev. Določena vprašanja glede elektronskega
               poslovanja pa so bila kasneje rešena še z zakonom o elektronskem poslovanju na trgu,
               saj se je izkazalo, da se za ta vprašanja oziroma zahteve, ki jih postavlja evropska
               direktiva, potrebuje poseben zakon. Tudi cilj in namen te novele zakona je po
               navedbah predlagatelja ustrezen prenos direktive o elektronskem poslovanju v
               slovenski pravni red, ker tega dotedanja ureditev in izvajanje zakona o elektronskem
               poslovanju in elektronskih predpisih ter zakona o varstvu potrošnikov nista
               zagotavljala. Osrednja pomanjkljivost je bila, da direktiva velja tudi za razmerja
               pri elektronskem poslovanju med pogodbenimi strankami, ki niso potrošniki. Cilj
               predloga zakona je po navedbah predlagatelja tudi ta, da se posamezne določbe zakona
               zapišejo tako, da bodo jasnejše in razumljivejše, da ne bo nastajal dvom o tem,
               kateri organ je v posameznih primerih pristojen ukrepati, ter da se popravijo
               nekatere manjše nevsebinske napake.</p>
               <p>V Poslanski skupini Slovenske demokratske stranke bomo novelo zakona podprli.</p>
            </sp>
            <sp xml:id="SDZ5-Redna-09-2009-09-25.sp29">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Končali smo predstavitvev stališč poslanskih skupin. Ker amandmaji k dopolnjenemu
               predlogu zakona niso bili vloženi, zaključujem drugo obravnavo predloga zakona.
               Glasovanje o dopolnjenem predlogu zakona bomo opravili danes, v okviru glasovanj, pol
               ure po prekinjeni 18. točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title>7. TOČKO DNEVNEGA REDA - NA OBRAVNAVO PREDLOGA ZAKONA O SPREMEMBAH
                  IN DOPOLNITVAH ZAKONA O LOKALNI SAMOUPRAVI V OKVIRU SKRAJŠANEGA POSTOPKA.</title>
               Predlog zakona je v obravnavo zboru predložila skupina poslancev, s prvopodpisanim
               dr. Lukom Jurijem. Besedo dajem predstavniku predlagatelja zakona dr. Luki Juriju za
               dopolnilno obrazložitev predloga zakona. Prosim.</p>
            </sp>
            <sp xml:id="SDZ5-Redna-09-2009-09-25.sp30">

               <speaker>DR. LUKA JURI:</speaker>

               <p>Hvala lepa in lep pozdrav vsem. Predlog sprememb zakona o lokalni samoupravi se
               dotika dveh tematik, obedve pa lahko združimo pod naslovom nerešena oziroma slabo
               rešena določila lokalne demokracije. Po eni strani s spremembo želimo na bolj
               učinkovit, bolj eleganten, hitrejši in tudi bolj transparenten način rešiti vprašanje
               odstopov političnih funkcionarjev na lokalnem nivoju oziroma župana in občinskih
               svetnikov in tudi potrditev mandata morebitnih naslednikov teh odstopajočih
               funkcionarjev. Po drugi strani pa želimo rešiti eno od sramot lokalne samouprave v
               Sloveniji, in to je nespoštovanje zakonodaje in odločb Ustavnega sodišča s strani ene
               od slovenskih občin pri zavračanju izvedbe volitev in seveda izvolitve romskega
               svetnika, tako kot konec koncev veleva zakonodaja na podlagi ustavnih določb.</p>
               <p>Prvi primer se nanaša tudi na nekaj konkretnih dogodkov, ki smo jim bili priča v
               zadnjem letu in pol. V Mestni občini Koper, pred letom in pol, sta namreč dva
               občinska svetnika odstopila, pa ne glede na to, tako vodstvo občine kot občinski svet
               v letu in pol ni želelo obravnavati odstopne izjave, za kar je prišlo do celo tako
               absurdnega položaja, da eden od teh dveh svetnikov, ki sta odstopila, je medtem na
               nadomestnih volitvah kandidiral za občinski svet v Izoli, bil tja izvoljen in je bil
               edini občinski svetnik v zgodovini samostojne Slovenije, ki je bil občinski svetnik
               hkrati kar v dveh občinah, v Kopru in v Izoli. Nato je prišlo tudi do, žal, sodnih
               zapletov, kajti sicer ni bilo mogoče priti do logičnega sklepa o ugotovitvi odstopa.
               Tema dvema svetnikoma je sedaj Vrhovno sodišče moralo meritorno izdati odločbo o
               prenehanju mandata. Sedaj pa se zadeva nadaljuje s težavami pri potrditvi mandatov
               dveh novih svetnikov, ki morata ta svetnika nadomestiti.</p>
               <p>Na drugi strani pa je zgodba občine Grosuplje, ki že vrsto let ignorira državno
               zakonodajo in že vrsto let zavrača možnost, ki izhaja iz zakonodaje, ta zakonodaja pa
               izhaja iz ustavno zajamčenih pravic, o tem, da izvede volitve za romskega svetnika in
               omogoči izvoljenemu romskemu svetniku tudi enakopravno sodelovanje v občinskem svetu.
               V to zagato se je moralo vmešati tudi Ustavno sodišče. Kot veste, je odločilo v prid
               potrebi, da se vendarle te izvolitve izpeljejo in izvolitve omogočijo, a ne glede na
               to občina Grosuplje še vedno ignorira celo Ustavno sodišče, za kar bi bila po
               določbah zakona o lokalni samoupravi možna celo razpustitev občinskega sveta.</p>
               <p>Vendar, ker je razpustitev občinskega sveta najbolj ekstremen primer posega državne
               oblasti v lokalno samoupravo in ker se je pokazala teoretična možnost bolj elegantne,
               hitrejše in tudi manj inkluzivne, manj interventne rešitve, smo se odločili, da
               predlagamo takšno rešitev Državnemu zboru. To pomeni, da bo v primeru, če bo
               sprejeta, Državna volilna komisija namesto Občinske volilne komisije Grosuplje
               izvedla volitve za romskega svetnika in tako po dolgih letih rešila zagato, ki ni v
               ponos slovenski lokalni samoupravi. Hvala lepa.</p>
            </sp>
            <sp xml:id="SDZ5-Redna-09-2009-09-25.sp31">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Predlog zakona je obravnaval Odbor za lokalno samoupravo in regionalni
               razvoj kot matično delovno telo. Besedo dajem podpredsednici odbora Renati Brunskole
               za predstavitev poročila odbora.</p>
            </sp>
            <sp xml:id="SDZ5-Redna-09-2009-09-25.sp32">

               <speaker>RENATA BRUNSKOLE:</speaker>

               <p>Hvala lepa. Lepo pozdravljeni, gospod predsednik, gospa državna sekretarka, kolegice
               in kolegi!</p>
               <p>Odbor za lokalno samoupravo in regionalni razvoj je na seji dne 9. septembra 2009 kot
               matično delovno telo obravnaval Predlog zakona o spremembah in dopolnitvah Zakona o
               lokalni samoupravi, ki ga je Državnemu zboru v obravnavo in sprejetje poslala skupina
               poslancev s prvopodpisanim dr. Luko Jurijem. Odbor je bil pred obravnavo seznanil z
               mnenjem Vlade Republike Slovenije, mnenjem Zakonodajno-pravne službe, mnenjem
               Komisije Državnega sveta za lokalno samoupravo in regionalni razvoj, amandmaji Vlade,
               amandmaji poslanskih skupin SD, Zares, DeSUS, LDS ter amandmajema Poslanske skupine
               SDS. Odbor je bil seznanjem z mnenji posameznih občin, ki so jih poslale Državnemu
               zboru na podlagi 94. člena Zakona o lokalni samoupravi in prvega odstavka 145. člena
               Poslovnika Državnega zbora.</p>
               <p>Predlagatelj zakona je na seji odbora dodatno pojasnil, da želi predlog zakona
               urediti dve problematiki, ki sta ostali nerešeni v zakonu o lokalni samoupravi. Ravno
               v razpravi pred menoj je predlagatelj to zadev ponovno pojasnil. Torej, prva je
               vezana na postopke odstopa občinskega svetnika in župana, ker dosedanja ureditev tega
               vprašanja dopušča možnost zlorabe in manipulacij. Druga pa je vezana na ureditev
               vprašanja romskih svetnikov, saj nekatere občine tega vprašanja niso ustrezno rešile.
               Poudaril je tudi v tem primeru več možnosti za intervencijo države; ena izmed teh je
               tudi razpustitev občinskega sveta in župana v primeru ponavljajočih se nezakonitosti
               v določeni občini. Vendar zakon predlaga hitrejšo in bolj učinkovito rešitev, kot je
               bilo omenjeno, in sicer v tistih občinah, ki ne bodo izvedle volitev romskega
               svetnika v skladu z zakonom, lahko to nalogo na stroške občine prevzame Državna
               volilna komisija in izvede volitve na enak način, kot bi jih izvedla občinska volilna
               komisija.</p>
               <p>Tudi predstavnica Vlade je menila, da predlog zakona vključuje rešitve, ki bodo po
               eni strani poenostavile postopke ob odstopih, po drugi strani pa preprečile kršenje
               temeljnih ustavnih pravic, tudi pasivne volilne pravice. Vlada je podprla tudi
               rešitev v zvezi z neizvolitvijo predstavnikov Romov v občinski svet glede na to, da
               dosedanja zakonska določba dopušča sankcije, ki so v nesorazmerju s problemom. Vlada
               je po proučitvi predloga zakona vložila tudi svoje amandmaje, s katerimi ni vsebinsko
               spreminjala predlaganih rešitev, ampak je prispevala predvsem k bolj jasnimi
               dikcijam, in jih je odbor tudi podprl. Zakonodajno-pravna služba je na seji odbora
               posebej opozorila na problem meritornega odločanja, določenega v 1. členu tega
               predloga zakona, ki naj bi ga predlagatelj glede na to, da gre za izjemo ustrezno
               utemeljil. Navedla je dva argumenta za izjemo. Prvi je narava spora, v tem primeru
               gre za volilni in mandatni spor, ki zahteva čimprejšnje odločanje o pravicah in
               obveznostih, ne le razveljavitve, drugi pa, da ne gre za tipično odločanje o upravnem
               aktu, ampak za nedelovanje organa občinskega sveta, zaradi česar posameznik ne more
               uveljaviti svojih pravic in mora zato sodno odločitev nadomestiti upravno odločanje.
               Zakonodajno-pravna služba je predlagala tudi uskladitev določb 1. in 2. člena
               predloga zakona, posebej pa izpostavila 4. člen predloga zakona, ki zagotavlja
               pravico do predstavnika romskih skupnosti. Gre za vprašanje, ki se nanaša na 101.a
               člen Zakona o lokalni samoupravi, to je na člen, ki je tako po sistematiki kot po
               vsebini prehodna določba, ki je bila vezana na rok in je izčrpana, vendar v praksi v
               celoti ni realizirana. Zato je pomembno, da predlagana nova določba v 101.a členu
               določi, da prehodna ureditev postane trajna, ker se besedilo nanaša na vsakokratni
               razpis rednih lokalnih volitev, to je na ureditev, ki je trajna. Zato je pravno
               ustrezno, da se ta materija uredi v materialnem delu zakona.</p>
               <p>Razprava na seji odbora se je zaostrila predvsem v zvezi s 3. členom predloga zakona,
               ki predlaga črtanje šestega odstavka 39. člena. Na osnovi sledečega je odbor v
               nadaljevanju na podlagi dodatnih opozoril in pri odločanju o amandmajih sledil
               realizaciji odločbe Ustavnega sodišča, ki je določila, da mora biti pravica do
               predstavnika romske skupnosti dejansko udejanjena, pri čemer nikakor ni v neskladju z
               ustavo, če zakonodajalec sam ugotovi in določi občine, ki so dolžne zagotoviti
               predstavnika romske skupnosti v občinskem svetu.</p>
               <p>Predlagamo Državnemu zboru, da podpre besedilo dopolnjenega predloga zakona in k
               njemu vložene amandmaje, ki sledijo realizaciji odločbe Ustavnega sodišča. Hvala.</p>
            </sp>
            <sp xml:id="SDZ5-Redna-09-2009-09-25.sp33">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo dajem predstavnici Vlade za uvodno obrazložitev mnenja. Besedo ima
               Meta Vesel Valentinčič, državna sekretarka, Služba Vlade za lokalno samoupravo in
               regionalni razvoj.</p>
            </sp>
            <sp xml:id="SDZ5-Redna-09-2009-09-25.sp34">

               <speaker>META VESEL VALENTINČIČ:</speaker>

               <p>Hvala lepa za besedo. Spoštovani predsednik, spoštovane poslanke in poslanci!</p>
               <p>Vlada je seznanjena s problematiko, ki nastaja v občinah tam, kjer se ne spoštuje
               pravica člana občinskega sveta ali župana, da odstopi. Gre za izjavo volje, s katero
               se nekdo odloči, da predčasno konča mandat, za predčasno prenehanje mandata, ki so mu
               ga sicer volivci dodelili in zaupali. Vendar, to je pravica posameznika in dogaja se
               tako, kot je bilo že navedeno, da ali občinski svet o tej zahtevi niti ne odloča ali
               pa odloča tako, da enostavno te pravice posamezniku ne prizna. Strinjamo se, da se z
               načinom, ki je zdaj v predlogu opredeljen, ščiti tudi pasivna volilna pravica
               tistega, ki je sicer po volilnih rezultatih tisti, ki lahko nastopi mandat občinskega
               svetnika. Tako to rešitev izrazito podpiramo in mislimo, da je nujno potrebna.</p>
               <p>Glede rešitve, da se z dopolnitvijo tega zakona omogoči zagotovitev romskega
               predstavnika v občini, kjer volitev tega predstavnika ne opravijo sami, se nam zdi
               ravno tako potrebna glede na dogajanja, ki tečejo že od leta 2002, pa vendar smo še
               vedno na točki, ko ta pravica ni uresničena v občini, za katero smo že slišali. Gre
               za to, da tam, kjer živi avtohtono poseljena romska skupnost, imajo Romi pravico do
               najmanj enega predstavnika v občinskem svetu in če tega občina ne zagotovi, gre
               nesporno za grobo kršitev teh kolektivnih pravic romske skupnosti do posebne
               politične participacije v občinskem svetu. Vlada tako podpira dopolnitev in rešitev,
               ki pristojnost v tem primeru daje Državni volilni komisiji, da izvede volitve
               predstavnika romske skupnosti, če ta predstavništva v občinskem svetu ne zagotovi ob
               vsakokratnem razpisu rednih lokalnih volitev občina sama.</p>
               <p>Da končam. Vlada predlog zakona z vsemi sprejetimi amandmaji na Odboru za lokalno
               samoupravo in regionalni razvoj podpira. Hvala lepa.</p>
            </sp>
            <sp xml:id="SDZ5-Redna-09-2009-09-25.sp35">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Sledi predstavitev stališč poslanskih skupin. Besedo ima Matjaž Zanoškar
               v imenu Poslanske skupine DeSUS.</p>
            </sp>
            <sp xml:id="SDZ5-Redna-09-2009-09-25.sp36">

               <speaker>MATJAŽ ZANOŠKAR:</speaker>

               <p>Spoštovani predsednik, spoštovana državna sekretarka, kolegice in kolegi! Mnenje
               Poslanske skupine DeSUS glede novele in spremembe in dopolnitve Zakona o lokalni
               samoupravi je sledeče. Z ozirom na to, da novelo predlagajo trije poslanci, med
               katerimi je tudi naš poslanec Vili Rezman, je analogno sklepati in razumeti, da bo
               Poslanska skupina DeSUS podprla to novelo v obeh delih. In sicer se nam zdi zelo
               smiselno - prvi del, ki zadeva poenostavitev postopka za razrešitev županov, bodisi
               podžupana ali svetnika, če ta želi predhodno, predčasno prenehati mandat v svojih
               organih. Kar nekaj primerov je že danes bilo navedenih, da je v slovenskem prostoru
               prav zaradi te anomalije v Zakonu o lokalni samoupravi prihajalo do velikih zapletov.
               Tako je v Kopru, tako je v Prevaljah, tako je še verjetno kje drugje, zato je prav,
               da je ta postopek poenostavljen, in da nima možnost občinski svet bodisi predlog
               vsakega posameznika dati v predal, ga ne dati v obravnavo ali ga dati v obravnavo in
               ga ne sprejeti. Torej, pravica vsakega posameznika je, da se odloči, da mu lahko tudi
               mandat preneha predčasno. To vsekakor podpiramo. Enako podpiramo tudi drugo vsebino
               pri tej noveli, ki zadeva izpolnjevanje določitev Zakona o lokalni samoupravi, kjer
               govori, da vsepovsod tam, kjer živi avtohtona romska poseljenost, ima odgovornost
               občina, da v občinski svet, v volitvah, zagotovi tudi enega predstavnika. To določilo
               je bilo kršeno v mnogih primerih tudi v naših občinah in prav je, da se ta stvar
               popravi v tem smislu, da če občina na zagotovi predstavnika romske skupnosti tam,
               kjer je avtohtona poseljenost, potem ima pravico in pooblastilo državna volilna
               komisija, da izvede volitve. Seveda v tem primeru smo popolnoma enotnega mnenja, da
               občina Grosuplje pri tem ne more biti izjema. Pričakujemo, če bo, in upamo, da bo, ta
               novela sprejeta, da se v roku treh mesecev izvedejo tudi volitve v občini Grosuplje
               in se zagotovi to določilo Zakona o lokalni samoupravi, da je predstavnik enako
               participiran v tem političnem pogledu v sestavi občinskega sveta. Hvala lepa.</p>
            </sp>
            <sp xml:id="SDZ5-Redna-09-2009-09-25.sp37">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Zmago Jelinčič Plemeniti v imenu Poslanske skupine Slovenske
               nacionalne stranke. Prosim.</p>
            </sp>
            <sp xml:id="SDZ5-Redna-09-2009-09-25.sp38">

               <speaker>ZMAGO JELINČIČ PLEMENITI:</speaker>

               <p>Hvala lepa za besedo. V naši poslanski skupini zakona ne bomo podprli. Ne ureja ene
               zadeve, ki bi jo moral ta zakon urejati prvo in vedno in povsod, skratka vprašanje
               volitev na lokalnih skupnostih. Še vedno so preferelne liste napram političnim
               strankam, kar je neusklajenost z ustavo. Ne gre za enakopravni tretma, ampak gre za
               preferiranje določenih list, določenih skupin, ki se jih zbere 15, podpišejo in potem
               vzamejo določeno pozicijo v občinskih svetih. Ravno tako pa se sprašujemo, zakaj se
               govori samo o pravicah romske skupnosti. Zakaj se ne govori o pravicah Sintov? Ali pa
               popravite in povejte, da bi morali govoriti o pravici ciganske skupnosti. To je
               tisto, znotraj česar so Romi, Sinti in še tri druge grupacije. Seveda je treba zato
               nekaj vedeti, nekaj poznati, česar pa pri nas ni.</p>
               <p>Govori se o ustavnih pravicah, tukaj notri, romske skupnosti. 65. člen Ustave pa
               pravi: "Položaj in posebne pravice romske skupnosti, ki živi v Sloveniji, ureja
               zakon." To se pravi, to niso ustavne pravice, ampak so zakonske pravice oziroma
               kvečjemu posebne pravice. Sedaj pa se vprašajmo, glede na evropsko zakonodajo, ki
               dovoljuje vsakomur, ki pride znotraj EU v določeno državo in se tam prijavi za
               bivanje, ima pravico participirati na volitvah, tako s pasivno in aktivno volilno
               pravico, kar pomeni, da lahko voli in da je lahko izvoljen.</p>
               <p>Vzemimo primer, ki se dogaja v Trebnjem. V Trebnjem se je razširila ciganska skupnost
               neskončno s prihodom romunskih in bolgarskih ciganov. Ti ljudje sedaj tam živijo, kar
               pomeni, da bodo, če so se prijavili, bodo imeli aktivno in pasivno volilno pravico, s
               tem da v tem zakonu pravimo, da mora ta skupnost imeti vsaj enega predstavnika. Glede
               na njihovo število lahko računamo, da jih bodo imeli 5 v občinskem svetu Trebnje ali
               tudi v kakšnih drugih.</p>
               <p>O avtohtonosti se nič ne govori, kajti ne vedo gospodje sestavljavci zakona, navkljub
               zvenečim akademskim naslovom, kaj je to avtohtonost. Ne poznajo zgodovine in ne vedo,
               da je večina Ciganov prišla v Slovenijo po letu 1954 z izgradnjo kasarn Jugoslovanske
               ljudske armade. In tam so se tudi naselili ob kasarnah. Ne bom govoril o razlogih,
               zakaj so bili, ampak kdor je bil v vojski v bivši Jugoslaviji, na jugu, ve, kaj, je
               bilo tam in zakaj je to bilo tam ob kasarnah.</p>
               <p>Še ena nesmiselna zadeva je znotraj tega zakona, in sicer, da bo Državna volilna
               komisija prevzela nalogo ljudi in v imenu njih izvedla volitve. Jaz mislim, da vsi
               avtokratski režimi na svetu bodo ploskali temu zakonu, ker to, da pa neka državna
               institucija prevzame vlogo ljudi, tistih, ki sestavljajo državo, tistih, za katere
               velja Ustava Republike Slovenije, če sploh še velja, kakor kaže, je to ena brez zveze
               knjižica, ki jo bomo lahko podlagali pod omaro, če bo noga prenizka, ali kaj
               podobnega, to ne pomeni nič. Spoštovani gospodje, kako gledate na vse skupaj?! Ali
               ste premislili ob temu zakonu?! Nič niste razmišljali. Ampak veste, koalicija je
               dovolj močna, da bo to sprejela. Mi bomo zrušili, mi bomo šli kot buldožer. Ni važno,
               kaj se bo dogajalo. In kaj se bo dogajalo naprej, vam lahko povem. V najkrajšem času
               bomo tukaj imeli zahteve Hrvatov - posebej, Bošnjakov - posebej, Bosancev - posebej,
               Srbov - posebej, Črnogorcev - posebej, Makedoncev - posebej in še drugih, ki bodo na
               osnovi istega lahko zahtevali svoje predstavnike. Najprej v lokalni skupnosti, potem
               pa še na državnih nivojih. Kajti njihova avtohtonost ...<stage>/Opozorilni znak za konec
               razprave./</stage>... temelji ravno tako na letih po letu 1945, kar je pa še prej, kot je
               leto 1954. Tako gospodje, takšne bedarije, saj sem navajen, ampak ta je prehuda.</p>
            </sp>
            <sp xml:id="SDZ5-Redna-09-2009-09-25.sp39">

               <speaker>PREDSEDNIK DR. PAVEL GANTAR:</speaker>

               <p>Proceduralno, gospod Juri.</p>
               <p>Proceduralni predlog. Prosim.</p>
            </sp>
            <sp xml:id="SDZ5-Redna-09-2009-09-25.sp40">

               <speaker>FRANCO JURI:</speaker>

               <p>Ja, gospod predsednik.</p>
               <p>Jaz pozivam ta cenjeni zbor in tudi vas, da omogočite razpravo brez elementov
               sovražnega govora.</p>
               <p>V ustavi je romska skupnost jasno opredeljena z imenom romska skupnost. Ko se tukaj
               stalno uporablja beseda Cigani, je to seveda v smislu sovražnega govora. To naj bi
               preprečili, prosim, vsaj v Državnem zboru. Hvala.</p>
            </sp>
            <sp xml:id="SDZ5-Redna-09-2009-09-25.sp41">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Jaz imam precej dopisovanja z vodjo Poslanske skupine SNS v zvezi s tem. Pri
               predstavitvi stališč ga nisem oviral, tako kot praviloma nobenega ne. Lahko pa bi
               rekli, da vsak s svojim nastopom pokaže svojo lastno osebno izkaznico, ampak ne tisto
               plastično, ki jo ima v denarnici, malo drugačno, malo globljo in malo bolj, bi rekel,
               pomembno. S tem si je vsakdo predstavil svojo osebno izkaznico. Hvala lepa za
               opozorilo.</p>
               <p>Besedo ima Franc Bogovič v imenu Poslanske skupine Slovenske ljudske stranke.</p>
            </sp>
            <sp xml:id="SDZ5-Redna-09-2009-09-25.sp42">

               <speaker>FRANC BOGOVIČ:</speaker>

               <p>Lep pozdrav, spoštovani predsednik, spoštovana državna sekretarka, kolegice, kolegi!
               Predlog zakona o spremembah in dopolnitvah Zakona o lokalni samoupravi, ki ga danes
               obravnavamo, ureja dve zadevi, ki ju zakonodajalec ni predvideval takrat, ko je pisal
               zakone. In tudi v praksi se je pokazalo potem, da drži tisti rek, da človeška
               neumnost včasih nima meja. Zadeve, ki se dogajajo na takšen način, da tisti, ki ima
               pravico biti izvoljen, da ima pravico tudi se odreči tega mandata, se zdi povsem
               normalen. Naš pravni red je predvideval, da to potrjujejo občinski sveti in dejansko
               se zgodijo paradoksalne zadeve, da potem občinski sveti ne potrdijo tega, ne potrdijo
               tega odstopa in na takšen način onemogočajo mesto v občinskem svetu. Zato mislimo, da
               je ta ureditev, ki je prva, ki je v tem zakonu s strani predlagateljev predlagana,
               ureditev, ki ureja neko anomalijo, ki je verjetno ne bi bilo potrebno urejati v
               zakonu. Očitno pa je praksa pokazala, da je to potrebno storiti in jo zato tudi
               podpiramo. Prav tako mislimo, da je pri drugem vprašanju, to je pri pravici romske
               skupnosti do svetnikov v občinskem svetu, se v slovenskem političnem prostoru razvila
               določena razprava, debata, ki se nam zdi nepotrebna debata, ki ne gre v pravo smer, v
               smer urejanja razmerij na nek način, tudi približevanje pogojev bivanja te romske
               skupnosti ostalim prebivalcem in prebivalkam. Vse prevečkrat se o pravici biti
               izvoljen govori zgolj o pravici. Ne pove se, da je biti izvoljen hkrati tudi
               odgovornost, da potem opravljaš svoje delo in kot odgovoren izvoljen predstavnik te
               romske skupnosti tudi prenašaš določena sporočila med svojo populacijo. Izhajam iz
               okolja, kjer smo se prav tako srečali s tem, da smo na občinskem svetu dvakrat
               obravnavali odstop svetnika, drugič to potrdili in omogočili nadomestne volitve. V
               primeru zastopanosti romske skupnosti v občinskem svetu pa mislim, da je osnovni
               problem v napačnem pojmovanju, tudi odgovornosti, ki jih imajo na tem področju občine
               in država. Sam vedno zastopam stališče, da so občine, v katerih prebiva ta
               populacija, ki jo želimo iz nomadske spremeniti v tisto, ki bo imela svoj dom, svojo
               hišno številko, in mislim, da v nekaterih okoljih to zelo uspešno tudi poteka, da je
               tu osnovna naloga dejansko na občini, v kateri biva, in se je tam treba dogovoriti,
               kako to bivanje urediti. Zagotovo je lažje urediti, če imaš za sogovornika tudi
               legitimno izvoljenega romskega svetnika, imaš osebo, s katero lahko govoriš in ki ti
               na nek način tudi pomaga, če je tudi volja občine pri urejanju teh razmer.</p>
               <p>Prav tako pa mislim, da je velikokrat zelo upravičeno pričakovanje občin, ki se
               ukvarjamo s temi problemi, da na drugi strani tudi država zagotovi pogoje, kajti v
               tej pozitivni diskriminaciji, ki je uvedena za to etnično skupino, je zelo
               problematično, če se finančno breme teh reševanj prenaša na občine in se potem pri
               množici projektov, ki so v občini potrebni, prepotrebni, prevečkrat zgodi, da se ti
               programi ne izvedejo. Sam mislim, da je takšna rešitev pravilna, tudi v poslanski
               skupini bomo podprli obe rešitvi, vključno s tisto, ki zadeva samo občino Grosuplje,
               kajti mislimo, da tisti, ki imajo resen namen, da bi ta problem imel rešitve, imel
               primer dobre prakse, lahko takšno rešitev podprejo. Sicer pa je to zelo zanimiva tema
               za politične obračune, ki tudi po mojem globokem prepričanju niso niti nam v čast,
               niti državi, v kateri bivamo, in mislim, da je preko instrumenta izvoljenega
               svetnika, preko instrumenta odgovornosti, ki jo za sabo nosi, tudi priložnost, da tej
               populaciji večkrat povemo, kakšne so njihove odgovornosti. Treba pa je pritrditi tudi
               temu, na kar nas ljudje vedno opozarjajo, ...<stage>/Opozorilni znak za konec razprave./</stage>...
               da je to populacija, ki zelo dobro ve in je tudi podučena o svojih pravicah, vse
               prepogosto pa pozablja na svojo odgovornost. Sam mislim na instrument občinskega
               svetnika, tudi instrument, s katerim se ta občutek odgovornosti prenese v njihovo
               populacijo.</p>
            </sp>
            <sp xml:id="SDZ5-Redna-09-2009-09-25.sp43">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Milan Gumzar v imenu Poslanskega kluba Liberalne demokracije Slovenije.
            </p>
            </sp>
            <sp xml:id="SDZ5-Redna-09-2009-09-25.sp44">

               <speaker>MILAN GUMZAR:</speaker>

               <p>Hvala za besedo. Lepo pozdravljeni vsi zbrani!</p>
               <p>V Poslanskem klubu liberalnih demokratov smo seznanjeni s problematiko v občinah,
               kjer so nastale težave zaradi nespoštovanja zakona glede pravice člana občinskega
               sveta, župana ali podžupana kot člana občinskega sveta, da odstopi s funkcije.
               Problematika je širša, kot je videti na prvi pogled. Izvoljeni funkcionar pridobi
               mandat s potrditvijo oziroma ugotovitvijo na občinskem svetu in ga opravlja praviloma
               4 leta. Med mandatom pa lahko pride do njegovega predčasnega prenehanja zaradi
               razlogov, kot jih določa Zakon o lokalni samoupravi v 37.a členu. Eden izmed teh
               razlogov je odstop, ki se od vseh drugih razlogov za predčasno prenehanje mandata
               razlikuje po tem, da gre za izjavo volje posameznika, ki ne želi več opravljati
               funkcije, ki so mu jo zaupali volivci. Znano je, da se v praksi dogaja, da občinski
               sveti zaradi političnih interesov odstopa posameznega funkcionarja ne sprejmemo, kar
               se kaže na dva načina: ali predlog ugotovitvenega sklepa o predčasnem prenehanju
               mandata ni uvrščen na sejo občinskega sveta ali pa da člani občinskega sveta tega ne
               sprejmejo.</p>
               <p>Prav tako podpiramo rešitev, da se z dopolnitvijo zakona o lokalni samoupravi omogoči
               zagotovitev romskega predstavnika v občini, kjer volitev tega predstavnika ne
               opravijo sami. Določba zakona o lokalni samoupravi, po kateri imajo Romi na območjih,
               kjer živi avtohtono poseljena romska skupnost, v občinske svetu najmanj po enega
               predstavnika, ni v celoti realizirana že od leta 2002 kljub številnim opozorilom
               državnih organov in odločitvi Ustavnega sodišča Republike Slovenije. Vse občine,
               razen občine Grosuplje, so zakonsko določbo oziroma odločbo Ustavnega sodišča
               Republike Slovenije realizirale. Da gre za grobo kršitev kolektivnih pravic romske
               skupnosti do posebne politične participacije v občinskem svetu je v svojih letnih
               poročilih občino opozarjal tudi varuh človekovih pravic Republike Slovenije. Kljub
               pozivom v letu 2009, da se zadeva uredi, občinski svet občine Grosuplje do danes ni
               sprejel statuta občine in zastopanje romske skupnosti v občinskem svetu ostaja
               nerešeno. Vlada in državni organi so tako izčrpali vse možnosti za dosego
               prostovoljne izvršitve, odločbe Ustavnega sodišča Republike Slovenije. Tako smo
               prišli v situacijo, ko smo bili prisiljeni iskati drugačne rešitve, če kot
               predstavniki zakonodajne veje oblasti želimo, da se Ustava Republike Slovenije seveda
               upošteva.</p>
               <p>V Poslanskem klubu Liberalni demokratov Slovenije zaradi naštetih razlogov Predlog
               zakona o spremembah in dopolnitvah Zakona o lokalni samoupravi podpiramo.</p>
            </sp>
            <sp xml:id="SDZ5-Redna-09-2009-09-25.sp45">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Bojan Kontič v imenu Poslanske skupine Socialnih demokratov.
            </p>
            </sp>
            <sp xml:id="SDZ5-Redna-09-2009-09-25.sp46">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovana državna sekretarka, kolegice in kolegi!
               Tudi tokrat lahko ugotovimo, da je nemogoče pri snovanju posamezne zakonske ureditve,
               pri pisanju posameznega zakona predvideti vse zaplete, s katerimi smo lahko soočeni
               kasneje pri uporabi in izvajanju tega zakona v praksi.</p>
               <p>Da občinski svetnik odstopi, občinski svet pa njegove volje ne upošteva, je sicer
               nelogično, je pa možno. Še več, imamo primer, ko je posameznik član dveh občinskih
               svetov, ker v enem ni razrešen, v drugem je pa izvoljen. Poleg tega je
               nesprejemljivo, da lahko občinski svet sam določa razmerje moči svetniških skupin, ne
               glede na predhodne volilne rezultate. Prav tako je zaskrbljujoče nespoštovanje
               zakona, ki pravi, da imajo Romi na območjih, kjer živi avtohtona naseljena romska
               skupnost, v občinskem svetu najmanj po enega predstavnika. Postopek odstopa svetnika
               je poenostavljen s tem predlogom na način, da ugotovitveni sklep občinskega sveta ni
               potreben oziroma ne bo potreben. Dovolj je seznanitev župana z odstopom, on pa je
               dolžan o odstopu seznaniti občinski svet in občinsko volilno komisijo. Prav lahko bi
               se zgodilo, da bi na tej točki ocenili, da je to dovolj in da je zakon jasen. Pa žal
               v Poslanski skupini Socialnih demokratov ocenjujemo, da ni nujno tako. Kaj pa v
               primeru, če župan ne obvesti občinske volilne komisije in občinskega sveta? Zato so
               predlagatelji v spremembe tega zakona zapisali tudi sodno varstvo. In na tej točki
               ocenjujemo, da bo to dovolj velika varovalka, zakonska varovalka, ki bo omogočila
               svetniku, če se odloči odstopiti zaradi različnih razlogov, da lahko tudi odstopi. In
               da organ, ki je za to pristojen, to sprejme v vednost in se potem postopki
               nadomestnega člana občinskega sveta tudi izpeljejo.</p>
               <p>S spremembo, ki jo danes obravnavamo, bomo tudi zagotovili, da bodo predstavniki
               romske skupnosti v določenih občinah dobili svojega predstavnika: svetnico ali
               svetnika. S sprejetjem amandmaja koalicije pa se ta rok skrajša. Najprej je bilo
               namreč mišljeno po naslednjih lokalnih volitvah. Z amandmajem ta rok skrajšamo in
               nalagamo pristojnim, da izpeljejo volitve. Prav nasprotno pa amandma Slovenske
               demokratske stranke sedaj poskuša nadaljevati svojo dosedanjo prakso, na način, da
               predlaga črtanje občine s seznama tistih, ki so dolžni izvoliti predstavnico ali
               predstavnika romske skupnosti, češ, da ta lokalna skupnost ne izpolnjuje pogojev, ki
               so zapisani, torej avtohtonost romske skupnosti. Tega amandmaja v Poslanski skupini
               Socialnih demokratov ne bomo podprli, podprli pa bomo predlog zakona.</p>
            </sp>
            <sp xml:id="SDZ5-Redna-09-2009-09-25.sp47">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Milan Čadež v imenu Poslanske skupine Slovenske demokratske
               stranke. Prosim.</p>
            </sp>
            <sp xml:id="SDZ5-Redna-09-2009-09-25.sp48">

               <speaker>MILAN ČADEŽ:</speaker>

               <p>Hvala za besedo, gospod predsednik. Lep pozdrav vsem skupaj tudi v mojem imenu!</p>
               <p>V Poslanski skupin SDS takšni ureditvi nasprotujemo. Ne nasprotujemo pa tistemu prvem
               delu, kjer se predlagana rešitev in razrešitev občinskih funkcionarjev ureja na pravi
               način. Ugotavljamo, da želi predlagatelj in vladajoča koalicija spremeniti Zakon o
               lokalni samoupravi samo zato, da bo v nadaljevanju lahko s pomočjo državne volilne
               komisije izvolila romskega svetnika v občini Grosuplje. Stroške volitev, ki jih
               nameravajo izvesti približno pol leta pred rednimi lokalnimi volitvami, pa bo morala
               žal plačati občina Grosuplje sama. V Poslanski skupini SDS se nam zdi takšna ureditev
               nesmiselna. Predvsem pa je v današnjih razmerah izredno neodgovorna, saj predlagatelj
               določbe ni vezal na vsakokratne redne lokalne volitve, takšno ravnanje pa pomeni
               nerazumljivo razmetavanje davkoplačevalskega denarja.</p>
               <p>Predlagatelj in vladajoča koalicija pri tem pozabljata tudi na osnovno odločbo
               Ustavnega sodišča, ki je zakonodajalcu naložila, da določi jasna merila, na podlagi
               katerih bodo občine lahko same ugotovile, ali na njihovem območju živi avtohtono
               naseljena romska skupnost. Zakonodajalec bi moral tudi oceniti, ali je treba
               predpisati še druga merila, na primer organiziranost, število pripadnikov in podobno,
               namesto da bi tedanja vlada spoštovala odločbo Ustavnega sodišča in pripravila jasna
               merila, na podlagi katerih bi občine ugotovile morebitno avtohtono naselitev romske
               manjšine, saj so v noveli Zakona o lokalni samoupravi preprosto določili 20 občin, ki
               so dolžne spremeniti svoj statut in v njem zagotoviti mesto predstavniku romske
               skupnosti. Brez meril o avtohtonosti pa teoretično lahko preidemo tudi do absurdne
               situacije, da bi Romi v skladu s svojim tradicionalnim načinom nomadskega življenja
               odšli živet v drugo občino, zakon pa bi od prve občine zahteval, da si zagotovi
               romskega svetnika, kljub temu da Romov v občini ni več. Pri tem se poraja tudi
               vprašanje, zakaj druge občine, na primer tudi Ljubljana, nimajo romskega svetnika,
               kljub temu da, glede na dostopne podatke, živi skoraj 2 tisoč Romov. Avtohtoni pa so
               zagotovo vsaj toliko, kot so tisti, ki jih imajo v Grosuplju. Poudarjamo, da Ustava
               Republike Slovenije ne govori o avtohtoni pravici romske skupnosti, ampak samo o
               italijanski in madžarski narodni skupnosti.</p>
               <p>Predlog novele zakona predvideva volitve romskega svetnika na podlagi zakona, ne
               glede na statut občine in ne glede na voljo občinskega sveta. Takšna odloča pa po
               našem mnenju pomeni tudi svojevrsten poseg v ustavno zajamčene pristojnosti lokalne
               samouprave.</p>
            </sp>
            <sp xml:id="SDZ5-Redna-09-2009-09-25.sp49">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Vili Trofenik v imenu Poslanske skupine Zares.</p>
            </sp>
            <sp xml:id="SDZ5-Redna-09-2009-09-25.sp50">

               <speaker>VILI TROFENIK:</speaker>

               <p>Lep pozdrav vsem prisotnim in hvala za besedo! Predlagane spremembe Zakona o lokalni
               samoupravi so potrebne zaradi slabe prakse, da ne rečem zlorabe obstoječe zakonodaje,
               tako z vidika nespoštovanja pravic Romov do svojih predstavnikov v občinskih svetih v
               nekaterih občinah kot z vidika manipulacij s prenehanjem mandatov občinskih
               funkcionarjev. Razlogi za predložene spremembe Zakona o lokalni samoupravi
               izpostavljajo enega izmed temeljnih problemov na področju lokalne samouprave, to je
               neustreznost in neučinkovitost nadzora na področju lokalne samouprave, ki močno
               ogroža temeljne pravice občanov na tem področju in s tem samo kvaliteto lokalne
               samouprave. Čeprav se predlagane spremembe nanašajo na relativno ozek del
               problematike, jih bomo v naši poslanski skupini podprli, vključno z amandmajem
               koalicijskih poslanskih skupin. Prepričani pa smo, da je lokalna samouprava ob izteku
               svojega četrtega mandata potrebna resnega premisleka in posledično potrebne ustrezne
               zakonske spremembe. Hvala lepa.</p>
            </sp>
            <sp xml:id="SDZ5-Redna-09-2009-09-25.sp51">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Končali smo s predstavitvijo stališč poslanskih skupin. Prehajamo na
               razpravo o členih in vloženih amandmajih, ki jo bomo opravili na podlagi pregleda
               vloženih amandmajev z dne 24. 9. 2009.</p>
               <p>V razpravo dajem 3. člen ter amandma Poslanske skupine SDS in amandma Poslanskih
               skupin SD, Zares, DeSUS in LDS. Ali želi kdo razpravljati? Prosim za prijavo. Besedo
               ima dr. Peter Verlič.</p>
            </sp>
            <sp xml:id="SDZ5-Redna-09-2009-09-25.sp52">

               <speaker>DR. PETER VERLIČ:</speaker>

               <p>Hvala lepa za besedo. Ta amandma, ki ga predlagamo k 3. členu, da se črta beseda
               "Grosuplje" iz nabora občin, sledi iz preprostega dejstva, da kriterij avtohtonosti
               ni definiran. Predlagatelj, ki je rekel, da je to eden izmed kriterijev avtohtonosti,
               tega nikjer ne pojasni. Zaradi tega menimo, da je iz iste obrazložitve, ki smo jo
               podali - , v obrazložitvi našega amandmaja smo lepo napisali, da na območju občine
               Grosuplje biva maloštevilna in nehomogena romska skupnost. Menimo, da romska skupnost
               na območju sedanje občine Grosuplje ne živi toliko časa, da bi lahko izpolnjevala
               kriterije avtohtonosti. Predlagatelj bi napravil sliko najbolj čisto in najbolj
               jasno, če bi ta kriterij avtohtonosti v zakonu tudi definiral. Mislim, da bi s tem
               imeli popolnoma transparentno in pregledno sliko. Sedaj si kriterij avtohtonosti
               lahko razlagamo, kakor si pač želimo, arbitrarno, tako kot je ta nabor občin z
               romskim svetnikom prišel v člen Zakona o lokalni samoupravi. Iz istega razloga bi
               lahko potem vprašali, zakaj ne Ljubljana, zakaj ne Koper, zakaj ne Metlika, zakaj ne
               Velenje, Slovenj Gradec. Gre za to, da pač če definiramo kriterije, potem jih moramo
               tudi navesti. Predlagatelj sigurno ve, zakaj, zato lahko to popolnoma enostavno v
               členu zakona tudi napiše. Tudi predstavnica Vlade se je sklicevala na kriterij
               avtohtonosti, vendar ga ne pojasnjuje. In to je škoda. In to je bistvena
               pomanjkljivost. Zato menimo, da je ta naš amandma, takšen kot je, več kot upravičen.
               Potem odpade vsa tista dilema, če se črta ta besedica, zato se navezujem, potem ni
               treba nobenih nadaljnjih postopkov glede volitev in vsega tega, in to odpade. Če pa
               se že navežem na predlagatelja, ki pravi, da je ta rešitev, kot je predlagana, boljša
               od tiste, da se razpusti občinski svet, kar Zakon o lokalni samoupravi omogoča, tega
               pa res ne razumem. Na koncu volivci odločajo v občini, komu bodo zaupali svoj glas.
               In zato, če se nekaj ne spoštuje, potem zakaj se ne razpusti občinski svet, z vso
               pravico. In pravzaprav s tem damo volivcem v občini dejansko v odločanje - ali želijo
               tak občinski svet ali ne. In na novih volitvah odločijo, komu bodo zaupali svoj glas.
               Mi pa tukaj preprosto - ne, ne razumem. Osebno mislim, da bi bila razpustitev
               občinskega sveta in ponovne volitve boljša rešitev od te, ki jo zdaj predlagate.
               Predlagate poseganje v lokalno samoupravo. To gre za poseg v lokalno samoupravo. Če
               gledamo s sistemskega vidika, s takšnimi posegi ne naredimo nič drugega, kot
               pretvorimo občino v navadno komunalno enoto z upravnikom. To bomo naredili. Dovolite,
               da če nekdo, če se oceni, potem naj se občinski svet zaradi nespoštovanja ustave,
               zakonov, razpusti in potem naj volivci odločajo.</p>
               <p>Listina Sveta Evrope o lokalni samoupravi ocenjuje, da je eden izmed izredno
               demokratičnih instrumentov ravno zaščita lokalne samouprave. Tukaj pa se dogaja
               nasprotno. Tukaj pa posegamo v lokalno samoupravo in ni z vidika države neposlušne
               občine, oprostite, jim ne dovolimo, da same odločijo. Zakaj tak strah? Zakaj taka
               bojazen? Predvsem pa. Zakaj se poleg tega, da se našteje občine, ne našteje
               kriterijev? Kaj je tukaj tako težko? Zakaj je tako težko napisati, kaj je to kriterij
               avtohtonosti? To se napiše v členu. Ampak poleg avtohtonosti, sem prepričan, bi se
               dalo to odločitev o avtohtonosti prepustiti občinam. Da občina sama ugotovi, ali živi
               tam avtohtono naseljena romska skupnost. Mislim, da so tukaj tudi drugi kriteriji, ki
               še o tem odločajo: organiziranost, število pripadnikov in podobno. Mislim, in da je
               ta predlog zakona slab zaradi dveh stvari. Ker se arbitrarno posega, zopet se
               arbitrarno naštevajo občine, ki morajo imeti romske svetnike, namesto da bi se
               gledalo s sistemskega vidika in bi se določili kriteriji. In če bi te kriterije
               zapisali v zakon, bi imeli zakonsko določeno za vseh 210 občin, tako bi šli po teh
               kriterijih in ugotovili: na primer, občina Grosuplje po teh kriterijih mora imeti
               romskega svetnika, Metlika pa ne. In to bi bilo pravilno. Ampak ne. Arbitrarno.</p>
               <p>In drugo. Mislim, da gre za hud poseg v lokalno samoupravo. Volivcem na posamezni
               občini ne zaupamo. Ne zaupamo jim niti toliko, če bi tukaj ugotovili, da skladno z
               zakonom o lokalni samoupravi občinski svet ne spoštuje statuta zakona, se ga razpusti
               in se napravijo nove volitve. Predvsem pa, če gremo sedaj naprej. Poglejte, lokalne
               volitve bodo naslednje leto. In tukaj zdaj s tem, ne razumem, zakaj se mora tako
               pohiteti, ker bodo volitve romskega svetnika, če bo to seveda izglasovano, pol leta
               pred lokalnimi volitvami. Nepotrebni stroški. Zakaj potem vsaj ne z rednimi
               volitvami, ki bodo čez pol leta tako ali tako. Zakaj tako pritiskanje? Ni nobenega
               razloga, samo še dodatni stroški. Seveda, naložimo jih lokalni skupnosti. Krasno.
               Predlagam, da ta amandma podprete.</p>
            </sp>
            <sp xml:id="SDZ5-Redna-09-2009-09-25.sp53">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima dr. László Göncz, prosim.</p>
               </sp>
            <sp xml:id="SDZ5-Redna-09-2009-09-25.sp53b">
               <speaker>LÁSZLÓ GÖNCZ:</speaker>
               <p>Hvala lepa, gospod
               predsednik. Spoštovane poslanke, spoštovani poslanci!</p>
               <p>Uvodoma bi poudaril dvoje. Predvsem se mi zdi, da moramo kot Državni zbor upoštevati
               zakonitost, moramo upoštevati tudi določbe Ustavnega sodišča. To je nekakšno
               izhodišče, ki bi moralo veljati tudi v tem primeru.</p>
               <p>Druga stvar, ki bi jo rad poudaril, je to, da žal v zadnjem času ugotavljamo, da na
               področju manjšinske problematike na splošno pride do določene nestrpnosti, ki je po
               naši oceni nepotrebna, saj zbuja neko napetost, ki škodi celotni družbi, predvsem pa
               na lokalni ravni. S tega konteksta pristopam tudi k temu vprašanju oziroma pri
               odločanju upoštevam te aspekte, te širše aspekte manjšinske problematike. Kot sem že
               večkrat, tudi na seji pristojnega odbora, povedal, po svoje razumem dilemo nekaterih
               lokalnih in tudi političnih subjektov ter tudi posameznikov v zvezi s pravnoformalnim
               statusom romske skupnosti v določenem okolju, tudi ko gre za konkretno vprašanje
               lokalne zastopanosti romske skupnosti. Gre za specifiko, ki se na osnovi sedanjih
               ustavnih in zakonskih določb, v celoti ne more reševati po principu, ki velja za
               drugi dve avtohtoni skupnosti, v primeru katerih je avtohtonost, ki temelji na
               zgodovinskem in teritorialnem načelu, nedvoumna. Kljub temu pa se moramo zavedati, da
               avtohtonost v primeru romske skupnosti je treba pojmovati nekoliko drugače, s širšega
               aspekta, kot za to danes najdemo kar nekaj primerov, tudi v nekaterih drugih
               evropskih državah, morda sicer precej raznolike, seveda v tistih, kjer so romske
               skupnosti prisotne. Med te specifike nedvomno sodi, in to bi rad poudaril,
               svojevrsten način življenja omenjene skupnosti, predvsem kar se nanaša na konstantno
               mesto bivanja, ki je lahko komu všeč, drugemu pa ne, je pa tradicionalno. S tega
               vidika je za moje pojme to vprašanje zelo pomembno. Različne interpretacije so lahko
               razumljive, vendar osnovno načelo, da je omenjena skupnost z ustavo določena, kot
               etnična skupnost, ki zaradi svojih specifik in maloštevilnosti mora biti deležna
               pozitivne diskriminacije, vsaj po moji presoji ne more biti sporna. Če v celoti
               gledamo oziroma nekoliko širše gledamo na to problematiko, predvsem kar se tiče
               zastopanosti lokalne skupnosti, morda bi lahko razmišljali tudi o zadevi tako, da bi
               se to vprašanje urejalo v tem specifičnem tako imenovanem krovnem Zakonu o romski
               skupnosti. Po drugi strani je pa tudi res, da vseh konkretnih vprašanj z vidika
               področne zakonodaje ne moremo pa tudi reševati v omenjenem krovnem zakonu.</p>
               <p>Da zaključim. Jaz bi želel poudariti, da predvsem z vidika širokoplastnosti tega
               vprašanja podpiram amandma koalicijskih strank v tem primeru. Nedvomno idealno rešiti
               tega problema ne moremo, ampak je nekje bližje tistemu splošnemu načelu, ki
               zagotavlja romski skupnosti zastopanost na lokalni ravni. Morda pa, kot sem že tudi
               prej poudaril, bi kazalo razmišljati v nekoliko ohlapnejši obliki, ko govorimo o
               avtohtonosti v določenem okolju, ker tu dejansko lahko pride do določenih sprememb.
               Ampak v tem trenutku jaz mislim, da je ta rešitev, ki je predlagana s strani
               koalicijskih strank, najboljša med tistimi, ki so v presoji, zato bom ta predlog
               oziroma vsebino pod drugo 2. točko k 3. členu podprl. Hvala lepa.</p>
            </sp>
            <sp xml:id="SDZ5-Redna-09-2009-09-25.sp54">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Franco Juri. Prosim.</p>
            </sp>
            <sp xml:id="SDZ5-Redna-09-2009-09-25.sp55">

               <speaker>FRANCO JURI:</speaker>

               <p>Hvala, gospod predsednik. Jaz ne bom podprl amandmaja Poslanske skupine SDS, bom pa
               podprl 2. točko oziroma drugi amandma, to je koalicijski, preprosto iz razlogov, ki
               jih je mogoče razbrati v nastopu kolege Verliča. Mislim, da je bil ta nastop izrazit
               primer oziroma poskus, da bi določena dejstva relativizirali, in to na nevaren način.
               Ko začnemo problematizirati avtohtonost neke skupnosti, kot je romska skupnost, ki je
               navedena v Ustavi Republike Slovenije, kot eno izmed treh priznanih avtohtonih
               skupnosti, italijanska in madžarska imata specifične pogoje, ki so nekje zgodovinsko
               vezani na nek teritorij, zato imata tudi poseben člen. Romski skupnosti pa je
               ponujene rešitev zakonskega uresničevanja pravic. Vendarle pri romski skupnosti je
               jasno, da gre za eno tistih etničnih in kulturnih skupin, ki tako podobno kot Kurdi
               in nekatere druge skupnosti nimajo in nikoli niso imeli možnosti, da bi ustanovili
               lastno državo. Zato je avtohtonost Romov pojem, ki se veže ne le na Slovenijo, ampak
               na vse države, kjer prebiva ta etnična skupnost. Romi so avtohtoni kjerkoli v Evropi.
               So avtohtoni tudi zunaj Evrope. So skupnost s specifično kulturo in tradicijo, ki je
               vendarle prav v Sloveniji že spremenila nekatere tradicionalne vzorce in postala
               avtohtona tudi v klasičnem smislu besede. Še posebej v nekaterih slovenskih regijah
               niso to več nomadska skupnost, niti polnomadska, ampak je to stalna, ustaljena
               skupnost, ki je del naše nacije in ki pričakuje tudi primerno spoštovanje njenih
               kulturnih specifičnosti. Zakon o lokalni samoupravi je delno to zavezo, ki izhaja iz
               ustave, skupaj z nekaterimi drugimi zakoni dal tudi romski skupnosti možnost polne
               implementacije in uresničevanja pravic in dolžnosti, ki izhajajo iz soupravljanja
               lastne identitete in teritorija, kjer biva določena skupnost, prek prisotnosti v
               nekaterih občinskih svetih. Dejstvo, da obstaja zakon s seznamom občin, kjer se
               smatra, da je ta skupnost prisotna, ni dejstvo, ki je nastalo iz nekih površnih ocen.
               To je seznam, ki izhaja iz spoznanj, ki so navedeni in tudi zelo razčlenjeno opisani
               v vseh študijah, v vseh analizah kompetentnih strokovnih ustanov, ne politikov. Kdo
               smo mi, da bomo rekli, ali je ta bolj ali manj avtohton, ali ima ta etnija pravico
               nekje se izražati, drugje pa ne. Ne, mi tu izražamo neka politična stališča. Jaz
               razumem, da kolega Verlič odgovarja svojemu volilnemu telesu in skuša na tak način
               preprečiti nekaj, kar bi njemu zbijalo politične točke pri njegovih volivcih. Ampak
               to ne more biti kriterij pri obravnavanju manjšinskih pravic in pravic neke kulturne
               skupnosti. Držati se moramo nekih dejstev, ki jih bolje poznajo strokovnjaki, ki se s
               tem ukvarjajo tako rekoč vsak dan. Zato priporočam kolegom iz SDS natančno prebiranje
               študij, ki nastajajo tako v okviru inštitutov, ki se ukvarjajo z narodnostnim
               vprašanjem, naj se pozanimajo pri Uradu za narodnosti in bodo vedeli, zakaj je tudi v
               Grosuplju predviden svetnik romske skupnosti.</p>
               <p>To so torej dejstva, ki jih je treba podpreti. Mi, politiki, ne moremo tu spreminjati
               ne zgodovinskih ne geografskih ne kulturnih dejstev. Čeprav je gospod Verlič govoril
               korektno, je zaznati za to korektnostjo tudi kanček tiste nestrpnosti, ki žal
               preprečuje dialog med romsko skupnostjo in večinsko, slovensko, in tudi drugače
               opredeljeno skupnostjo v nekaterih občinah. Največji problem pri tem je prav
               pomanjkanje komunikacije. Tam, kjer je ta komunikacija vzpostavljena, denimo v
               Prekmurju, morda zaradi zgodovinskih izkušenj, mogoče zaradi multikulturne
               naravnanosti tamkajšnjega prebivalstva, zaradi mehkobe panonske nižine, ne vem,
               zakaj, ampak tam je ta komunikacija omogočila dialog med Romi, Slovenci, Madžari in
               drugimi. Tudi samo organiziranje romske skupnosti v Prekmurju je zgledno, ne le za
               Slovenijo, ampak tudi za Evropo. In se večkrat sprašujemo, zakaj se nekaj podobnega
               ne zgodi ali ne dogaja v nekaterih drugih slovenskih regijah, denimo na Dolenjskem.
               Pa tudi na Dolenjskem bi našli dobre prakse. In prav zaradi tega se postavlja
               vprašanje, zakaj se v Grosuplju vztrajno otepajo in branijo pred rešitvami, ki bi
               končno delovale blagodejno in pozitivno tudi za sprotno reševanje problematik, ki se
               tam porajajo.</p>
               <p>Ko se je dogajala zgodba družine Strojan v Ambrusu - takrat sem bil novinar in sem
               nekajkrat obiskal tako tisto družino kot Ambrus, sem zaznal popolnoma pomanjkanje
               komunikacije. Predsodki so tako delovali. Ne bom rekel, da je bila krivda samo na eni
               strani. Verjetno je treba porazdeliti krivdo. Ampak pazimo, ko porazdelimo krivdo za
               eno določeno problematično situacijo in konfliktno situacijo, je treba vedno
               upoštevati, da na eni strani je ena manjšina in na drugi je ena večina. In v
               civiliziranem svetu, po svetu, ki pojmuje človekove pravice kot eno od glavnih
               vrednot, je treba biti vedno pozoren na to nesorazmerje. In prav zaradi tega včasih
               govorimo o tisti pozitivni diskriminaciji, ki je samo pot k uravnoteženemu
               obravnavanju dveh strani. To glede romske problematike v grosupeljski občini.</p>
               <p>Kar zadeva drugo točko, ki je sicer v teh amandmajih ni, ampak si naj dovolim samo
               dve besedi. O koprski situaciji menim, da je dejansko potrebno čim prej sanirati
               nekaj, kar omogoča skrajne zlorabe. Lahko bi rekli, da se ta predlog pojavlja celo
               prepozno, da bi ga morali že prej upoštevati, ampak kot pravijo naši italijansko
               sonarodnjaki v Istri: Boljše pozneje kot nikdar. Ta zakon je vreden maksimalne
               podpore, v upanju, da se ta korektna razprava nadaljuje. Gospod Verlič, jaz vam
               priznam, da ste pač na nek umirjen način povedali, izrazili določene skrbi, ki so
               realne, ki so verjetno na tistem vašem teritoriju prisotne, jih lahko spoštujemo,
               ampak dajmo razumeti, da je to vprašanje tako zapleteno, ima eno dimenzijo
               spoštovanja človekovih pravic, da se ne smemo kot poslanci obnašati tako površno in
               tako pavšalno, ko govorimo o avtohtonosti. Veste, tudi o italijanski manjšini se
               večkrat govori, ja, to so ostanki italijanske kraljevine, celo fašistične
               kolonizacije in se pozablja povedati, da je veliko, veliko stoletij že tam romanska
               skupnost prisotna, da je to v bistvu še kako avtohtona skupnost, če hočemo, iz
               rimskih časov in naprej, bizantinskih, beneških in tako dalje. Zato te površne
               razprave ne sodijo v parlament. To prepustimo tistim, ki poznajo zgodovino, ki
               poznajo etnologijo, ki poznajo antropologijo in kulturologijo. Tako tudi pri Romih,
               še enkrat, to ne gre, ni namenjeno SDS-u, ki se vsaj v izrazoslovju upošteva
               korektnost in spoštovanje romske skupnosti. Ampak v tem parlamentu se stalno ponavlja
               tudi nek vzorec nestrpnosti v terminologiji, ki smo ga že prej opazili, na katerega
               smo že večkrat opozorili. In še enkrat pozivam ta cenjeni zbor, da pri imenovanju
               vseh teh manjšin uporabimo tiste termine, ki jih predvideva ustava in s katerimi
               želijo biti imenovani neposredno prizadeti. To je osnova politične kulture in tudi
               osnova nekega bontona. Še enkrat izražam podporo amandmaju koalicije in z vašim
               amandmajem, z amandmajem opozicije, se ne morem strinjati. Hvala.</p>
            </sp>
            <sp xml:id="SDZ5-Redna-09-2009-09-25.sp56">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Dr. Verlič, replika. Prosim.</p>
            </sp>
            <sp xml:id="SDZ5-Redna-09-2009-09-25.sp57">

               <speaker>DR. PETER VERLIČ:</speaker>

               <p>Hvala lepa. Dovoljujem si repliko, ker je kolega poslanec omenil moje ime. Zmotilo me
               je ravno to, ker ste imeli občutek oziroma če sem razumel, da za mojo razpravo k
               amandmaju čutite nestrpnost. Jaz sem namenoma, ker mislim, da je to prav, odprl
               vprašanje teh dopolnitev zakona in predlagateljevega predloga v smeri sistemske
               rešitve. Predlagal sem, da se zapiše kriterij avtohtonosti tudi v zakon. Glede na to,
               da ste pojasnili, da je za ugotovitev kriterija avtohtonosti v ozadju cela vrsta
               študij, ki to pojasnjujejo, potem me to toliko bolj utemeljuje v tem, da bi se
               pravzaprav to dalo na lep, enostaven način zapisati tudi v besedilo člena zakona.
               Predlog, da se pa izvedejo volitve, sem pa uravnotežil z drugo možnostjo, ki se
               predlagatelju zdi bolj nenavadna, meni se zdi pa popolnoma logična, da se pač
               enostavno v primeru, ko občinski svet iz takšnih ali drugačnih razlogov kateregakoli
               od aktov, ki so predpisani, ne spoštuje, se ga pač enostavno razpusti in se izvedejo
               nove volitve. Samo to sem predlagal.</p>
               <p>Kar se pa tiče nestrpnosti, mislim, da občina Grosuplje kot taka namenja veliko
               pozornosti tudi reševanju te problematike. Ne nazadnje si lahko ogledamo vsakokratne
               proračune. Že iz tega se vidi, kaj vse se pravzaprav želi in dogaja, zato da bi se to
               vprašanje rešilo na primeren način v tej občini. Hvala.</p>
            </sp>
            <sp xml:id="SDZ5-Redna-09-2009-09-25.sp58">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Breda Pečan.</p>
            </sp>
            <sp xml:id="SDZ5-Redna-09-2009-09-25.sp59">

               <speaker>BREDA PEČAN:</speaker>

               <p>Hvala lepa. Prvega amandmaja k 3. členu ne bom podprla, ker kaže izrazito željo po
               tem, da se uveljavi volja nekaj ljudi v tej občini. Pa tudi zaradi tega, ker sem
               prepričana, da velika večina ljudi v Grosuplju sploh ne misli tako, kot misli vodstvo
               občine, ki ima pač v občinskem svetu večino. In zaradi tega je prav, da se končno
               zapre poglavje nacionalne nestrpnosti v naši državi. Mislim, da je to še zadnja
               stopnica do tega, da bomo končno enkrat pokazali, da smo zrel narod, zrela država, ki
               zna poskrbeti za pravice manjšin, ki živijo v našem prostoru. Zato se ne morem
               pridružiti kolegu Francu Juriju, ki je rekel, da se je samo iz ozadja čutilo nekoliko
               nestrpnosti, ker je verjetno primerjal sovražni govor kolega, ki je za tem pultom
               danes govoril o Romih, in nekoliko bolj v vato in celofan zavit sovražni govor
               naslednjega kolega, ki je govoril iz klopi. Mislim, da v naši državi moramo enkrat
               končno priti do tega, da se zavemo, da tisti ki so šibkejši, ki so po številu manjši,
               da imajo pravico, da tisti, ki nas je več, za njih poskrbimo s posebno skrbjo in da
               jim naredimo življenje boljše in bolj sprejemljivo v naši bližini.</p>
               <p>Pokazali smo se kot zrel narod v primeru, govorim seveda o Slovencih, ko govorimo o
               našem odnosu do italijanske in madžarske narodne skupnosti. Pri Romih še nismo prišli
               do konca, s tem da se je potrebno zadedati, da ni vse narejeno takrat, ko v posamezni
               občini izvolijo volivci romske narodne skupnosti, etnične skupnosti, se pravi, ne vsi
               volivci. To, kar smo danes slišali, se je dalo razumeti, kakor da imajo zdaj vsi
               volivci v posamezni občini, kjer živijo Romi, pravico tega romskega svetnika voliti.
               Tako da slovenska javnost razume, da gre za pravico Romov v tej posamezni občini, da
               izvolijo svojega predstavnika v občinski svet. In mislim, da je skrajni čas, da to
               tudi naredimo povsod, kjer je Državni zbor v Zakonu o lokalni samoupravi določil, da
               je ta kriterij avtohtonosti in števila oziroma prisotnosti romske skupnosti tudi
               izpolnjen.</p>
               <p>Rada bi povedala, da sem zadovoljna, čeprav bo morda predsedujoči rekel, da presegam
               tisto, ko govorimo o amandmajih, da smo prišli vendarle do tega, da smo rešili tudi
               problem nasilja nad svobodno voljo članov občinskega sveta, ko se odločijo, da ne
               bodo več opravljali svoje funkcije. Ne moremo temu drugače reči kot nasilje. Vendar
               bi pa rada še na nekaj opozorila. Mislim, da bo končno morala tudi Vlada rešiti ta
               problem. Eden od teh dveh primerov, ki sta pravzaprav bila sploh povod za to, da je
               sploh do predloga spremembe zakona prišlo, je nekdo, ki je bil fiktivno prijavljen v
               mestni občini Koper in bil kot takšen izvoljen za svetnika. Imamo podobne primere
               tudi kar se tiče županov v tej državi, pa vendarle država nič ne naredi v zvezi s
               tem, da fiktivna stalna prijava ne more biti podlaga za izvolitev v predstavniška
               telesa v občinah. In tukaj bi rekla, da ta zakon daje še nekaj nalog Vladi, ki bo
               morala počasi razmisliti, na kakšen način regulirati te stvari: ali odpremo, da je
               lahko nekdo svetnik in župan kjer koli, ali pa rečemo, da če je pogoj za to, da si
               izvoljen, to, da si stalni prebivalec, potem naj bo to tudi veljavno za celo državo,
               ne pa samo za veliko večino občin. Jaz moram povedati, da bom podprla amandma k 3.
               členu pod točko 2 in amandma k 6.a členu, medtem ko bom pri prvem amandma k 3. členu
               glasovala proti. Hvala.</p>
            </sp>
            <sp xml:id="SDZ5-Redna-09-2009-09-25.sp60">

               <speaker>PODPREDSEDNIK FRANCE CUKJATI:</speaker>

               <p>Hvala. Želi še kdo razpravljati? <stage>(Da.)</stage> Odpiram listo in prosim, da se prijavite.
               Gospod Zanoškar, izvolite, imate besedo.</p>
            </sp>
            <sp xml:id="SDZ5-Redna-09-2009-09-25.sp61">

               <speaker>MATJAŽ ZANOŠKAR:</speaker>

               <p>Hvala, spoštovani predsedujoči! Še enkrat. Če bi na področju recimo mestne občine
               Slovenj Gradec živela avtohtona skupnost Romov ali bi se Romi pojavljali kot nomadi,
               torej v tranzitu ali prehodu, potem bi jaz kot župan bil prvi tisti, ki bi se
               zavzemal, da ta romska skupnost ima predstavnika v občinskem svetu. Predvsem zaradi
               tega, ker Romi so specifični po nekih stvareh in je potrebna obravnava verjetno tudi
               na tak specifičen primer. Tudi vsi ti problemi, ki smo jih doživljali v preteklosti,
               glede Romov, so verjetno izraz tega, da romske skupnosti niso imele stikov z
               občinskim svetom, z občinskimi strukturami, zato so se ti problemi kopičili in
               eskalirali v največji, najširši obliki na državnem nivoju. Zato se čudim, vsem tistim
               županom, katerih občine so opredeljene, da živijo tam avtohtone romske skupnosti, da
               se ne zavzemajo za to, da bi se izpolnilo določilo Zakona o lokalni samoupravi in se
               zagotovilo tudi predstavljanje oziroma predstavnika romske skupnosti v tem
               smislu.</p>
               <p>Kar zadeva amandmaja SDS-a, moram povedati, da tukaj pa so nekatere stvari, s
               katerimi bi se več ali manj moral strinjati. In sicer to, da če ustava opredeljuje v
               grobem na podlagi nekih raziskav, katere lokalne skupnosti so tiste, ki imajo te
               avtohtone romske skupnosti, potem bi mogoče bilo prav, da se v tem času oblikovanja
               tudi tega področja določijo mogoče malo bolj precizni kriteriji za določanje tistih
               občin, kjer te skupnosti živijo. Vendar to je moje osebno razmišljanje, ki ga bolj
               postavljam kot vprašanje in upam, da bo tudi državni sekretar oziroma kdo iz
               ministrstva dal odgovora na ta vprašanja. Hvala.</p>
            </sp>
            <sp xml:id="SDZ5-Redna-09-2009-09-25.sp62">

               <speaker>PODPREDSEDNIK FRANCE CUKJATI:</speaker>

               <p>Hvala. Besedo ima gospa Brunskole.</p>
            </sp>
            <sp xml:id="SDZ5-Redna-09-2009-09-25.sp63">

               <speaker>RENATA BRUNSKOLE:</speaker>

               <p>Hvala lepa. Spoštovani prisotni! Iz današnje razprave je mogoče zaznati izredno
               različne interese in različno naravnanost do danes tukaj podanih problematik, dilem
               in pa predvsem predlogov o spremembah zakona.</p>
               <p>Naj povem, da sama, če grem najprej na področje, vezano na poenostavitev postopkov ob
               odstopih, da bom zagotovo podprla vse predlagane spremembe, da tukaj zagotovo za
               tiste, ki so kakorkoli v tem primeru bili udeleženi v posameznih lokalnih skupnostih
               in imeli težave, ni prav, da gre za kršenje temeljih ustavnih pravic na eni strani,
               ko govorimo o Romih kot o skupnosti, na drugi strani pa predvsem, ko govorimo o
               tistih, ki so izvoljeni s strani volivk in volivcev. S strani volivk in volivcev so
               izvoljeni tudi župani in vsi člani občinskega sveta, mestnih, četrtnih skupnosti in
               tako naprej. In da bi kakorkoli vezano na neko avtonomno odločitev vsakogar, da
               odstopa z določene mu zaupane funkcije oziroma mesta v svetu, kakorkoli tukaj
               posegalo vodstvo lokalne skupnosti - torej tako župan ali županja ali pa morebiti
               ostali člani, morebiti tudi člani odborov in se ne držali ustave in zakonskih določil
               - menim, da je ta rešitev resnično nujna, ali pa, tako kot je nekdo že izrekel, da je
               morebiti že pozno ali prepozno, vendar bolje sedaj kot nikoli razrešiti takšen
               problem. Sama tudi ocenjujem, glede na to, da se čez dobro leto ponovno bližajo
               lokalne volitve v lokalnih skupnostih, da tudi takšna morebitna politična, morebitna
               poslovna, morebitna ne vem kakšna odločitev tistega, ki nekako ne želi sprejeti
               odstopa, torej tista lokalna skupnost in vodstvo, ki ne želi realizirati te želje ali
               zahteve nekoga, da na dolg rok tudi s strani volivk in volivcev to ni pozitivno.
               Nekako me preseneča, da odločitve nekaterih predstavnikov lokalne skupnosti gredo v
               to smer in razmišljajo v tej smeri, saj namreč moč neke ali svetniške skupine ali
               neke druge pripadnosti lahko tudi listi, ni nujno, da stranki ali skupini, se lahko
               izkaže z dejanji, z delom in mislim, da to ni potrebno. Mislim pa, da tudi župani,
               županje in ostali, ki vodijo lokalne skupnosti, da jim to nekako na dolgi rok ni v
               prid in ne v dobrobit. Naj poudarim, eden izmed kolegov, verjetno, ni toliko
               seznanjen s tem, kje so že izvoljeni romski svetniki, kje niso, v katerih lokalnih
               skupnostih in tako naprej. Tukaj naj na nek način povem - nisem replicirala, ker
               nisem bila omenjena - , ampak Metlika ima romskega svetnika že dolgo. In tudi ta
               romski svetnik sodeluje s člani občinskega sveta enakopravno kot vsi ostali člani in
               ima ravno tako tudi določene vloge in članstva v odborih, v pomembnih odborih lokalne
               skupnosti, zatorej tukaj kakorkoli nekateri pomisleki, nekatere razprave, ki niso
               vodile v smer tega, da verjetno bi se potem tudi morali vprašati o tem, ali nismo vsi
               enakopravni ali nismo vsi ljudje, ne glede na tudi avtohtonost, na narodnost -
               kakorkoli bi opredeljevali. Vsak od nas ni nič več kot samo človek, ima pa avtonomno
               pravico, da če so ga volivke in volivci izvolili, da potem lahko tudi enakopravno
               zastopa svoje ljudstvo.</p>
               <p>Tudi v primeru predlaganih amandmajev bom podprla, sedaj v razpravi o 3. členu in teh
               amandmajih, amandma koalicije, verjamem pa tudi, da nekako tudi glede na predlog
               kolegov iz SDS, da verjetno pri vsej tej zadevi, vseh teh dilemah, da nikakor tudi s
               strani lokalne skupnosti, za katero je nekako predlog - mogoče se nisem pogovarjala
               ravno vsemi tistimi, ki bi kakorkoli imeli tukaj odločilno in glasovalno pravico v
               tej lokalni skupnosti, za katero je predlog, vendar sem pa vprašala nekaj ljudi, ki
               so volili. In ti ljudje niso imeli toliko pomislekov ali želja, da bi se te zadeve,
               mogoče pa tudi nisem naletela na ljudi, ki bi imeli in bili čisto v soglasju s
               predlogom amandmaja.</p>
               <p>Skratka, želim poudariti in povedati, da so Romi del nas. V lokalnih skupnostih, v
               sami Beli krajini imamo - in tudi na Dolenjskem skoraj ni občine, ki ne bi imela
               Romov. Moram reči, da je to sodelovanja tako od otroškega vrtca dalje kot naprej do
               šol in vseh ostalih institucij primerno. Mislim, da glede na to, da imamo različen
               življenjski slog, različne navade, različno kulturo, način sobivanja, vendar tukaj
               drug drugega spoštujemo. In kot pravijo "za potrkati"; trudila se bom za to, da bomo
               še naprej dobro sodelovali, razumeli drug drugega in se kdaj tudi skupaj
               poveselili.</p>
               <p>Hvala.</p>
            </sp>
            <sp xml:id="SDZ5-Redna-09-2009-09-25.sp64">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Besedo ima gospod Luka Juri.</p>
               <p>Prosim, kot predlagatelj?</p>
               <p>Prosim, vodite ga kot predlagatelja.</p>
            </sp>
            <sp xml:id="SDZ5-Redna-09-2009-09-25.sp65">

               <speaker>DR. LUKA JURI:</speaker>

               <p>Hvala lepa.</p>
               <p>Nisem želel skakati v besedo, ker se mi je zdelo smiselno, da sledim nekemu redu in
               argumentirani razpravi. Rad pa bi izkoristil nekaj časa, da odgovorim na nekaj
               trditev, ki se jih da opredeliti tudi drugače.</p>
               <p>Rečeno je bilo, da se s tem zakonom krši avtonomnost lokalne samouprave. Ampak jaz
               mislim, da bi morala biti interpretacija ravno obratna - ta sprememba zakona v obeh
               vsebinskih delih pomeni močnejšo zaščito lokalne samouprave tako pri možnosti odstopa
               in potrditve mandata novega občinskega svetnika ali župana in, ko govorim o
               amandmaju, tudi pri zaščiti pravice določene skupnosti, da uveljavlja svoje pravice v
               lokalni samoupravi. Torej, v tem primeru ščitimo romsko skupnosti in pravico romske
               skupnosti, v konkretnem primeru občine Grosuplje, da uveljavlja svoje pravice tako,
               kot to veleva Zakon o lokalni samoupravi in vsa ostala zakonodaja. Torej ne gre za
               kršitev, gre za zaščito lokalne samouprave na najbolj eleganten, hiter in tudi
               najbolj poceni način.</p>
               <p>Sicer mi je žal, da so tisti, ki so se najbolj cirkusantsko in negativno opredelili
               do tega zakona ter uporabljali sovražni govor, sedaj v celoti zapustili dvorano in
               sploh ne sodelujejo v razpravi. In se mi zdi, da s tem sami sebi jemljejo legitimnost
               besed, ki so jih prej izrekli. Pa vendar, bilo je rečeno, na drugačen in potem na
               mnogo bolj civiliziran način ponovljeno, da ne obstajajo določena merila, s katerimi
               bi opredelili avtohtonost. Avtohtonost je pojem, ki sega v družbeno geografijo in v
               geografijo kultur, o katerem lahko najdete zelo široko literaturo, pa tudi različna
               mnenja, kako in kdaj opredeliti avtohtonost. Če gremo v najbolj konkretne
               opredelitve, ki so tudi najbolj razširjeno sprejete, je avtohtonost takrat, ko
               določena etnična skupnost ohrani svojo etnično identiteto tudi v drugi, tretji ali
               četrti generaciji poselitve. Torej, če govorimo, na primer, o Romih, če se Romi nekje
               naselijo in ostanejo tudi v drugi in tretji generaciji, torej otroci, ki so se tam
               rodili, ohranijo svojo etnično identiteto kot Romi, pa tudi naprej vnuki in tako
               naprej. To je avtohtona narodnostna skupnost. Obstajajo sicer tudi druge
               interpretacije, ampak ta je tista, ki se mi zdi najbolj oprijemljiva. Seveda, če
               pogledamo površno, lahko rečemo, da smo pri Romih v protislovju, kajti po eni strani
               govorimo o avtohtonosti, torej o stabilizaciji določene skupnosti na določenem
               teritoriju, ko pa vemo, da je ena od poglavitnih značilnosti Romov nomadstvo, torej
               dejstvo, da se ta skupnost premika iz kraja v kraj. Vendar je pa tudi res, da v
               zadnjih desetletjih je ta značilnost čedalje manj prisotna in da se Romi kot skupnost
               stabilizirajo. To se je zgodilo v Prekmurju, to se dogaja tudi na Dolenjskem, kamor
               je skupnost prišla kasneje. Zato lahko uporabljamo pojem avtohtonosti tudi v tem
               primeru. Nimam pa nič proti oziroma mislim, da bi bilo smiselno, zato ker je
               avtohtonost pojem, ki se dotika več narodnostnih skupnosti, to bolje opredeliti.
               Opozarjam pa, da katerakoli opredelitev odpira tudi druge možnosti, ki jih sedaj ne
               poznamo. Konec koncev, podatki so taki, da imamo v Sloveniji tudi druge etnične
               skupnosti, ki postajajo avtohtone. Govorim o etnični skupnosti iz republik bivše
               Jugoslavije zato, ker druge, tretje in četrte generacije otrok te skupnosti ohranjajo
               svojo narodnostno identiteto. Sogovornikom na drugi strani bi rad pojasnil, ker sem
               videl malo nasmeha, da to ne pomeni, da v tem trenutku zagovarjam možnost oziroma
               rešitve tudi pri takšnih skupnostih. Opozarjam pa, da katerakoli opredelitev
               avtohtonosti lahko odpre tudi ta vprašanja. Rečeno je bilo: Zakaj občina Grosuplje?
               Zakaj rešujemo konkretno primero občine Grosuplje? Žal, to je občina, ki od leta
               2002, torej že skoraj osem let, ne spoštuje zakonodaje in celo ne uresničuje odločb
               Ustavnega sodišča. Bilo je rečeno: Zakaj se toliko mudi? Saj vendar je od leta 2002
               do leta 2009 to že sedem let! Mislim, da se ne mudi oziroma celo že močno zamujamo in
               da bi morali zadevo rešiti. Zakaj stroške plača lokalna skupnost? Pa saj lokalna
               skupnost je tista, ki krši zakonodajo in ki bo povzročila takšne stroške; zaradi
               nespoštovanja zakonodaje s strani lokalne skupnosti bo prišlo do takšnih rešitev, ne
               zaradi nečesa drugega. In zato je prav, da tisti, ki povzroči določeno škodo v tem
               primeru lahko rečemo, da tudi stroške za popravila te škode plača. In v tem primeru
               je lokalna skupnost.</p>
               <p>Tukaj bi opozoril še na eno protislovnost. Bilo je rečeno, zakaj ne bi raje
               razpustili kar celoten občinski svet, kot že eno od predvidenih možnosti. Ampak, če
               se pogovarjamo o stroških in če je to eden od argumentov, zaradi katerega naj bi se
               nasprotovalo tej rešitvi, potem je pa vendar bolj pametno, da izvedemo volitve
               romskega svetnika, ki bodo stroškovno dosti dosti manj zahtevne, kot pa volitve
               celotnega občinskega sveta na novo. Zato je ta rešitev bolj elegantna in konec koncev
               tudi manj posega v življenje te lokalne skupnosti, lokalne skupnosti, Grosuplje.
               Hvala lepa.</p>
            </sp>
            <sp xml:id="SDZ5-Redna-09-2009-09-25.sp66">

               <speaker>PODPREDSEDNIK FRANCE CUKJATI:</speaker>

               <p>Hvala. Besedo ima gospa Potrata.</p>
            </sp>
            <sp xml:id="SDZ5-Redna-09-2009-09-25.sp67">

               <speaker>MAG. MAJDA POTRATA:</speaker>

               <p>Hvala, gospod podpredsednik. Spoštovane poslanke in poslanci, predstavniki Vlade.
               Pridružujem se interpretaciji termina avtohtonost, kakor ga je ravnokar predstavil
               kolega Luka Juri. Samo še na en vidik uporabe tega termina bi rada opozorila, da je
               tudi v Svetu Evrope mogoče zaznati opozorila na to, da je termin avtohtonost, kadar
               govorimo o manjšinah, specifičen za urejanje slovenskega ustavnega besedila. Sama
               vidim rabo avtohtonosti ob romski skupnosti kot prenos rabe termina avtohtonih
               manjšin madžarske in italijanske narodne skupnosti na romsko. Jaz bi se lahko
               sklicevala na literarno in ustno izročilo, ki zaznava poseljenost, romsko
               poseljenost, na slovenskem prostoru že stoletja nazaj. Ampak v tem primeru niti ne
               gre za to vprašanje, jaz vidim problem bolj v tem, da mi po eni strani etnični
               skupnosti jamčimo spoštovanje kulturnih vzorcev, ki jih ima, po drugi strani pa od
               nje terjamo prevzemanje naših vzorcev, zato da lahko uveljavlja svoje etnične
               pravice. Ampak tako smo se dogovorili in to je tudi v skladu s tistim, kar je romska
               skupnost sprejela, ko smo sprejemali Zakon o romski skupnosti v Republiki Sloveniji.
               Tretjič, sem mi zdi, že, da spremljam v Državnem zboru poskus izločiti Grosuplje iz
               nabora občin, ki morajo zagotoviti romskega svetnika. Temu nasprotujem, zato bom tudi
               to pot glasovala proti temu amandmaju, zaradi tega, ker ne sprejmem argumenta večje
               varčnosti in bližine lokalnih volitev, da bi prepustili naslednjim volitvam, da bi pa
               to morebiti vendarle uredili, zaradi tega, ker je zakon tisti, ki nalaga in tudi
               prejšnja koalicija je v Zakonu o romski skupnosti v 7. členu jasno zapisala ali je
               tako zapisano in je bilo sprejeto v prvem odstavku, da "v občinah, v katerih se v
               skladu z zakonom, ki ureja lokalno samoupravo, voli predstavnika romske skupnosti v
               mestni oziroma občinski svet", da se mora poleg tega še nekaj drugega zgoditi. Ampak,
               sklicujejo se na Zakon o lokalni skupnosti in to je izigravanje Zakona o lokalni
               skupnosti, če hočemo Grosuplje izčrtati. Prej sem pa slišala iz razprave, da Romi
               živijo v Grosupljem. Torej, ne vem, zakaj potem tega ne bi upoštevali. Razpustitev
               občinskega sveta, nove volitve, oprostite, temu nasprotujem zaradi tega, ker se
               manjšinskih pravic ne da urejati tako, da prepustimo večini, da bo odločala o
               možnosti uresničevanja manjšinskih pravic. Večina je močnejša in bo preglasovala
               manjšino, zato se mi zdi to popolnoma nesprejemljivo. Sklicevanje na Evropsko listino
               o lokalni samoupravi ne zdrži presoje tudi s stališča 3. člena Zakona o romski
               skupnosti zaradi tega, ker ta narekuje lokalni skupnosti, da omogoča romski skupnosti
               soodločanje o javnih zadevah, ki se nanašajo na pripadnike romske skupnosti. In ravno
               zaradi tega ima romska skupnost možnost imenovati, izbrati, izvoliti svojega
               predstavnika v občinski svet, da lahko predstavniki soodločajo o javnih zadevah.
               Kakorkoli stvari obračamo, jaz ne morem šteti za dobronamerno vložitev amandmaja za
               izločitev Grosuplja. Zdaj se pa lahko pogovarjamo o tem, ali se da izboljšati položaj
               romskih skupnosti tudi v drugih lokalnih okoljih, ki gredo čez število 20 občin, ali
               ne. Povedala sem že, da smo v Mariboru imeli na lokalnih volitvah dve listi, romski,
               žal niso zbrali dovolj glasov, da bi se pripadnik romske skupnosti brez take
               pozitivne zakonodaje ali določbe lahko uvrstil v mestni svet.</p>
               <p>Zagovarjam torej rešitev, ki vendarle poseže v pravice lokalne skupnosti, če sama
               tega ne uredi - in tega Grosuplje ne ureja že več let, dva občinska sveta tega že
               nista uredila - ; torej, če tega ne uredi, da poseže država. Saj enako je tudi pri
               urejanju nekaterih drugih stvari, ki jih mora lokalna skupnost urejati, pa jih ne
               uredi dobro, da lahko poseže država. Tako je tukaj pravzaprav sklicevanje na zelo
               šibkih nogah. Vse drugo, kar zadeva pa poimenovanje, upoštevanje ljudi, smo - hvala
               bogu - slišali v Državnem zboru pozitivne izkušnje pa smo slišali tudi primere, ki bi
               si jih človek želel ne slišati, pa jih moramo vsakič znova poslušati in vsakič znova
               utrjevati vedenje o tem, da nekateri manjšinskih pravic niso pripravljeni spoštovati.
               Romska skupnost je s stališča politike Evropske unije posebej varovana skupnost
               zaradi tega, ker se ve, da je posebej občutljiva in so zato za urejanje romskih
               bivalnih, izobraževalnih in vseh drugih razmer tudi iz Evropske unije zagotovljena
               potrebna sredstva. Jaz štejem romskega svetnika za uveljavitev kolektivnih političnih
               pravic, do katerih se mi zdi, ima vsak pripadnik, ne glede na etnično pripadnost in
               številčnost te etnične pripadnosti, če je zakonsko posebej imenovana, pri nas pa celo
               v ustavi, polno pravico. Želela bi si, da se torej zadnjič v tem kontekstu srečujemo
               s poskusom izrinjanja pripadnikov romske skupnosti iz procesa odločanja in
               zagotavljanje političnih pravic.</p>
               <p>Kar pa zadeva vse drugo, o tistih, ki jih nimamo v ustavi zapisane in ob katerih se
               nekateri nasmihajo, žal imajo zagotovljene samo kulturne pravice, zaradi tega, ker je
               minilo še premalo časa, da bi jih zaznali za kakšne druge.</p>
               <p>Hvala.</p>
            </sp>
            <sp xml:id="SDZ5-Redna-09-2009-09-25.sp68">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospod Anderlič, izvolite.</p>
            </sp>
            <sp xml:id="SDZ5-Redna-09-2009-09-25.sp69">

               <speaker>ANTON ANDERLIČ:</speaker>

               <p>Spoštovani.</p>
               <p>Po mojem mnenju s tem zakonom delamo en nezaslišan presedan, in sicer v dveh točkah
               se zakon o lokalni samoupravi ne izvaja ali pa se izvaja samovoljno, tako kot nekdo
               hoče ali skupina, in potem sprejmemo zakon, da se zakon mora spoštovati. In še več!
               Konkretno pri tem členu dajemo potuho tistim, ki tega ne bo izvedel - bo pa država to
               izvedla. Če je zakon, je pač zakon. Zato imam s samim zakonom probleme, preden začnem
               razpravljati o zadevah. Pojdimo pogledat, pa ne bi rad k 2. členu, ki ni odprt, ampak
               kdo pa lahko aktivno ali pasivno ustavno pravico državljana ali državljanke
               samovoljno krši, kot se je to domnevno dogajalo v nekem primeru, in zaradi tega
               popravljamo zakon. Nihče. Jaz imam pravico kandidirati, če sem opravilno sposoben in
               tako naprej, imam pravico biti izvoljen in imam pravico odstopiti - ne se iti več!
               Ker pa to nekomu ni všeč - seveda bi nekateri radi, da bi že prej šel, to je drugo,
               ampak če pa nekomu ni všeč, da bi zaradi neke druge igre me ne spustil, da ne bi kdo
               drug prišel namesto mene, bi me pa držal tukaj - bil bi, recimo, bolan pa bi samo
               želel reči, da se ne grem več, pa reče: "Ne, ne! Kar počakaj, saj boš ozdravel pa boš
               prišel nazaj! "Ne vem zakaj - zato, da ne bi kdo drug odločal namesto mene? To za
               mene je presedanj tako v 2. členu, v 3. pa prav tako. Jaz ne vem, zakaj je ravno to
               število občin in ravno te številke, ki so tukaj navedene, so tiste, ki določajo
               občine v Slovenije, ki naj bi imele romskega svetnika oziroma svetnico. Verjamem pa,
               da je ta seznam narejen na osnovi neke statistične, podatkovne, zgodovinske, ne vem
               kakšne podlage, da se je zapisalo ravno te občine. Lahko jih ne bi bilo! Zaradi mene
               bi bila boljša razlaga, da bi rekli - že tukaj sem kolegom prej razlagal, ker imamo
               tudi del še nomadskih družin. Sam poznam primer, kjer je v neki občini prijavljenih
               vsaj sto na naslovu vrtca, pa imajo že volilno pravico pa tam volijo. So po tej
               logiki klasični nomadi, ki nimajo svojega prebivališča, ampak nekam se jih je zavedlo
               zato, ker so državljani oziroma državljanke te države.</p>
               <p>Tako bi lahko rekli, ni treba nobenega imena, nobene občine, ampak da iznajdemo
               mehanizem, ko bodo pa ti ljudje prišli v neko občino na nek prostor za določen čas.
               Poznate primer Francozov, kako imajo urejeno? Vse občine imajo parkirišča oziroma
               neke kampe, kamor pridejo tisti, ki so tudi 1. maja 2004 prišli v Slovenijo, v Koper,
               na Otočec, ampak so ugotovili, da tukaj ni tako prijazno okolje in so kaj hitro
               odšli. Ampak so bili tukaj! In takšne so bile razlage, saj so bili intervjuji, sam
               sem samo to spremljal, kaj hvala bogu - ne vem, ampak če smo rekli, "Evropa je naš
               skupni dom", ne vem, zakaj nekateri morajo iti stran. Ali ne, gospod Petan? Mene nič
               ne moti ne Francoz, ne Rom ne še kdo drug. Ampak mi imamo takšno ureditev, kot smo si
               jo zamislili, ne vem, lahko je kakšna ureditev še boljša; ampak za to, da se je
               zapisalo ravno ta imena, je najbrž nek razlog. To so tudi državljani, državljanke,
               prebivalci Republike Slovenije, ki morajo imeti tudi neko - če smo že od vseh
               osnovnih razprav, od sprejemov ustave in naprej, si postavljali neke standarde, neke
               okvire, na kakšen način bo kakšna skupina prebivalcev lahko udejanjala svoje pravice
               oziroma kako bomo mi kot večina zagotovili, da bodo vsi prišli do teh pravic. Zato
               kljub temu da mi gre res, težko iz ust, da dajem potuho tistim občinam, ki bi morale
               to izvesti, in da bo to naredila država, ne glede na to, da bodo oni plačali. Kakor
               tudi, če nekdo noče spoštovati volje, da se nekdo noče iti več, da to urejamo z
               zakonom, da se pač mora zakon spoštovati, povem, da bom podprl ta drugi amandma, ki
               je posledica ureditve, ki je že bila dogovorjena, ali stališč na odboru, je logično
               in naj tako tudi bo, da bo zakon konsistenten. Ostalih stvari pa se mi zdi, da nima
               smisla podpirati, ker gredo korak nazaj, ker gredo v smer, ki - vsaj tako sem razumel
               - zmanjšujejo standarde, česar pa ne bi rad. Lahko pa se zgodi, lahko se zgodi, da bo
               v prihodnje neka občina, čeprav je to zelo zaprto, poznamo nekatere stvari, kako je
               mogoče, da se preseli neka družina ali pa več družin iz ene v drugo občino. Poznam
               primere, ko rečejo občini, "mi točno vemo, kateri so naši" - in to Romi in tisti
               drugi - : ti so naši, mi smo tukaj skupaj, smo zmenjeni in bomo urejali te odnose. Ne
               pustimo niti enega drugega, da pride sem - in tudi ti nočejo it stran. Ne bom govoril
               po imenih občin, ker nekateri točno vedo, o katerih govorim, ampak govorim o tem,
               kako je mogoče te stvari urejati.</p>
               <p>Jasno je, da zaradi mene, če se bo zgodilo, da v Mirni Peči ne bo tega več ali pač,
               da zdaj ni, pa bodo prišli, da se to v naslednjem mandatu ali kakorkoli to spremeni.
               Ampak zaenkrat je tako, kot tukaj piše. Ne bom drugače sodeloval kot z občutkom, da
               nekaj moram narediti, ker je pač to na dnevnem redu. Podprl bom drugi amandma, pri
               tem členu in seveda na koncu tudi zakon.</p>
            </sp>
            <sp xml:id="SDZ5-Redna-09-2009-09-25.sp70">

               <speaker>PODPREDSEDNIK FRANCE CUKJATI:</speaker>

               <p>Hvala. Besedo ima. Ja, izvolite, imate repliko.</p>
            </sp>
            <sp xml:id="SDZ5-Redna-09-2009-09-25.sp71">

               <speaker>RUDOLF PETAN:</speaker>

               <p>Hvala za besedo. Spoštovani! Torej repliciram gospodu Anderliču. Rad bi mu povedal,
               da se ni treba tako čuditi, od kod so ravno tiste občine zapisane, ki morajo imeti
               romskega svetnika. Veste, gospod Anderlič, skupaj sva sedela v tej dvorani, bila je
               malo drugačna, kjer ste ravno vi takrat kot največja stranka v parlamentu in tudi
               največja koalicijska stranka predlagali ta zakon. Takrat je razprava tekla cel dan,
               ali so tiste občine upravičene, da morajo imeti romskega svetnika ali ne. Mi smo vam
               dopovedovali takrat tudi takšne slučaje, kot ste jih zdaj sami sprejeli, da bi mogoče
               bilo kje drugje, ampak vi ste takrat vztrajali pri svojem, zato se zdaj ne čuditi in
               ne govoriti, da vi ne veste, kako je prišlo do tega, da so ravno tiste občine
               imenovane in da jih je ravno toliko, ki morajo imeti romskega svetnika. Vi ste
               predlagali takrat zakon in vi ste najbolj zagovarjali tisti zakon in niste upoštevali
               argumentov, ki smo vam jih takrat mi, tudi v opoziciji, skušali razložiti. In nič ni
               pomagalo. Nene nič ne moti, če je to zdaj tako, če je zakon takšen, ampak moti me pa
               to, da se do neke mere sprenevedate in se čudite, kako so ravne te občine bile
               imenovane v zakonu. Vi ste bili predlagatelje in vi ste bili največji zagovornik. To
               sem vam hotel povedati. Hvala lepa.</p>
            </sp>
            <sp xml:id="SDZ5-Redna-09-2009-09-25.sp72">

               <speaker>PODPREDSEDNIK FRANCE CUKJATI:</speaker>

               <p>Hvala. Proceduralni predlog. Izvolite.</p>
            </sp>
            <sp xml:id="SDZ5-Redna-09-2009-09-25.sp73">

               <speaker>ANTON ANDERLIČ:</speaker>

               <p>Glede na to, da gospod Petan ni razpravljal in ga jaz nisem napačno razumel in ga
               nisem tukaj napačno citiral, je bila replika neupravičena, ampak da vam povem: jaz
               nisem čudil, ker zdaj pa me je narobe razumel. Jaz nisem rekel, da se čudim, zakaj so
               te občine navedene, ampak da ne vem zakaj so, ampak najbrž so zaradi tega - in sem
               razložil zakaj. Zato, ker obstajajo kriteriji za to! Vas sem pa omenil zato, ker ste
               rekli, da hvala bogu, da so tisti, ki so bili obiskovalci Republike Slovenije, takoj
               odšli iz Slovenije. In to je pomenilo, ker sem jaz govoril o francoskih Romih, da do
               njih izkazujete nek določen odnos. Tudi prav, ampak to je vaše mnenje.</p>
            </sp>
            <sp xml:id="SDZ5-Redna-09-2009-09-25.sp74">

               <speaker>PODPREDSEDNIK FRANCE CUKJATI:</speaker>

               <p>No, to je bila zloraba poslovnika. Nadaljujem. Gospod Čadež, izvolite, imate
               besedo.</p>
            </sp>
            <sp xml:id="SDZ5-Redna-09-2009-09-25.sp75">

               <speaker>MILAN ČADEŽ:</speaker>

               <p>Hvala za besedo, gospod podpredsednik. Ugotavljam, da je današnja debata bila mogoče
               od večine tistih poslancev, ki imajo izkušnje s tem. Jaz izhajam iz lokalnega okolja,
               kjer z Romi nimamo kakšnih posebnih opravkov, ampak današnji dan si bom pa verjetno
               zapomnil po tem, da se začenja poseg v lokalno samoupravo. Lahko rečem, da me tudi
               zanima, zakaj je toliko energije izpuščene prav v občino Grosuplje. Mogoče sem si
               najbolj zapomnil besede predlagatelja, da je to kot pomoč, vendar se meni zdi, da to
               ni ravno pomoč. Tudi mi smo že prosili za pomoč pri izgradnji vrtcev, sofinanciranju
               predšolske vzgoje, osnovne šole, vendar smo dobili odgovor, da so potrebni kar trije
               meseci za ta razmislek. Mislim pa, da so te stvari veliko bolj interventne.</p>
               <p>Če se vprašam, kako stvari izpeljati. Predčasne volitve - ja, to je povsem eleganten
               predlog, toda predlagatelju te stvari ne dišijo. Sam se pa vprašam malo drugače,
               predlagam bolj elegantno stvar. Poznamo občine v Sloveniji, kjer ustanavljajo svoje
               lokalne liste in z njimi nastopajo na lokalnih volitvah, ene so uspešne, druge so
               neuspešne. Pa poskusimo na ta način!</p>
               <p>Morda pa še eno vprašanje oziroma predlog za predlagatelja: dajte vi na naslednjih
               lokalnih volitvah na svojo listo romske kandidate, pa boste videli, kako uspešni
               boste. Hvala.</p>
            </sp>
            <sp xml:id="SDZ5-Redna-09-2009-09-25.sp76">

               <speaker>PODPREDSEDNIK FRANCE CUKJATI:</speaker>

               <p>Hvala. Besedo ima predlagatelj, gospod dr. Luka Juri. Izvolite.</p>
            </sp>
            <sp xml:id="SDZ5-Redna-09-2009-09-25.sp77">

               <speaker>DR. LUKA JURI:</speaker>

               <p>Hvala lepa. Mislim, da se tu ne razumemo. Ne razumemo pojma posebnega svetnika
               oziroma tudi posebnega poslanca. In ne razumemo pojma pozitivne diskriminacije.
               Takšna določila v ustavi in zakonu obstajajo prav zato, ker bi nekatere etnične
               skupnosti bile sicer odrezane, tudi zaradi svoje maloštevilnosti, od političnega
               življenja. Takšne etnične skupnosti, ki so pomemben sestavni del etnične kompozicije
               slovenske države, imajo možnost in priložnost sodelovati v političnem in družbenem
               življenju te države, tako na državnem nivoju kot na občinskem nivoju. Prav zaradi
               tega imamo institut poslanca italijanske narodne skupnosti in poslanca madžarske
               narodne skupnosti. In prav zaradi tega imamo institut romskega svetnika. In ne samo
               romskega svetnika, tudi svetnika madžarske narodne skupnosti v številnih občinah in
               svetnika italijanske narodne skupnosti v številnih občinah. V mestni občini Koper
               imamo tri svetnike italijanske narodne skupnosti od skupno 33 svetnic in
               svetnikov.</p>
               <p>Torej, institut posebnega sedeža za določeno etnično skupnost obstaja prav zato, ker
               želimo s pozitivno diskriminacijo omogočiti tej etnični skupnosti, da se vključi v
               politično in družbeno življenje. In to, kar je bilo zdaj predlagano, je v nasprotju s
               samim namenom, ki je zapisan v ustavi. Pri vseh treh narodnostnih skupnostih, ki
               imajo določene posebne pravice ali, jasno, v ustavi ali kjer se ustava sklicuje na
               zakon, da potem zakon določi te stvari. Jaz sem presenečen, da kaj takšnega sploh
               slišim, ker to pomeni ukinitev tega instituta, če sprejmemo takšno logiko. Potem se
               lahko o tem pogovarjamo in bomo našli tudi nekaj argumentov za ukinitev tega
               instituta, vem, da jih bomo našli. Zato ne pravim, da je ta zadeva tabu, ampak potem
               poimenujmo zadevo z njenim pravim imenom. Želimo narediti korak nazaj od tistega, kar
               smo dosegli v ustavi in zakoni, in želimo izbrisati določene posebne pravice
               narodnostnih skupnosti.</p>
               <p>Seveda, kaj pa si jaz mislim o takšnem predlogu, pa bo še čas.</p>
               <p>Hvala.</p>
            </sp>
            <sp xml:id="SDZ5-Redna-09-2009-09-25.sp78">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Besedo ima gospod Lah.</p>
            </sp>
            <sp xml:id="SDZ5-Redna-09-2009-09-25.sp79">

               <speaker>ZVONKO LAH:</speaker>

               <p>Hvala za besedo.</p>
               <p>Na začetku naj povem, da nimam nič proti romskim svetnikom. Prihajam pa z Dolenjske,
               kjer mejimo na največje romsko naselje na Dolenjskem. In kar nekaj izkušenj imamo na
               Dolenjskem z Romi in romskimi svetniki.</p>
               <p>Namreč, Ustavno sodišče je naložilo Vladi, da pripravi kriterije za določitev
               romskega svetnika. Vendar to ni bilo storjeno, ampak je Državni zbor, kot smo že
               danes slišali, ne vem na osnovi kakšnih kriterijev, določil dvajset občin, kjer
               morajo imeti romskega svetnika. Občina Grosuplje je bila proti temu, ker so bili
               mnenja, da pri njih ni toliko Romov, da bi imeli pravico imeti romskega svetnika
               glede na ostale občine. Meril in kriterijev za določitev ni bilo in ker občina do
               sedaj ni izvedla volitev za romskega svetnika, je država posegla in bo država
               izvolila občinskega svetnika. Menim, da je to groba kršitev avtonomnosti lokalne
               samouprave. Pravilna pot bi bila, da se merila in kriterije določi in da občina pred
               vsakimi lokalnimi volitvami določi na osnovi števila Romov, ki tam živijo - drugače
               jaz ne vem, na kakšen način. Vendar nastaja problem, ker nihče v naši državi ne ve,
               koliko Romov je v določenih naseljih.</p>
               <p>Včeraj sem prebral o enem številu Romov po občinah in sem potem poklical župana, ki
               je rekel, da imajo vsaj še enkrat toliko Romov, kot je tam napisano. Imamo občine, za
               katere vemo, da nimajo romskega svetnika, pa imajo procentualno v šoli največ romskih
               otrok. Pa nimajo romskega svetnika! Kako se tam zagotavljajo pravice Romov?!</p>
               <p>V nekem času je upravna enota na Dolenjskem naročila občinam, da preštejejo Rome.
               Župani smo skočili v zrak, kdo je pristojen v tej državi, da ugotavlja, koliko je
               število državljanov kje. Naj jih župani postrojimo in preštejemo in javimo upravni
               enoti, koliko jih je? Če že Romi nimajo stalnega bivališča tam prijavljenega, kjer
               živijo, če lahko gradijo na tujih zemljiščih brez gradbenega dovoljenja, če jim
               dajemo pravico do svetnika v občinskem svetu, brez da ugotovimo, koliko jih v tej
               občini živi, ne vem, kakšne pravice imajo. Potem pa imajo še dvojno volilno pravico
               za občinskega svetnika. Enkrat volijo svojega izmed list ostalih in še na svoji
               listi. V Novem mestu imajo Romi svojega predstavnika na listi gospodarstva, ki ima
               svojo listo v občinskem svetu, ker je s preferenčnimi glasovi prišel, prehitel na
               listi vse podjetnike, razen enega, in prišel na drugo mesto in je član občinskega
               sveta. Kako ni možnosti biti drugače izvoljen!?</p>
               <p>Tako bi predlagal, se ne smešimo tukaj s takimi spremembami zakona na ta način, da z
               zakonom določimo, kako in na kakšen način bo država določila enega občinskega
               svetnika v eni občini, ampak da se rešuje na ta način, da se določijo merila in
               kriteriji za določitev pogojev za občinskega svetnika v določeni občini. Vendar,
               najprej je treba izpolniti ta pogoj, da bomo prešteli, da bomo vedeli, koliko je v
               posamezni občini Romov.</p>
               <p>Povem še primer, kot sem povedal že na odboru, da na Dolenjskem pravimo, da Romi
               živijo v Žabjeku. Žabljek pa ni naselje, kjer že živijo, ampak je naselje Brezje.
               Žabjek je hrib, na katerem je bilo včasih tromeja in v vsaki občini so bili Romi
               lahko en mesec. Ker je bilo to na tromeji, so se šotori selili samo iz občine v
               občino in so živeli praktično na istem hribu ves čas. So nomadi in zato ker so
               nomadi, jih tudi ne moremo prešteti. Določimo pa jim, lahko se oni selijo nekaj let v
               eni občini, pa bodo pustili svetnika, ker bomo z zakonom določili, da imajo svetnika,
               pa bodo šli za nekaj let v drugo občino, pa bodo pustili še tam enega svetnika, ker
               bodo dokazovali, da so toliko let v tisti občini. Avtohtonost, to pomeni, da so lahko
               v neki občini živeli 50 let ali več, pa jih zdaj ni več, ampak so bili tam avtohtoni
               ali pa jih je nekaj malo še ostalo, takrat jih je bilo pa toliko. Mislim, da imajo
               pravico, da imajo za svetnika tisti čas v tisti občini, ko jih tolikšno in tolikšno
               število živi, in da v občinskem svetu tudi urejajo svoje zadeve, kar se mi zdi
               popolnoma pravilno.</p>
            </sp>
            <sp xml:id="SDZ5-Redna-09-2009-09-25.sp80">

               <speaker>PODPREDSEDNIK FRANCE CUKJATI:</speaker>

               <p>Hvala. Besedo ima gospod Tanko.</p>
            </sp>
            <sp xml:id="SDZ5-Redna-09-2009-09-25.sp81">

               <speaker>JOŽE TANKO:</speaker>

               <p>Hvala lepa za besedo. Tu pred seboj imamo neko rešitev, ki ni sistemska. Žal vlada in
               koalicija, ki sta zelo dosledni pri tem, pri ocenjevanju predlogov, ki jih
               opozicijske stranke predlagamo, zelo rade ugotovijo in napišejo, da je treba določene
               stvari še proučiti, preveriti, da bodo potem predlagali sistemski ukrep. V tem
               primeru, ko zagotovo ne gre za sistemsko rešitev, Vlada te ugotovitve ni posredovala
               v Državni zbor. Ni posredovala v Državni zbor! In tukaj lahko samo še enkrat več
               ugotovim, da je relacija Vlade do predlogov koalicije ali do predlogov opozicije
               povsem diametralna, povsem nesistemska, dvolična. Zakaj to govorim? Včeraj nas je
               tukaj sedelo, mislim nekaj, tri ali štirje, ko je minister za pravosodje razložil, da
               se zaradi "lex Penko" ne more vložiti zakona, ki rešuje posamičen primer. "Lex
               Penko". Mi smo predlagali, da se v zakonu o odvetništvu zadeva omeji oziroma da
               konkurenčna klavzula, kar zadeva prehajanje, sodnikov, tožilcev med odvetnike. In to
               je minister javno razložil. Lahko vam citiram, ob 21.30 je dejal naslednje: "Omenjeni
               so bili primeri, na katerih predlagatelj gradi svojo predstavo, da je po nujno. Temu
               zakonu bi lahko rekli "lex Penko", ker je ta primer tisti, ki je že pred časom bil
               podlaga ali pa povod za podoben poskus in se kasneje ni izšel. Vendar ne moremo
               urejati z zakoni, ki veljajo na splošno, nekega posamičnega ekscesa. Posamični
               ekscesi se nam dogajajo v vseh podsistemih države, pa zaradi tega ne sprejemamo vsak
               dan drugega zakona." O.K., bom tu končal, ker se potem nanaša na sodstvo naprej.</p>
               <p>Točno tak primer imamo v tem konkretnem primeru: mi s splošnim zakonom, kot je zakon
               o lokalni samoupravi, na vsak način skušamo urediti nek posamičen primer, ki se je
               zgodil v eni izmed 210 občin v Sloveniji. Sprašujem predlagatelja, predlagatelje
               tudi: Ali je potrebno splošen predpis, glede na to kaj je včeraj ob 21.30 povedal
               minister za pravosodje gospod Zalar, to urejati na tak način? Poglejte stališče
               Vlade! Če sprejemamo neke splošne predpise, potem morajo te norme veljati na splošno
               in ne moremo na tak način, kot je sedaj predlog, da se nek posamični eksces, kot je
               nerazpis volitev za romskega svetnika v Grosuplju, ureja na tak način. Mehanizem,
               pravi mehanizem bi najbrž bil, da se, tako kot je v zakonu o lokalni samoupravi
               predvideno, razpusti občinski svet, ker ne razpiše v skladu z zakonom volitev za
               občinskega svetnika. To bi bil najbrž pravi ukrep. Mislim, da v zakonu tako stoji.
               Nikakor pa ni pravi ukrep poseben primer, posebna rešitev v zakonu za neko občino
               Grosuplje, ker pač ta tega ni izvedla. Gospod Potrč je takrat najbrž še bil tukaj, ko
               je gospod Zalar to govoril, gospod predsednik Državnega zbora prav tako in še nekaj
               poslancev na tej strani. In bi bilo morda dobro, da preden odločate o tem ekscesu, ki
               ga boste dali v zakon o lokalni samoupravi, preberete magnetogram ministra Zalarja
               pri nekem drugem podobnem ekscesu, ki naj bi se zgodil s predlogom zakona, ki smo ga
               predlagali. Ni prav, da Vlada in koalicija merite predloge z različnimi vatli. Enkrat
               dopuščate ekscesno rešitev, drugič pa sistemsko, splošno rešitev, ker to, kar smo mi
               predlagali, je splošna prepoved prehajanja sodnikov in tožilcev med odvetnike, ni
               eksemplarična, ampak je splošna, se vlada ni strinjala, zato ker naj bi šlo za "lex
               Penko" ali domneva, da je podlaga "lex Penko". Tu pa gre za eksemplaričen primer
               saniranja ekscesnega primera v neki izmed občin. Zakon o lokalni samoupravi je najbrž
               jasen. Kadar organi občine ne delujejo v skladu z zakonom, so tudi predvideni
               določeni postopki. In če želite, potem bi morali v skladu s temi predvidenimi
               postopki tudi realizirati oziroma zagotoviti izvajanje zakona o lokalni
               samoupravi.</p>
               <p>Prav tako je amandma, ki ste ga predlagali, da se poveča število občinskega svetnika
               za eno v občini Grosuplje, eksemplaričen primer, eksces, ekscesna rešitev, ki ni
               usklajena s sestavo občinskih svetov v ostalih občinah. To je eksces. Kolikor poznam
               zakon o lokalni samoupravi, je napisano, koliko občinskih svetnikov je v posamezni
               občini glede na število prebivalcev. In so napisani rasli. S takšnim pristopom, kot
               si ga dovoljuje koalicija v tem primeru, gre za ekscesno rešitev, za rešitev, ki ni
               sistemska, za rešitev, ki je pisana zato, da se sanira neko stanje na nezakonit
               način, na nepravi način.</p>
               <p>Če gremo še naprej. Zakon o financiranju občin v kriterijih in merilih upošteva tudi
               velikost občinskih svetov v primerni porabi. Tudi to je odstopanje, če se bo to
               zgodilo. Minister je včeraj govoril še o eni zadevi - o sorazmernosti ukrepa. To
               pomeni, da je treba glede na razmere, glede na situacijo oceniti, da je kakšen
               predlog sorazmeren. Ali je tri mesece ali pol leta pred razpisom lokalnih volitev,
               glede na to, da prej tri leta ali tri in pol ni bilo zagotovljenih pogojev za
               izvolitev občinskega svetnika v občini Grosuplje, to sorazmeren ukrep? Če vemo, da
               bodo lokalne volitve razpisane najkasneje septembra drugo leto. In preden bo ta
               postopek stekel in se ta zadeva realizirala, bo februar, marec prihodnjega leta. Je
               to sorazmeren ukrep, ob tem da so bile druge zadeve nerealizirane. Menim, da bi se
               morali ograditi od vseh tistih diskusij, ki so bile tu izrečene, kar zadeva
               enakopravnosti zastopanja, glede odnosa do posameznih narodnosti, narodnih manjšin
               ali posameznih skupnosti. Mi s tem nimamo težav, ampak problem države je, da zagotovi
               izvajanje zakonov v skladu z zakoni, ki so sprejeti. V zakonu o lokalni samoupravi se
               to lahko zagotovi. Najbrž je Državni zbor tisti, ki bi moral na osnovi predloga
               sprejeti določeno odločitev o razpustitvi in tako naprej. Vendar Vlada te poteze ne
               potegne, da bi naredili volitve v celoten občinski svet in zagotovili strukturo
               občinskega sveta, skladno z normativi, ki veljajo za sestavo občinskih svetov v
               občinah. Žal ugotavljam, da se vse prevečkrat srečujemo v tem Državnem zboru z
               raznimi eksemplarji, z nekimi nesistemskimi pristopi in rešitvami, z nekimi zadevami,
               ki skušajo posamičen eksces urediti. Ne uporabite pa inštrumentov, da bi zadevo
               uredili sistemsko in tako, kot je v zakonu napisano.</p>
               <p>Še nekaj je. Vlada, ker je pravzaprav zelo sistemsko, to pa je sistemsko, se do teh
               amandmajev ni opredelila. Ustno pa sploh ne. Še niti sekunde časa ni porabila, ob tem
               da bi po dveh urah razprave se opredelila do vloženih amandmajev. Niti besedice še ni
               bilo izrečene o tem! To pa je sistemsko. To pa je sistemski pristop in sistemsko
               ravnanje predstavnikov Vlade na seji Državnega zbora. Rad bi od predstavnikov Vlade
               slišal, ali so amandmaji, ki so vloženi k 3. členu pa tudi naprej, vloženi v skladu z
               veljavno regulativo in zakonodajo. Ali posegajo te določbe - recimo, drugi amandma -
               v druge rešitve istega zakona ali pa kakšnega drugega zakona in bo treba potem
               sprejemati še kakšne uskladitvene amandmaje, da bomo uredili to, kar zadeva
               imenovanje ali pa volitve občinskih svetnikov, sestavo občinskih svetnikov in
               financiranje občin, navsezadnje tudi v tem primeru. Od Vlade bi pričakoval, preden se
               sploh razvije diskusija, da pove svoje mnenje o predlaganih amandmajih, pa žal, tako
               kot je to običaj, nobenega komentarja, nobene diskusije ni pri tem niti pri kakšnih
               drugih zakonih. Zadovoljuje se, da na koncu, ko je vsa zgodba končana, naredijo nek
               komentar in povedo nekaj splošnega, takega, ki nima za kaj prijeti. Predlagam, da
               Vlada komentira te zakone ozrioma te amandmaje. Rad bi odgovore točno na ta
               vprašanja, ki sem jih prej postavil. Hvala lepa.</p>
            </sp>
            <sp xml:id="SDZ5-Redna-09-2009-09-25.sp82">

               <speaker>PODPREDSEDNIK FRANCE CUKJATI:</speaker>

               <p>Hvala. Želi še kdo razpravljati o 3. členu? Ja, vidim roke. Odpiram ponovno prijavo.
               Predlagatelji in Vlada se seveda lahko vključijo v razpravo, kadar koli želijo.
               Gospod Gumzar, izvolite, imate besedo.</p>
            </sp>
            <sp xml:id="SDZ5-Redna-09-2009-09-25.sp83">

               <speaker>MILAN GUMZAR:</speaker>

               <p>Hvala za besedo. Lepo pozdravljeni! Danes, ko obravnavamo spremembo in dopolnitev
               zakona o lokalni samoupravi in tudi amandmaje, je več ali manj jasno, da tega ne bi
               bilo potrebno, če bi spoštovali že sprejeti zakon o lokalni samoupravi in bi se danes
               seveda lahko ukvarjali z neko drugo tematiko.</p>
               <p>Moram reči, da ko sem poslušal nekatere razpravljavce, kako na en način želijo
               dokazati, da se mora občina Grosuplje izbrisati iz tega seznama, in drugi, da mora v
               tem seznamu ostati, mi je pravzaprav ostalo najbolj v spominu eno dejstvo izmed
               razpravljavcev predlagateljev, da se občina Grosuplje briše. Bilo je pa povedano
               takole: Najbolje bi bilo, da to tematiko prepustimo posamezni lokalni skupnosti. V
               nadaljevanju je bilo tudi povedano, da ta ista lokalna skupnost v Grosupljem pa
               namenja kar veliko denarja za vprašanje oziroma urejanje romskih zadev. To, po moji
               logiki, pravzaprav pomeni, da ta ista lokalna skupnost, kar je prav, sicer priznava,
               da v njeni sredini živijo ljudje s tem poreklom ali Romi, zato jim tudi namenijo del
               denarja. Svetnika si pa med seboj ne želijo. Zakaj je to tako, si ne znam
               predstavljati. Res pa je, da so ta sožitja, če lahko tako rečem, na lokalnem nivoju
               različna. Tiste lokalne skupnosti, ki denar, ki ga sicer dobijo za delovanje in za
               zagotavljanje normalnega bivanja Romov v svoji sredini, namenijo za izgradnjo
               komunalne infrastrukture in še drugih zadev, imajo mogoče manj težav, kot pa tisti,
               ki tega ne namenjajo. Res pa je, da lahko o tem problemu lažje govorimo tisti, ki v
               svojih sredinah teh skupin prebivalcev nimamo.</p>
               <p>Ponovno seveda želim poudariti, kako je naša pravna država pravzaprav nepravna
               država, če ugotavljamo, da zakon, ki je bil sprejet pred toliko leti, ni stopil v
               veljavo. In tudi če bomo danes sprejeli spremembe in dopolnitve tega zakona in če ga
               nihče ne bo izvajal, tako kot nismo izvajali prejšnjega, ne bomo prišli do boljših
               rezultatov. Hvala.</p>
            </sp>
            <sp xml:id="SDZ5-Redna-09-2009-09-25.sp84">

               <speaker>PODPREDSEDNIK FRANCE CUKJATI:</speaker>

               <p>Hvala. Besedo ima gospa Potrata.</p>
            </sp>
            <sp xml:id="SDZ5-Redna-09-2009-09-25.sp85">

               <speaker>MAG. MAJDA POTRATA:</speaker>

               <p>Hvala. Govora je bilo o tem, da na načelni ravni nihče ne nasprotuje politični
               participaciji Romov v lokalnih okoljih. Vse, kar je zraven mogoče slišati, to tezo
               demantira, ker je po tem principu, "saj so lahko, samo ne pri nas".</p>
               <p>Vprašanje preštevanja je bilo omenjeno, nekdo je rekel, da jih je potrebno prešteti
               in potem glede na število dovoliti ali ne dovoliti vpisa. Jaz preštevanju
               najodločneje nasprotujem, zaradi ker smo nekoč tudi zagovarjali tezo, da se morajo
               manjšinske pravice na oni strani slovensko-avstrijske meje izvrševati, ne glede na
               število pripadnikov slovenske narodnosti. Preštevanje samo po sebi je po moje problem
               še v eni točki. Če gledamo popis prebivalstva, je za popis, zadnji, ki je bil
               izveden, veljalo, da se o narodnosti posamezniku ni potrebno izrekati. In zaradi tega
               so številčni podatki o tem, koliko je kje pripadnikov kakšne narodne skupnosti,
               negotovi, saj so v popisu to kombinirali s tistim, kateri jezik se govori v
               gospodinjstvu.</p>
               <p>Ampak mislim, da na ta način, če jih bomo preštevali, ne bomo nikoli prišli do
               tistega, do česar bi v lokalnem okolju morali priti. Namreč do vključevanja. Za tisto
               pa ni pomembno, kakšno število je, ampak nam je dragocen vsak človek. Jaz mislim, da
               imamo tudi na Dolenjskem primere pozitivne prakse, kjer so z vključevanjem romskega
               prebivalstva, z upoštevanjem in znanjem izkoriščanja možnosti, ki jih tudi evropska
               sredstva dajejo za to, dosegli lepe rezultate. Saj ne morete nikogar prisiliti k
               ničemur. Če pa bomo dosledno upoštevali vse tisto, kar nam zakonodaja daje, recimo
               tudi pomočnika v šoli. Mi imamo za vso romsko populacijo v Sloveniji enaintrideset
               pomočnikov za izobraževanje. Če bi hoteli doseči boljše rezultate za hitrejše
               napredovanje v izobraževanju, bi seveda morali narediti več. In tukaj jaz vidim
               odgovor na stiske in morebitne konflikte. Jaz sem na mariborskem območju zasledila
               tudi zelo različne, znotraj enega mesta v različnih mestnih četrtih zelo različne
               prakse in izkušnje z vključenostjo romske populacije. Če pa boste na centru za
               socialno delo vprašali, vam bodo povedali, da posebnega registra za Rome niti ne
               smejo po obstoječi zakonodaji imeti. Ampak njihova praksa pa je taka ali njihova
               izkušnja je pa taka, da število problematičnih družin je v eni ali v drugi populaciji
               možno. Vsepovsod so lahko. Ker smo ljudje in imamo pozitivne in negativne lastnosti.
               Tu pa se ne pogovarjamo o stvareh kar tako. Pogovarjamo se o kršenju zakona. In
               tisto, kar se meni pa res zdi veliko sprenevedanje, je, da je zdaj predmet poroga nek
               poskus urediti z zakonom tisto, česar do zdaj ni bilo mogoče urediti, ker se je ena
               od občin, ki bi romskega svetnika morala imeti, spretno izogibala tej obveznosti. Pa
               ne bom ničesar drugega nadaljevala. Tam je tudi še okolje, so tudi še nekateri drugi
               kraji in bi se marsikaj v zvezi s tem dalo reči. Jaz mislim, to so me vsaj učili ali
               mi razlagali tisti, ki imajo dobre izkušnje z načelom integracije s prebivalstvom z
               drugačnimi kulturnimi navadami, z drugačnim verskim poreklom v zahodni Evropi, da so
               spoznali, da je edina možnost, da konfliktov ni, spoštljiv odnos med ljudmi različnih
               pripadnosti, odprtost za spoznavanje nasprotne kulture. In večina ne more biti nikoli
               od manjšine ogrožena. Tn to bi nas moralo tudi takrat, kadar do prask v medčloveških
               odnosih prihaja, voditi.</p>
               <p>Sem zagovornica tudi uresničevanja kolektivnih pravic in zagovornica tudi politične
               participacije manjšin. Mislim, da je mogoče sprejeti ta zakon, kljub zavedanju o tem,
               da mi zakonske osnove za kaj takega že imamo, žal pa niso spoštovane. Hvala.</p>
            </sp>
            <sp xml:id="SDZ5-Redna-09-2009-09-25.sp86">

               <speaker>PODPREDSEDNIK FRANCE CUKJATI:</speaker>

               <p>Hvala. Želi še kdo razpravljati? Gospod Juri v imenu predlagatelja. Izvolite.</p>
            </sp>
            <sp xml:id="SDZ5-Redna-09-2009-09-25.sp87">

               <speaker>DR. LUKA JURI:</speaker>

               <p>Hvala lepa. Pri vprašanjih, kjer so v igri človekove pravice, se po mojem mnenju zelo
               prepogosto dogaja, da se Državni zbor razdeli zelo kristalno na dva dela. In to
               stalno v vseh mandatih En del jasno zagovarja človekove pravice, drugi del pa jih na
               osnovi takšnega ali drugačnega tehničnega razloga ali pa na osnovi čisto
               transparentnega sovražnega govora zavrača. Pa bi vam rad prebral nekaj, kar je temelj
               tudi naše ustave, tega zakona in te spremembe. Splošna deklaracija o človekovih
               pravicah iz leta 1948 določa, da ima vsakdo pravico sodelovati pri upravljanju javnih
               zadev svoje države in da imajo pod enakimi pogoji pravico do javnih služb v svoji
               državi. Deklaracija o pravicah oseb, ki pripadajo narodnim in etičnim verskim
               jezikovnim manjšinam, pa med drugim določa, da imajo osebe, ki pripadajo manjšinam,
               pravico, da učinkovito sodelujejo v kulturnem, verskem, socialnem, ekonomskem in
               javnem smislu. Romi v Sloveniji po mojem mnenju predstavljajo kulturno bogastvo.
               Predstavljajo nekaj, kar bogati našo državo in našo družbo in ne obratno. In ne glede
               na to, po podatkih študij, ki jih imamo, kar 40, kar 50 oziroma 49, da smo točni, 49%
               Romov danes živi v barakah, šotorih, vagonih, kontejnerjih, prikolicah ali pa slabo
               kakovostnih montažnih hišah. Le polovica jih živi v nečem, kar je podobno hiši. Žal
               niso edini v Sloveniji, ki imajo takšne bivalne in tudi socialne pogoje. Ampak oni
               predstavljajo sistemsko takšno skupino, ki ima takšne socialne in bivalne težave.
               Prav zaradi tega, ker so, na podlagi tudi teh podatkov, ogrožena etnična skupnost,
               socialno ogrožena etnična skupnost, je smiselno, da ima Slovenija do njih pristop
               pozitivne diskriminacije in jim zato omogoča boljšo vključenost tudi na podlagi
               možnosti, ki jih daje prav romski svetnik.</p>
               <p>Ko smo pripravljali spremembe tega zakona, smo se pogovarjali tudi o konkretnih
               izkušnjah ljudi na terenu. In najbolj pogost odgovor je bil, da institut romskega
               svetnika močno olajša tiste težave med večinsko skupnost in manjšinsko romsko etnično
               skupnostjo, kajti Romi so tako dobili ne samo pravico, ampak tudi odgovornost, kot je
               bilo danes že pravilno rečeno s strani kolegov iz SLS, odgovornost, da uveljavljajo
               svoje pravice v lokalni politični skupnosti. In romska skupnost tam, kjer institut
               romskega svetnika obstaja, se danes obrača na romskega svetnika in od njega zahteva,
               da jim omogoča določene pravice. In romski svetnik je postal tisti mediator med
               romsko skupnostjo in večinsko politično skupnostjo, ki hkrati tudi romski skupnosti
               razlaga, kaj je mogoče, kaj je sprejemljivo in kaj ne. Na tak način se olajšajo tiste
               tenzije, ki sicer nastajajo neposredno med romsko skupnostjo in med večinsko
               skupnostjo, včasih tudi zaradi nesporazumevanja. Eskalacija, ki smo jo videli v
               preteklih letih, ko pa žal po mojem tudi zaradi pomanjkanja takšnega pogleda prejšnja
               vlada dolgo časa ni mogla rešiti, in smo morali imeti specialce, da so varovali
               romsko skupnost in ljudi, ki so se čutili ogrožene s strani Romov, da ne bi prišlo do
               pouličnih in vaških protestov in spopadov. Bili smo na tistem področju na robu
               državljanske vojne med dvema etičnima skupnostma, ker ni bilo možnosti te mediacije,
               ni bilo možnosti teh pogovorov, ni bilo možnosti teh pogajanj med dvema skupnostma.
               Ker manjka dialog, pride do takšnih sporov. Romi so, pa ne samo za slovenski narod,
               dobro ogledalo naše družbe in zato v sociološkem smislu se jih žal tudi kdo sramuje
               ali pa jim je njihova neposredna bližina neprijetna. Romi po eni strani izražajo
               tisto, kar je naša, med navednicami, "civilizirana" skupnost izgubila: neposrednost,
               ljubezen do življenja, do pristnih človeških odnosov. In tudi tisto, kar je bilo
               človekova lastnost v preteklosti: nomadstvo. Mi pa že od otrok naprej slišimo, ne
               zaupaj ciganom, oni so umazani, oni kradejo otroke, oni delajo marsikaj in ta zavest
               potem raste z nami in postane strah. Strah je pa osnova za sovraštvo, strah je osnova
               za rasizem.</p>
               <p>Kolegice in kolegi, romski svetnik je v tistih občinah, ki ga imajo, plus, je
               priložnost, in ni breme oziroma slabost. Žal mi je, da vodstvo občine Grosuplje, v
               kateri ima večino stranka SDS, tega ne razume. In tako lahko tudi pojasnim nekatera
               vprašanja, ki so jih imeli moji predhodniki, zakaj takšna nesistemska rešitev. Zato,
               ker obstaja nesistemski problem, ki ga, žal, ena stranka, ki sedi tudi v Državnem
               zboru, ne zna rešiti že skoraj osem let. In ker obstaja nesistemski problem, ekscesni
               problem je potrebno posegati po takšnih rešitvah, po katerih ne bi radi posegali, če
               ne bi bilo potrebno.</p>
               <p>Sovražni govor. Nekaj smo ga slišali in pričakovano je bilo, da ga bomo slišali, saj
               se kolikor toliko poznamo med seboj. Kot sem že prej rekel, sovražni govor,
               spodbujanje strahu je tisto, kar je osnova za rasizem. Bojim se, da marsikdo, ki
               danes bolj ali manj prikrito izraža sovražni govor, ima kot osnovo za takšen sovražni
               govor rasizem, ima kot osnovo prepričanje, da so nekateri manj vredni in da si zaradi
               tega ne zaslužijo enakih priložnost. Ampak enake priložnosti včasih zagotovimo s tem,
               da jim damo posebno pravico, ker sicer do teh enakih priložnosti sploh ne bi mogli
               priti.</p>
               <p>Ko sem pred skoraj 20 leti treniral košarko, je moj trener enkrat rekel, veste, ekipa
               je toliko močna, kolikor je močen njen najšibkejši člen. In tudi Slovenija je ekipa
               in Slovenija bo vedno le toliko močna, kolikor bo močan njen najšibkejši člen.
               Potrudimo se, da bomo vsi skupaj kot ekipa močnejši. Hvala.</p>
            </sp>
            <sp xml:id="SDZ5-Redna-09-2009-09-25.sp88">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo razpravljati o amandmaju k 3. členu? Prosim za prijavo.
               Besedo ima Rudolf Petan, prosim.</p>
            </sp>
            <sp xml:id="SDZ5-Redna-09-2009-09-25.sp89">

               <speaker>RUDOLF PETAN:</speaker>

               <p>Hvala za besedo spoštovani.</p>
               <p>Jaz mislim, da kljub temu, da gre za 3. člen, je treba nekatere stvari opredeliti.
               Ker se z ene strani drugim očita marsikaj, od kršenja človekovih pravic, sovražnega
               govora in podobno, pa jaz mislim, da je res treba nekaj reči.</p>
               <p>Poglejte, ko toliko govorite o človekovih pravicah, seveda, saj smo vsi za človekove
               pravice, vsi se za to zavzemamo. Vendar pri tem je treba biti zelo tenkočuten in ne
               lomastiti kot slon v trgovini s porcelanom in ne zadeve obravnavati parcialno. Ko
               govorimo o enem segmentu, nalašč ne uporabljam skupnosti, dane bi kdo mislil, da
               mislim kaj konkretnega. Ampak na splošno govorim. Ko govorim o nekem segmentu
               prebivalstva, smo vsi za to, da ima ta segment maksimalne pravice, vendar je pa treba
               pri tem paziti, da pri teh pravicah ne gremo tako daleč, da bi trčili ob pravice
               drugih. Ker to pa potem pomeni, da kršimo človekove pravice nekoga drugega na račun
               tretjega. In to se je marsikdaj dogajalo tudi v temu parlamentu. Jaz bom navedel en
               primer, ki nima s tem zveze. To pa nalašč. Pri izbrisanih. Pa ne bom komentiral, vsi
               veste, za kaj gre. Če smo njim hoteli dati nekaj več, ne moremo mimo tega, da imajo
               tudi ostali ravno tako človekove pravice.</p>
               <p>Kar se pa tiče konkretno te občine, o kateri danes govorimo, jaz sem danes že enkrat
               povedal, da pri občini Grosuplje je bila specifika, mislim, da pred desetimi leti, ko
               smo ta osnovni zakon sprejemali. Vsi smo vam dopovedovali v opoziciji, da je ta
               občina nekoliko drugačna in da v bistvu ne vemo, zakaj se je ta občina znašla na
               tistem spisku. Ampak ker ste vi takrat imeli neke specifične težave sami s seboj in
               ste hoteli nekomu nekaj povedati, ste seveda občino Grosuplje tudi uvrstili tukaj
               zraven. In danes imate problem. Vi ga imate, ne mi. Mi ne kršimo človekovih pravic,
               ker nismo mi odstopili, ampak je odstopil predstavnik v občinskem svetu ravno v te
               skupnosti, kjer ste v bistvu vsilili, da morajo imeti ravno v tej občini svojega
               predstavnika. Gospod Juri, jaz vas bom konkretno imenoval, pa ne zato, da vam dam
               možnost za repliko, ampak ker takrat niste sedli tukaj, pa tega ne veste. Tisti, ki
               so pa sedeli tukaj, pa točno vemo kakšna je potekala razprava, da je bilo to
               vsiljeno. To je prvo.</p>
               <p>Kar se pa tiče še sovražnega govora, bi vam pa, spoštovani kolega, z vsem dolžnim
               spoštovanjem do vas, želel povedati, da navajanje določenih argumentov, ki mogoče
               komu niso všeč, še to ni sovražni govor. Navedba problemov, ki se pojavljajo v
               določeni skupnosti, ki mogoče komu niso všeč, to še ni sovražni govor. Ampak pri nas
               v tem parlamentu, v tem mandatu nekoliko manj, to tudi priznam, ampak v prejšnjem
               mandatu smo pa kar naprej, na vsaki seji smo govorili o sovražnem govoru, ker nekomu
               niso ustrezali argumenti. In kar naprej bi se mi morali opravičevati drug drugemu,
               ker je nekdo nekoga gledal, ko je razpravljal. Pač nekam moraš gledati. Ampak je že
               bil to problem za sovražni govor. Če je nekdo omenil nekaj, je takoj bilo vmes, ja
               mislil si pa mogoče to, pa smo se zopet morali opravičevati. Hvala bogu, v tem
               mandatu še tega nisem toliko zaznal, ampak zdaj pa opažam, da ste naenkrat pa kar
               začeli uporabljati zopet ta sovražni govor, če vam argumenti ne ustrezajo. Na kaj
               konkretno mislim. Ko se pogovarjamo o problematiki Romov, natančno vemo, da so tudi
               domačini, tisti ki tam živijo že, ne vem koliko časa, imeli težave z ljudmi iz romske
               skupnosti. Če se spomnite, prišli so tudi pred Vlado, pa so demonstrirali. Jaz nisem
               živel tam, ampak oni so to povedali, da imajo nemogoče težave. Policija ne ukrepa,
               dogajajo pa se stvari, ki ne spadajo v neko normalno družbo. In če ti ljudje izrazijo
               te svoje težave, še to ni sovražni govor do skupnosti, ki jim mogoče grozi. Poleg
               tega, veste, ustrahovanje s strani romske skupnosti domačinov tudi ni ravno primerna
               zadeva, in če se ti ljudje branijo, to ni sovražni govor. In če nekoga, domačina, v
               njegovi lastni hiši pretepejo, tako da je pol leta v komi, in če se potem, kot se
               temu reče, izrazijo protest proti temu, to še ni sovražni govor. In mislim, da bi
               bilo prav, da to ločimo, da so človekove pravice tudi to, da se boriš za svojo
               eksistenco in da če te kdo napade in pretepe, da boš reagiral. Imaš se pravico
               braniti. Ampak to še ni sovražni govor, to še ni nestrpnost do drugih, kljub temu če
               so v manjšini.</p>
               <p>Spoštovani kolega, treba je gledati nekoliko širše in rahločutno in upoštevati
               človekove pravice tudi tistih, ki so v večini. Tudi večina ima človekove pravice in
               ima pravico do njih, zato je treba biti tenkočuten in poznati problem v celoti.</p>
               <p>Kar pa se tiče Grosuplja, pa še enkrat, vsiljeno je bilo pred osmimi ali desetimi
               leti, da je ta občina tudi zraven. Danes pa je problem ravno pri tistih. In tisti
               imate problem, ki ste takrat hoteli, da je ta občina zraven, ker ste imeli, ne vem,
               nekomu ste hoteli nekaj povedati, po domače povedano.</p>
               <p>Hvala lepa.</p>
            </sp>
            <sp xml:id="SDZ5-Redna-09-2009-09-25.sp90">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Replika, gospod Juri.</p>
            </sp>
            <sp xml:id="SDZ5-Redna-09-2009-09-25.sp91">

               <speaker>DR. LUKA JURI:</speaker>

               <p>Zato, ker sva se slabo razumela. Jaz gospoda, mojega sogovornika, poznam že eno leto
               in vem, da je strpna osebnost, tako se sovražni govor ne dotika njega osebno. Dotika
               pa se nekaterih razprav, sploh na začetku razprave pri tej točki, kjer smo slišali
               besede, ki sicer obstajajo in same po sebi niso žaljive, govorim o besedi "cigani",
               ki pa so bile postavljene v takšnem kontekstu, kjer prav ko uporabimo tisto
               tankočutnost, o kateri smo zdaj govorili, vemo, da je osnova za uporabo v takšnem
               kontekstu sovražni govor, sovraštvo in ksenofobija.</p>
               <p>Za to je šlo.</p>
               <p>Hvala lepa.</p>
            </sp>
            <sp xml:id="SDZ5-Redna-09-2009-09-25.sp92">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Franco Juri, prosim.</p>
            </sp>
            <sp xml:id="SDZ5-Redna-09-2009-09-25.sp93">

               <speaker>FRANCO JURI:</speaker>

               <p>Hvala, gospod predsednik.</p>
               <p>Bom izkoristil še ti dve minuti, ki jih imamo kot Poslanska skupina Zares, najprej za
               demantirati eno trditev gospoda Petana. Govoril je o tistem neljubem incidentu, ki ga
               seveda vsi obžalujemo, ker je ena oseba ostala dolgo časa v komi, ampak vi veste, da
               neposredni povzročitelj tistega tragičnega dogodka sploh ni bil Rom. Zato zavajanje,
               in to je v bistvu substanca sovražnega govora, ko ti nekaj poveš in usmeriš vso
               krivdo na eno etnično skupnost. In v vašem izvajanju je bilo kar nekaj takih
               poskusov. Jaz verjamem in nihče, ki razmišlja trezno, ne misli, da je v tej naši
               deželi samo idila in da so nekateri čisti in drugi umazani, nekateri črni, drugi
               beli. Vsi vemo, da je vsaka situacija kompleksna in da so problemi prav tako
               kompleksni. Delno tudi lahko razumemo nejevoljo in zahteve dela prebivalstva, ki
               zahteva čiste račune, ki zahteva pač nek normalen odnos. Ko pa se gre tako daleč, da
               se skuša stalno kriminalizirati eno manjšinsko skupnost, takrat seveda ustvarjamo
               pogoje, kjer prosperira tako imenovani sovražni govor, in ne samo sovražni govor,
               ampak tudi sovraštvo. In to se stalno dogaja s strani političnega spektra, ki bi se
               moral obnašati danes bolj evropsko. SDS je del Evropske ljudske stranke. SDS je
               vodila to državo, ko smo predsedovali Evropski uniji. Iz te stranke bi pričakovali in
               pričakujemo, kakorkoli že, višji nivo komuniciranja, tudi ko gre za besede
               predsednika te stranke in bivšega predsedujočega Evropske unije, ko govori o neki
               ministrici te Vlade. Preberite si včerajšnji intervju in boste videli, kaj je
               pravzaprav sovražni govor. Seveda se ne nanaša na Rome, ampak podoben vzorec se
               uporablja, tudi ko govorimo o različnih manjšinah.</p>
            </sp>
            <sp xml:id="SDZ5-Redna-09-2009-09-25.sp94">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Ivan Grill.</p>
            </sp>
            <sp xml:id="SDZ5-Redna-09-2009-09-25.sp95">

               <speaker>IVAN GRILL:</speaker>

               <p>Hvala lepa. Ko je Slovenija predsedovala Evropski uniji, je zastopala državo. Upam,
               da je to nekaterim jasno, čeprav očitno tega ne vedo.</p>
               <p>Sicer pa, poglejte, tu razpravljate o težavah sobivanja Romov z večinskim
               prebivalstvom tisti, ki o tem ne veste praktično ničesar ali pa zelo malo. Zato vse
               tiste vabim, da si vzamete teden ali štirinajst dni časa, pridete v Novo mesto, kjer
               so te težave pereče, in se boste marsikaj lahko naučili in potem predlagali rešitve,
               ki bodo ta problem tudi reševale. Garantiram vam, romski svetnik v občinskem svetu ne
               prispeva k reševanju teh problemov popolnoma ničesar. V Novem mestu imamo dva romska
               svetnika. Kar pomeni, da je romski svetnik prišel v občinski svet z neposrednimi
               volitvami na način, da so se znali organizirati. Pomeni, da kjer bi bila volja, bi se
               lahko tudi na ta način prišlo do romskega svetnika. In kako je ta zakon, ta predlog
               nedorečen ...<stage>/Opozorilni znak za konec razprave./</stage>... pa tudi še prejšnje rešitve, pa
               kaže to, v Novem mestu smo zopet pred novimi volitvami za občinskega svetnika s
               strani Romov in se je kot kandidatka prijavila oseba, ki ni Romka. In bojim se, da v
               primeru njene izvolitve, lahko pride ponovno na Ustavno sodišče to vprašanje, ali je
               to pravilna pot ali je protiustavna.</p>
               <p>Takšne rešitve, kot jih ta zakon prinaša, tega problema, ki ga je potrebno reševati,
               še zdaleč ne bomo mogli rešiti. Zato bi bilo prav, da se ta amandma podpre. Hvala
               lepa.</p>
            </sp>
            <sp xml:id="SDZ5-Redna-09-2009-09-25.sp96">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo razpravljati? Gospod Gvido Kres, potem Luka Juri, kot
               predlagatelj.</p>
            </sp>
            <sp xml:id="SDZ5-Redna-09-2009-09-25.sp97">

               <speaker>GVIDO KRES:</speaker>

               <p>Hvala za besedo, gospod predsednik. Spoštovane kolegice in kolegi!</p>
               <p>Moje mišljenje je, da vsem v tej državi mora biti dana pravica za sodelovanje v
               političnem, gospodarskem, kulturnem in tako naprej, v kakršnemkoli življenju. Mene
               danes moti, ko tako etiketiramo Rome ali Cigane, vam lahko povem, da pri nas se
               velikokrat oglasijo. Mi živimo na podeželju, zbirajo odpadni material, pridejo na
               dvorišče. Pa sem enkrat šel k njemu, pa sem rekel, "povej mi, kaj bi ti rad bil? Ali
               si Cigan ali si Rom, ker je o tem dilema?" Pravi, "poglej, jaz želim biti Rom, ampak
               midva se naslavljala z imenom, ker se srečujeva. Nekdo drug želi biti Cigan, naj bo
               Cigan, jaz želim biti Slovenec, jaz hočem biti Slovenec." In tukaj ni dileme, kaj
               hočeš in na kakšen način želiš komu pripadati. Ampak moti me pa to, da takoj mi kot
               večinski narod zelo radi koga etiketiramo s to besedo. Pa se jaz dostikrat vprašam,
               ali ni to celo žaljivo za to skupnost, ker vendarle živeti na tak način, živeti s
               svojimi vrednotami, biti drugačen in tako naprej in tako naprej, to sploh ni
               preprosto. In v tem živeti in biti zvest tem svojim načelom.</p>
               <p>Druga stvar pa je kriminalizacija. Kjer se pa kriminalizacija izvaja, tam mora pa
               država svoje odigrati in te zadeve sankcionirati, pa ni važno, katerikoli skupnosti v
               tej državi spadaš. Vzgled moramo dajati večina. Samo vprašam se, če daje večina vedno
               prave vzglede. Ker dobro se ve, da ta svet je spremembo zmeraj delala manjšina in v
               začetku je vedno imela manjšina odpor in prepričan sem, da ljudem na tem področju,
               kjer imajo probleme, mora država na drugi način in inštitucije na drug način
               pomagati, da se ti problemi rešijo. Vsem je pa treba dati pravico do sodelovanja v
               politične, kulturnem, gospodarskem in kakršnem koli že življenju. Zato mislim, da bo
               o tem še kar veliko besed, da se bomo veliko še o tem pogovarjali. Predvsem pa se je
               treba obnašati v duhu spoštovanja. Rad bi pa opozoril tudi na to, da te nestrpnosti
               prinašajo tudi to, da se pa manjšina tudi nestrpno začnejo obnašati do večine. In
               mislim, da so to problemi, o katerih se moramo pogovarjati, se o tem izobraziti, se o
               tem učiti in moramo se truditi, da živimo spoštljivo eden do drugega. Hvala lepa.</p>
            </sp>
            <sp xml:id="SDZ5-Redna-09-2009-09-25.sp98">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Dr. Luka Juri. Prosim.</p>
            </sp>
            <sp xml:id="SDZ5-Redna-09-2009-09-25.sp99">

               <speaker>DR. LUKA JURI:</speaker>

               <p>Hvala lepa. Nisem želel tega prej izpostaviti pri repliki, ampak je pa vendarle
               smiselno, prav ko skušamo definirati, na kakšen način vodimo to razpravo okoli tega
               amandmaja in katera je podlaga konec koncev za ta amandma in kaj stoji za njim.</p>
               <p>Slišali smo navezavo na drugo razpravo o človekovih pravicah o tako imenovanih
               izbrisanih. In je bilo rečeno, da so izbrisani želeli nekaj več. Prav za to gre. Mi
               tako v tistem primeru, in zdaj se tudi takoj vračam na ta primer, ne damo nečesa več,
               ampak te skupine so zaradi njihovega statusa že same po sebi deprivilegirani in
               rešujemo zadevo tako, da s posebnimi rešitvami omogočimo enakopravnost. V primeru
               izbrisanih, je bila ta skupina deprivilegirana, in še je, zaradi nezakonite odločitve
               in zaradi tega z zakonsko obravnavo se te odločitve izničujejo in se jim vrača
               možnost, da živijo enakopravno. V primeru romske skupnosti, ki pa je zaradi svojega
               specifičnega položaja socialno diskriminirana, se ji preko inštituta pozitivne
               diskriminacije omogoča uveljavljanje enakopravnosti. Moj predhodnik je, mislim, da
               točno opredelil te probleme. Pravica, da je nekdo drugačen, in ne glede na to, da je
               drugačen, je pa vendarle enakopraven. Vsi drugačni, vsi enakopravni.</p>
               <p>Rad bi navezal ta primer, primer občinskega sveta in romskega svetnika, potem naprej
               tudi Državnega zbora in poslancev iz narodnostnih manjšin, na primer Evropskega
               parlamenta in Evropske unije, kjer smo vsi manjšina. Pa me prav zanima, če bi se kdo
               strinjal v Državnem zboru, da bi ukinili posebne sedeže glede na državo izvora v
               Evropskem parlamentu, da Slovenija ne bi imela več 7 ali 8 zagotovljenih sedežev v
               Evropskem parlamentu, Nemčija toliko več, Avstrija nekje vmes, ampak da bi rekli,
               imeli bomo liste, imeli bomo enostavno volitve brez nekih geografskih opredelitev, pa
               da vidimo. Seveda tvegamo, da bomo v takšnem Evropskem parlamentu imeli toliko več
               Nemcev, toliko več Francozov, pa morda nobenega Slovenca. To tvegamo. In prav zato,
               ker smo vsi v EU manjšina, imamo jasno določeno, opredeljeno možnost, koliko naših
               predstavnikov bo v Evropskem parlamentu. In takšna postaja EU. EU manjšin. Vsi smo
               tam manjšina. In če se povrnemo nazaj na naš primer, vidimo, da lahko povlečemo
               podobnost. Prav zato, ker je nekdo manjšina in zraven še socialno, ekonomsko
               deprivilegiran, prav zaradi tega jim s pozitivno diskriminacijo to omogočamo. In še
               enkrat, romski svetnik ni slabost. Romski svetnik je prednost.</p>
               <p>Prej mi je bilo očitano, da problematike na poznam. Morda. Dosti manj kot marsikdo
               drug. Sem pa vendarle šel skozi eno življenjsko zgodbo, kjer kot član italijanske
               narodne skupnosti sem enkrat celo doživel fizično nasilje. In to zanimivo, s strani
               pripadnika druge skupnosti, ki se je prav tako čutila ogroženo. Ene od skupnosti iz
               republik bivše Jugoslavije. In večkrat sem bil tudi besedno nagovorjen v negativnem
               smislu. Torej imam neposredno izkušnjo s tem, kaj pomeni diskriminacija. Kolikokrat
               sem slišal, ko sem bil otrok, da sem fašist, samo zaradi tega, ker doma govorim
               italijansko. Pa potem kasneje sem nekajkrat imel to edinstveno priložnost, da se
               udeležim tako tistih zbirališč, ko smo v Sloveniji organizirali možnost, da so
               begunci iz drugih republik bivše Jugoslavije prišli in začasno živeli, kot tudi prav
               romskih skupnosti. In, ko ste tam, vidite, da so problemi čisto drugačne narave, ko
               moraš otroke učiti, da ima vsak svojo zobno ščetko, ker tam skupnost živi z
               drugačnimi vrednotami in tam je logično, da je ena zobna ščetka za vse otroke, ostale
               zobne ščetke se bodo pa prihranile za takrat, ko bo ta porabljena. To je banalen
               primer, ampak je odličen primer, ki vam kaže, kako so vrednote in kako so problemi
               tiste skupnosti popolnoma drugačni. In jih je treba pa hkrati postaviti napram
               vsakodnevnim osnovnim potrebam, kot je na primer potreba po higieni. Zakaj o tem
               govorim? Kot je bilo že prej rečeno, pravica, da si drugačen, ampak vendarle, da imaš
               možnost, ne glede na to, da si drugačen, prav na osnovi te drugačnosti se uveljavljaš
               enakopravno v družbi, v kateri živiš.</p>
               <p>Meni je žal, da ta razprava ne gre v smer, da bi se druge občine, ki imajo Rome,
               javile in rekle, tudi mi želimo reševati vprašanja, ki jih imamo z romskim svetnikom.
               Ena občina, za katero vem, da je bila v sržu razprav, je na primer občina Ribnica.
               Ne, pogovarjamo se o tem, zakaj ne bi raje to odstranili. In ta pogovor, osnova tega,
               se bojim, ni sprejemanje, ampak zavračanje drugačnosti. Hvala.</p>
            </sp>
            <sp xml:id="SDZ5-Redna-09-2009-09-25.sp100">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo razpravljati k amandmajem k 3. členu? Ugotavljam, da ne želi.
               Zaključujem razpravo.</p>
               <p>V razpravo dajem 6.a člen ter amandma Poslanske skupine SD, Zares, DeSUS in LDS. Želi
               kdo o tem razpravljati? <stage>(Ne želi.)</stage></p>
               <p>Zaključujem razpravo. O amandmajih bomo v skladu s časovnim potekom seje zbora
               odločali danes v okviru glasovanj, pol ure po prekinjeni 18. točki dnevnega reda
               oziroma najkasneje ob 16.25.</p>
               <p>Preden preidem na 18. točko, sem v uvodu današnje seje obljubil, da bom ponovno
               preveril s strokovnimi službami, se posvetoval, v zvezi s proceduralnim predlogom, ki
               ga je dala Poslanska skupina Slovenske demokratske stranke, in sicer predlaga, da se
               zamenja vrstni red obravnav točk, da se najprej obravnava 18.b in potem 18.a točka,
               ter da se posamično glasuje po posameznih predlogih v aktu o odloku in seveda tudi o
               sklepu. Jaz sem torej to proučil z vseh vidikov, se posvetoval z Zakonodajno-pravno
               službo. Moram ponovno ugotoviti, da je 14. člen Zakona o lokalni samoupravi jasen in
               določa, da se najprej odloča o predlogu za spremembo območja občine oziroma za
               ustanovitev nove občine, če so izpolnjeni pogoji, in se potem odloča o zavrnitvenem
               sklepu. Če bi zamenjali vrstni red obravnave, da bi najprej odločali o zavrnitvenih
               sklepih in potem o uvrstitvi, bi s tem kršili Zakon o lokalni samoupravi. In če
               občina ne bi bila zadovoljna, bi bil to zanesljivo zadosten razlog, da uveljavlja
               upravno varstvo in ga tudi dobi. Enako velja tudi za posamično glasovanje. Treba se
               je zavedati, da so spremembe Poslovnika Državnega zbora uredile, da se enofazni akti
               obravnavajo analogno, to je kot zakon v drugi obravnavi, če poenostavim - smiselno
               uporabi, zakon v drugi obravnavi, kar je določeno v členih od 169.a do 171. V tem
               smislu so imele vse poslanske skupine možnost vlagati amandmaje na predlog aktov.
               Tega niso storile, zato je akt zaprt. S tem zaključujem svojo obrazložitev.</p>
               <p>Prehajamo na <title>18.A TOČKO DNEVNEGA REDA - OBRAVNAVA PREDLOGA ODLOKA O RAZPISU
                  REFERENDUMA IN DOLOČITVI REFERENDUMSKIH OBMOČIJ ZA USTANOVITEV OBČIN OZIROMA ZA
                  SPREMEMBO NJIHOVIH OBMOČIJ.</title>
               </p>
               <p>Predlog odloka je v obravnavo zboru predložil Odbor za lokalno samoupravo in
               regionalni razvoj. Besedo dajem predsedniku odbora Viliju Trofeniku za dodatno
               obrazložitev predloga odloka.</p>
            </sp>
            <sp xml:id="SDZ5-Redna-09-2009-09-25.sp101">

               <speaker>VILI TROFENIK:</speaker>

               <p>Hvala za besedo. Odbor za lokalno samoupravo in regionalni razvoj je na svoji 3. seji
               7. julija 2009 in v nadaljevanju 8. julija 2009 obravnaval 19 predlogov za spremembo
               imena občine, za ustanovitev občin oziroma za spremembo njihovih območij ter za
               spremembo statusa občin.</p>
               <p>S področja spremembe imena občine je odbor obravnaval predlog občine Sveti Jurij, da
               se njeno ime v skladu z Zakonom o lokalni samoupravi uskladi z imenom središčnega
               naselja, ki je bilo že leta 1997 preimenovano v Sveti Jurij ob Ščavnici, spremeni v
               občino Sveti Jurij ob Ščavnici. Odbor je predlagal Vladi, da ob prvi spremembi in
               dopolnitvi Zakona o ustanovitvi občin predlaga omenjeno spremembo imena občine. S tem
               predlogom je postopek po 14. členu Zakona o lokalni samoupravi v Državnem zboru
               zaključen.</p>
               <p>S področja ustanovitve novih občin oziroma spremembe njihovih območij je odbor
               obravnaval 8 predlogov, ki so jih predlagali kvalificirani predlagatelji, in sicer:
               predlog za ustanovitev občine Ankaran, ki ga je predlagal poslanec Franco Juri,
               predlog za ustanovitev mestne občine Koper na novo mestno občino Koper in nove občine
               Dekani, Škofije - Hrvatini - Crevatini in Marezige-Šmarje, ki ga je predlagal Svet
               Mestne občine Koper; predlog za ustanovitev občine Fram, ki ga je predlagal poslanec
               Jožef Jerovšek; predlog za ustanovitev občine Dobrova, ki ga je predlagal poslanec
               Milan Gumzar; predlog za ustanovitev občine Mirna, ki ga je predlagala skupina
               poslancev s prvopodpisanim Antonom Anderličem; predlog za ustanovitev občine Loče, ki
               ga je predlagal poslanec Rudolf Petan, predlog za ustanovitev občine Breg-Turnišče,
               ki ga je predlagal poslanec Franc Pukšič in predlog za ustanovitev občine Zgornja
               Polskava, ki ga je predlagal poslanec Jožef Jerovšek. Odbor je z večino glasov
               ocenil, da predlogi za občine Ankaran, občino Mirna in razdelitev Mestne občine Koper
               po predlogu sveta Mestne občine Koper izpolnjujejo zakonske pogoje za ustanovitev
               občine, za ostale predloge pa je ocenil,da pogojev za ustanovitev ne
               izpolnjujejo.</p>
               <p>Odbor je nadalje obravnaval predloge občin Piran, Ravne na Koroškem, Krško, Brežice,
               Domžale, Idrija, Jesenice, Kamnik, Radovljica in Škofja Loka za spremembo statusa v
               mestno občino. Odbor je po obširni razpravi ocenil, da nobena od navedenih občin ne
               izpolnjuje zakonskih pogojev za mestno občino. Na podlagi razprave je odbor sprejel
               dva sklepa, in sicer: Odbor za lokalno samoupravo in regionalni razvoj predlaga Vladi
               Republiki Slovenije, da prouči položaj mestnih občin in občin, ki nimajo statusa
               mestne občine, pa opravljajo naloge širšega pomena, in na podlagi razprave čim prej
               pripravi ustrezne spremembe zakonodaje. In drugič: Odbor za lokalno samoupravo in
               regionalni razvoj predlaga Vladi Republike Slovenije, da na podlagi dejstva, da več
               kot polovica obstoječih občin ne izpolnjuje minimalnih kriterijev za ustanovitev
               občin, prouči ustreznost veljavne zakonodaje s področja pogojev in postopkov za
               ustanavljanje občin, in še zlasti z vidika zagotavljanja kvalitete javnih storitev in
               predlaga potrebne spremembe zakonodaje. Predlogi, ki po večinskem mnenju odbora
               izpolnjujejo pogoje, so v skladu z Zakonom o lokalni samoupravi in Poslovnikom
               Državnega zbora vključeni v predloženi predlog odloka o razpisu referenduma in
               določitvijo referendumskih območij. Predlogi, ki pa po večinskem mnenju odbora ne
               izpolnjujejo pogojev, pa so vključeni v predlog sklepa o ugotovitvi, da posamezna
               območja ne izpolnjujejo pogojev za ustanovitev občine. Podrobnejši podatki so
               navedeni v pisnem poročili odbora, ki ste ga prejeli skupaj z gradivom. Hvala lepa.
            </p>
            </sp>
            <sp xml:id="SDZ5-Redna-09-2009-09-25.sp102">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo dajem predstavnici Vlade za uvodno obrazložitev mnenja. Besedo ima
               gospa Meta Vesel Valentinčič, državna sekretarka službe Vlade za lokalno samoupravo
               in regionalni razvoj.</p>
            </sp>
            <sp xml:id="SDZ5-Redna-09-2009-09-25.sp103">

               <speaker>META VESEL VALENTINČIČ:</speaker>

               <p>Hvala lepa za besedo, spoštovani predsednik. Glede vseh predlogov, ki so se pošiljali
               v parlament za ustanovitev novih občin oziroma za razdelitev občine Koper, je Vlada
               sprejela načelno stališče. Načelno stališče je, da ne podpiramo ustanavljanja novih
               občin, ne podpiramo nadaljnjega drobljenja občin v Sloveniji. Nesporno je lokalna
               samouprava sistem, ki se spreminja, ki se stalno dograjuje, vendar pa v Sloveniji so
               se spremembe v njeni teritorialni organiziranosti spremenile v dolgotrajen proces, ki
               je od leta 1984, ko je bila vpeljana reforma lokalne samouprave in je bilo potem v
               nadaljevanju ustanovljenih 147 občin, smo v tem procesu prišli do 210 občin. Od tega,
               kot je že predhodnik povedal, jih več kot 50% ne izpolnjuje zakonskih pogojev. V
               dodeljevanju statusa občine oziroma v ustanavljanju občin smo šli celo pod tisti
               minimum, ki naj bi bil izjema, pa je postal pravilo, seveda število prebivalcev. Tako
               smo zdaj v položaju, ko imamo občino, ki ima 341 prebivalcev in največjo občino s
               približno 270 tisoč prebivalci.</p>
               <p>Vlada ocenjuje, da je nujno potrebno po vseh teh letih in o tem procesu ustanavljanja
               občin in delovanja občin narediti resno analizo, analizo, kako so te občine, o vseh
               govorimo, sposobne izvrševati svoje naloge, kako so sposobne zagotavljati tisto, kar
               naj bi zagotavljale svojim občanom, glede na to, da so razlike v velikosti in tudi
               sicer v drugih parametrih. Posledica oziroma nadaljevanje te analize, ki je že v
               pripravi in bo kmalu končana, bo pa z več strani osvetlila problematiko lokalne
               samouprave, bo tudi korenitejša sprememba zakona. Verjamemo, da ga bo treba odpirati
               na več členih in marsikaj spremeniti. Seveda nihče ne govori o tem, da bi se z
               dekretom občine ukinjale, vendar gremo po drugi poti, ki kaže dobre rezultate.</p>
               <p>Kot veste, so ustanovljene tudi skupne občinske uprave. Teh je že veliko, teh je že
               42. Vse občine, razen 33-ih v tej državi, so tako ali drugače v te skupne občinske
               uprave že vključene. Gledamo tudi tako, da se forsirajo projekti, kjer več občin
               skupaj doseže nek cilj, ki je dejansko tudi v širšem interesu regije in v širšem
               razvojnem smislu morda učinkovitejši. Kar se tiče Kopra, seveda je posebno vprašanje,
               pa vendar. V načelu sodi v isto zgodbo: ali drobiti občine naprej, s tem da
               spoštujemo odločitve Ustavnega sodišča, jih poznamo...</p>
            </sp>
            <sp xml:id="SDZ5-Redna-09-2009-09-25.sp104">

               <speaker>PREDSEDNIK DR. PAVEL GANTAR:</speaker>

               <p>Mir v dvorani, prosim!</p>
            </sp>
            <sp xml:id="SDZ5-Redna-09-2009-09-25.sp105">

               <speaker>META VESEL VALENTINČIČ:</speaker>

               <p>... , pa vendar menimo, da je tudi tu morda primernejša rešitev, da počakamo do
               analize, da počakamo tudi do rešitev, ki bodo opredeljevale podeljevanje statusa
               mestnih občin, ki bodo morda opredeljevale tudi katere druge parametre financiranja
               in bi takrat, ko bo zakonodaja sprejeta, rešili tudi problem Kopra. Vemo pa - tu bi
               končala - da pri Kopru nekako že prihajamo do vprašljivosti, kako izvršiti ustavno
               odločbo, ki nekaj nalaga, ljudje pa so se ...<stage>/Opozorilni znak za konec razprave./</stage>...
               praktično že trikrat izrekli proti.</p>
               <p>Hvala lepa.</p>
            </sp>
            <sp xml:id="SDZ5-Redna-09-2009-09-25.sp106">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima...</p>
               <p>Proceduralno, gospod Tanko, prosim.</p>
            </sp>
            <sp xml:id="SDZ5-Redna-09-2009-09-25.sp107">

               <speaker>JOŽE TANKO:</speaker>

               <p>Hvala lepa, spoštovani predsednik.</p>
               <p>Jaz ugotavljam, da delo Državnega zbora poteka po nekih svojih mehanizmih, po novih
               mehanizmih, po nekih postopkih, ki nimajo poslovniške podlage. Ne vem, v čem je
               problem, da kadarkoli predlagamo kakršnokoli rešitev, ki bi zagotovo pripeljala k
               boljši obravnavi in tudi boljšemu načinu dela, to zadevo tako vehementno zavrnete.
               Tri poslanske skupine, 37 poslancev je dalo pobudo za to, da se na tej seji zamenja
               obravnava dveh točk pri tej točki. In to ste tako, kar z levo roko opravili.
               Ocenjujem, da je tak pristop, ko se katerakoli pobuda, katerikoli predlog, katerikoli
               proceduralni predlog zavrne na tak način, da se o njem ne glasuje, je neposlovniško.
               Naša zahteva je bila vložena v skladu s poslovnikom. 65. člen Poslovnika dopušča
               zamenjavo obravnave točk na tej seji. In vi ste to zadevo zavrnili. Pravzaprav ste
               spustili proces, ki ima lahko posledice na delo Državnega zbora. Taka eminentna
               institucija, kot naj bi bil Državni zbor, si ne more privoščiti, da kljub
               vnaprejšnjemu opozorilu sprejema rešitve ali pa jih obravnava na način, ki lahko
               sproži spore in popravke ter ponovno delo v Državnem zboru. Take primere smo že
               imeli. Tudi ko ste pripravljali sklep, je drugačen, kot je bil na delovnem telesu.
               Tam se je glasovalo o vsakem predlogu občine posebej, sklep pa ste naredili
               kumulativen. Vsako vlogo je treba obravnavati s svojim sklepom, tako kot kjerkoli
               drugje. Tako kot na Zavodu za zaposlovanje ali pa kjerkoli drugje, ali pa tam, kjer
               se dodeljuje socialna pomoč. Ne more drugače biti. Katerakoli vloga se naslovi, se jo
               obravnava v individualnem postopku. In tudi ta predlog sklepa bi moral biti tako
               formuliran. To, kar ste predlagali za glasovanje na plenarni seji Državnega zbora, ni
               v skladu s poslovnikom. Mislim, da bi moralo imeti vodstvo Državnega zbora toliko
               razsodnosti, da bi pozitivnim predlogom opozicijskih poslanskih skupin prisluhnili in
               to rešili. Tak pristop, tak način dela je nedopusten, enostavno je nedopusten. In
               predlagam, da odločimo o zamenjavi. Hvala lepa.</p>
            </sp>
            <sp xml:id="SDZ5-Redna-09-2009-09-25.sp108">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Pred prehodom na to točko dnevnega reda sem jasno in obširno obrazložil,
               zakaj vašega proceduralnega predloga ne morem dati na glasovanje, kajti če bi ga dal
               na glasovanje in bi bil izglasovan, bi bil v nasprotju z Zakonom o lokalni samoupravi
               in Poslovnikom Državnega zbora. To sem pojasnil dvakrat in če želite, vam lahko
               pojasnim še tretjič in četrtič, čeprav ni potrebno. Spoštovani gospod Tanko, kaj naj
               rečem, razen tega, kar je rekel Ronald Reagan: "Read my lips." Berite moje ustnice!
               Ne bom dal na glasovanje predloga, ki bi imel lahko za posledico nezakonitost ali
               neskladje z zakonom.</p>
               <p>Nadaljujemo. Besedo ima Franc Bogovič v imenu Poslanske skupine Slovenske ljudske
               stranke.</p>
            </sp>
            <sp xml:id="SDZ5-Redna-09-2009-09-25.sp109">

               <speaker>FRANC BOGOVIČ:</speaker>

               <p>Predlogi za ustanovitev novih občin oziroma sprememb območij občin ter sprememb
               statusa občin so tematika, ki vedno, kadar pride v parlament, močno zaposli vse
               poslanske skupine. Tako smo se tudi mi intenzivno lotili in pripravili stališče pri
               tej točki, ki gre v to smer. V Poslanski skupini Slovenske ljudske stranke smo
               prepričani, da se je v Sloveniji z ustanovitvijo občin pred slabimi 15-imi leti poleg
               vzpostavitve demokratičnega sistema na lokalni ravni zelo pospešil razvoj podeželja
               in mnogih področij po Sloveniji z dobrim delom občin s predanostjo njihovih županov,
               svetnikov, pa tudi občanov, ki so vzeli občine za svoje in sodelovali pri graditvi
               svoje občine. Po drugi strani pa v Slovenski ljudski stranki menimo, da je tudi
               nastopil čas, ko moramo v naši državi dobro razmisliti o naslednjih korakih v razvoju
               lokalne samouprave, še posebej z vidika trenutne situacije, v kateri se nahajamo.
               Nastopil je čas, ko najbrž lahko ugotovimo, da so slovenske občine ali male, velike,
               stare, nove v veliki meri uredile tiste osnovne infrastrukturne potrebe, kot so
               vodovodi, ceste, pločniki in osnovna komunalna infrastruktura. Prihaja pa čas, ko bo
               treba najti tudi moč, da se na področju občine, ene, več občin zgradi tudi zelo
               pomembna infrastruktura, ki je zaznamovana z večjimi projekti, in totako na področju
               komunalne infrastrukture, gospodarske infrastrukture, razvojne infrastrukture.
               Prepričani smo, da so takšni projekti izvedljivi v veliki meri, če se občine med
               seboj povežejo, predvsem pa, če bi imeli v Sloveniji drugo raven lokalne samouprave,
               če bi ustanovili pokrajine. Te projekte, ki mislim, da so danes naši izzivi, imam v
               mislih projekte, kot so odlagališče komunalnih odpadkov, skupni veliki vodovodni
               sistemi, mreža industrijskih con, organizacija srednjih šol, tehnoloških centrov,
               visokošolskih inštitucij, področje zdravstva, ki so po mnenju Slovenske ljudske
               stranke tisti izzivi, na katere je potrebno najti primeren odgovor v tem trenutku.
               Zato smo trdno prepričani, da je bila narejena v prejšnjem mandatu Državnega zbora
               zelo velika napaka, da se ni projekt uvedbe pokrajin pripeljal do konca in bi danes
               konec koncev tudi preko pokrajin uspešneje črpali evropska sredstva. Poleg tega smo v
               Poslanski skupini Slovenske ljudske stranke prepričani, da moramo razmisliti, kakšne
               možnosti za razvoj bodo imele novoustanovljene majhne občine, ki bi začele mandat
               prihodnje leto in po vsej verjetnosti v veliki meri zamudile priložnost, ki le še dve
               oziroma tri leta pred koncem finančne perspektive 2007 - 2013 nudi možnost črpanja
               evropskih sredstev za večje skupne projekte. Velika bojazen je, da se takšna majhna
               občina, in večina teh občin, ki so bile predlagane, so res male po številu in po
               velikosti, bi imeli kar nekaj težav z vzpostavljanjem same sebe in pa z
               vzpostavitvijo potrebne administracije, da se začne s kvalitetnim delom.</p>
               <p>Prepričani smo, da bi marsikatera pobuda, ki je danes še mogoče živa, zamrla, zato bi
               bilo verjetno potrebno v marsikaterem primeru in zelo dobro, če bi pobudniki še
               enkrat pretehtali smiselnost ustanavljanja nekatere občine. To, da se bodo pobude
               pojavljale tudi v prihodnje, sem pa že tudi sedaj prepričan. Poleg tega smo v
               zgodovini nastajanja slovenskih občin določili minimalne pogoje za ustanovitev občin.
               Osnova za ustanovitev pa je v skladu z našo ustavo tudi izvedeni referendum. Sami smo
               se na koncu po pregledu vseh teh argumentov in glede na te predloge, ki so bili,
               odločili, da bomo sledili tem, kar veleva Ustavno sodišče, se pravi, da se razreši
               primer neustavne občine Koper. Mi sedaj odločamo o razpisu referenduma. Vemo, da sta
               za to območje razpisana dva referenduma. En predlog, ki ga dajejo pobudniki nove
               občine Ankaran, in pa drugi predlog, ki ga daje tudi Mestna občina Koper, ki pa
               mogoče celo malce gre navzkriž s pobudniki Ankarana. Zagotovo pa bosta oba
               referenduma tista, ki bosta lahko določila in tudi pokazala zelo jasno, kakšna je
               želja ljudi na tem delu Slovenije, da bo po 8. novembru potem tudi lažje ugotoviti,
               kako naj bo v bodoče formirana ...<stage>/Znak za konec razprave./</stage>... Mestna občina
               Koper.</p>
            </sp>
            <sp xml:id="SDZ5-Redna-09-2009-09-25.sp110">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališča Poslanskega kluba LDS bo predstavil gospod Anton Anderlič.</p>
            </sp>
            <sp xml:id="SDZ5-Redna-09-2009-09-25.sp111">

               <speaker>ANTON ANDERLIČ:</speaker>

               <p>Spoštovani! Na začetku današnje seje sem bil pravzaprav zelo presenečen in razočaran
               nad načinom, kako se je napovedalo, da se bo točka 18. pod točko A in točko B
               obravnavala in kako naj bi naredili neke čudne akrobacije pri tem. Upam, da je med
               tem časom že prišlo do dogovora, da bomo v skladu z zakonom in v skladu s poslovnikom
               obravnavali obe podtočki, torej podtočko A in podtočko B. Danes razpravljamo o tem,
               da bomo ugodili ali ne ugodili skupinam, ki so pooblaščene po ustavi in zakonu, da
               sprožijo postopek za opredelitev referendumskega območja in odločanj, in na tej
               osnovi odločanje ljudi o tem, ali hočejo živeti v okviru, ki ga pokriva neko območje,
               ki naj bi postalo v bodoče občina. Ob tem seveda morajo izpolnjevati vse zakonske
               pogoje. Danes ne odločamo o ustanovitvah občin, tako kot je marsikdo mislil in kot
               slišim po hodnikih, da se govori, ampak danes odločamo o tem, da tistim, ki so
               izrazili voljo in izpolnjujejo zakonske pogoje, rečemo pojdite na referendum,
               povejte, kaj res pričakujete in na tej osnovi šele steče postopek za ustanovitev
               občine. Danes ne ustanavljamo občin, gospod Kontič, to je prač tako, ampak
               razpisujemo referendum. In ne bi rad, da bi tako kot pred štirimi leti, ko je Državni
               zbor zavrnil predloge nekaterih predlagateljev, na kar je Upravno sodišče brez
               Državnega zbora, z manj izpolnjevanimi pogoji, kot so to v teh primerih, o katerih
               sedaj govorimo, v tem odloku določilo da se razpiše referendum. Referendum se je
               razpisal in ustanovile so se občine. Državni zbor mora v skladu z odločbo Ustavnega
               sodišča, z nekaj odločbami, z nekaj sklepi Upravnega sodišče in seveda tudi v skladu
               z zakonodajo opraviti tisto, kar je na njem. In to je, da se opredeli do pobude in se
               odloči o odloku, ki je na dnevnem redu.</p>
               <p>Kot je za Liberalno demokracijo vedno sinonim in pravilo, tam, ko gre za pravice, ko
               gre za zakonsko zelo jasne pogoje, ne moremo in ne bomo arbitrarno odločali, ali
               nekdo sme ali ne sme na referendum, in posledično, če bo referendum pozitiven in bo
               prišel predlog za ustanovitev občine, da se o tem ne izjasni, tako kot to veleva.
               Nobene pravice nimamo in si je ne bomo vzeli, da bi rekli: izpolnjujete pogoje, to
               pravi tudi Vlada, to pravi tudi matično delovno telo, da bi zdaj na Državnem zboru
               rekli, vi ne smete iti na referendum. Vlada pravi: Mi ne podpiramo ustanavljanja
               občin, ampak ugotavljamo, da nekateri od teh predlogov izpolnjujejo zakonske pogoje.
               Ali po 15. ali po 15.a členu. Zakon o lokalni samoupravi se je mnogokrat spreminjal
               in zdaj imamo situacijo, ko nekatere predloge, ki so na mizi, lahko mirne duše
               uvrstimo med tiste iz 15.a člena, ki pogoje izpolnjujejo. Sam in tudi poslanci
               Liberalne demokracije v preteklih mandatih nikoli nismo bili naklonjeni ne vem
               kakšnim drobitvam in razporejanjem sredstev na manjše organizacijske enote, tudi
               državnih za razvoj posameznih območij, kar so bile običajno tudi želje posameznih
               lokalnih skupnosti, da si z občino omogočijo tudi boljše pogoje, ampak preprosto, ker
               smo mislili, da bomo zgradili lokalno samoupravo do konca, od začetka prvih volitev
               1994. leta do uvedbe regij in še česa drugega. Še vedno računamo, da bomo to storili.
               Od Vlade pričakujemo, da bo prišla z dograjenim zakonom o lokalni samoupravi, kot
               zakonom o financiranju občin pa tudi še nekaterih drugih stvari, ki sodijo v ta
               sklop, in da to zaokrožimo. V tem trenutku podpiramo predloge, ki so na dnevnem redu,
               izpolnjujejo pogoje. Ampak še enkrat, kot rečeno, opredeljujemo se do tega, ali bomo
               tistim, ki so to predlagali, omogočili, da izpolnijo svojo ustavno pravico ali ne
               ...<stage>/Znak za konec razprave./</stage>... ta odlok podprli.</p>
            </sp>
            <sp xml:id="SDZ5-Redna-09-2009-09-25.sp112">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanke skupine narodnosti bo postavil gospod Roberto
               Battelli.</p>
            </sp>
            <sp xml:id="SDZ5-Redna-09-2009-09-25.sp113">

               <speaker>ROBERTO BATTELLI:</speaker>

               <p>Hvala za besedo. Stališče italijanske narodne skupnosti do možne cepitve Mestne
               občine Koper ostaja negativno iz že večkrat obrazloženih in ponovljenih razlogov, ki
               so zelo preprosti. Namreč vsakršna cepitev Kopra z ustanovitvijo novih občin bi
               pripeljala do organizacijske in siceršnje cepitve že tako šibke narodne skupnosti.
               Prav tako je argument proti, ki okrepi pravzaprav te razloge, odsotnost jasnega
               koncepta regionalizacije in s tem jasnega položaja narodnih skupnosti v regiji, v
               katero naj bi bila narodna skupnost zajeta.</p>
               <p>V tem primeru jaz sam v celoti podpiram stališče Vlade v zvezi s to problematiko. Pa
               tudi resnici na ljubo, nad temi pobudami, kar zadeva Koper, visi neko čudno ozračje
               uporabe večine v parlamentu proti večini v nekem občinskem svetu, ne glede na barve.
               Torej neko ozračje nagajanja nekemu občinskemu vodstvu. In to se mi ne zdi zakonsko
               utemeljen in zadosti resen razlog za začetek cepitve kakršne koli že občine. Hvala
               lepa.</p>
            </sp>
            <sp xml:id="SDZ5-Redna-09-2009-09-25.sp114">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine Socialnih demokratov bo pojasnil gospod Bojan
               Kontič.</p>
            </sp>
            <sp xml:id="SDZ5-Redna-09-2009-09-25.sp115">

               <speaker>BOJAN KONTIČ:</speaker>

               <p>Pozdrav še enkrat. Socialni demokrati stavimo na močno lokalno samoupravo, ki omogoča
               najvišjo stopnjo neposrednega sodelovanja v procesih odločanja in je pomemben segment
               družbenega razvoja. Naš cilj je lokalna samouprava, ki bo zagotavljala, da se bodo
               občinske in druge oblike organiziranja lokalnih skupnosti potrjevale in uresničevale
               tako, da bodo k sprejemanju in izvajanju odločitev pritegnile čim širši krog
               prebivalcev, njihve interese, njihovo sodelovanje in tudi njihova finančna sredstva.
               S teritorialnega in funkcionalnega vidika je šla reforma lokalne samouprave v
               Sloveniji predaleč, iz ene v drugo skrajnost. Od največjih k najmanjšim in od z
               državnimi pristojnostmi preobremenjenih k močno oskubljenim občinam. Prišlo je do
               pretirane centralizacije na tistih ravneh, ki so jih nekdaj upravljale občine. Ne
               upošteva se načela subsidiarnosti, ki zagotavlja, da se javne zadeve upravljajo na
               tisti ravni, na katerih jih je mogoče opravljati uspešneje, bolj skladno s
               specifičnimi razmerami, učinkoviteje in ceneje ter po možnosti čim bliže ljudem. To
               je eden od razlogov za premalo uspešno delovanje celotne državne ureditve. Lokalna
               samouprava je v Sloveniji ustavna kategorija, vendar je Slovenija kljub oblikovanju
               občin ostala najbolj centralizirana država v EU. S spremembo Ustavo Republike
               Slovenije leta 2006 se je odprla možnost, da se ustanovijo pokrajine.</p>
               <p>Razpis referenduma je prvi korak na poti k ustanovitvi nove občine. V Poslanski
               skupini Socialnih demokratov nasprotujemo nadaljnjemu drobljenju občin in s tem
               nasprotujemo tudi razpisu referenduma. Čisto navadno sprenevedanje in zavajanje bi
               bilo, da bi v tem trenutku v Poslanski skupini Socialnih demokratov pritrdili temu,
               da je treba poslušati in poiskati voljo ljudi, in ko bi se ljudje izrekli za ali
               proti, bi pa mi odločali po svojem stališču, ki pa je že danes jasno. To je, da smo
               proti nadaljnjemu drobljenju občin. To ne bi bilo pošteno do tistih, ki jih želimo
               povprašati o njihovi volji na referendumu. Zato tudi v Poslanski skupini Socialnih
               demokratov v veliki večini nasprotujemo razpisu referendumov. Mi imamo v zakonu o
               financiranju občin zapisano, da ta zakon kar kliče in spodbuja k nadaljnjemu
               drobljenju. Potrebno bo to zakonodajo spremeniti. Mislim, da je tudi v Sloveniji
               dozorel čas, ko je treba začeti razmišljati tudi o tem, da se bodo katere izmed občin
               pričele povezovati, da bomo motivirali in nagradili to povezovanje, tudi zaradi tega,
               kar je že bilo ugotovljeno danes v razpravi, da so lokalne skupnosti v bistvu naloge,
               ki so si jih želele izpolniti, komunalna infrastruktura in podobno, v dobršni meri
               opravile. Ostajajo pa funkcije občin, za katere ugotavljajo, da jih sami ne morejo
               izpolniti in da je potrebno povezovanje v širši lokalni skupnosti. Torej bodo
               potrebne določene zakonske spremembe. Tudi ocena, ki govori o tem, da smo v
               preteklosti ustanovili občine, ki niso izpolnjevale kriterijev, tistega osnovnega,
               5.000 prebivalcev - in te občine danes funkcionirajo, mnoge tudi dobro funkcionirajo
               -, ne more biti razlog za to, da s tem početjem nadaljujemo tudi v prihodnje.</p>
               <p>Zato, kot sem že povedal, bomo v Poslanski skupini Socialnih demokratov vsaj v večini
               glasovali proti temu, da se referendumi na območjih, ki so predvidena, razpišejo.
               Hvala lepa.</p>
            </sp>
            <sp xml:id="SDZ5-Redna-09-2009-09-25.sp116">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine Slovenske demokratske stranke bo predstavnik
               gospod Zvonko Lah.</p>
            </sp>
            <sp xml:id="SDZ5-Redna-09-2009-09-25.sp117">

               <speaker>ZVONKO LAH:</speaker>

               <p>Kolegice in kolegi, gospod podpredsednik, predstavnice in predstavniki ministrstva!
               Republika Slovenija je ratificirala Evropsko listino o lokalni samoupravi leta 1996,
               ki pravi, da bodo podpisane članice upoštevale, da so lokalne oblasti eden glavnih
               temeljev vsake demokratične ureditve. Da je pravica državljanov sodelovati pri
               opravljanju javnih zadev eno od demokratičnih načel, ki so skupna vsem državam
               članicam Sveta Evrope. Da so prepričane, da se ta pravica lahko najneposredneje
               uresničuje na lokalni ravni. Da so prepričane, da obstoj lokalnih oblasti z
               dejanskimi nalogami lahko zagotovi upravo, ki je učinkovita in hkrati blizu
               državljanom. Da se zavedajo, da sta varovanje in ponovna uveljavitev lokalne
               samouprave v različnih evropskih državah pomemben prispevek h graditvi Evrope po
               načelih demokracije in decentralizacije oblasti.</p>
               <p>Republika Slovenija je do sedaj ustanovila 210 občin, do katerih so prišli občani na
               tak ali drugačen način. Nekateri s pravico do referenduma, tudi preko Ustavnega
               sodišča ali pa je Državni zbor potrdil občino kljub negativnemu rezultatu na
               referendumu. Da ne bi bilo preveč pobud za ustanovitev novih občin, se je v zakon
               vgradila omejitev 5000 prebivalcev v 13. členu kot željo zakonodajalca, da se
               decentralizacija države več ne nadaljuje in ustanavljajo občine. Vendar v 13.a členu
               je določeno minimalno število prebivalcev 2000. Prave volje za razvoj lokalne
               samouprave ni bilo, razen v prejšnjem mandatu, ko je Državni zbor potrdil vse
               predloge, ki so izpolnjevali minimalni pogoj 2000 prebivalcev in izraženo voljo
               volivcev na referendumu. Sedaj pa se vrača stara praksa, ko kljub pozitivnemu mnenju
               Vlade je Odbor za lokalno samoupravo zavrnil nekatere predloge, ki izpolnjujejo
               pogoje po 13.a členu Zakona o lokalni samoupravi. Slovenska demokratska stranka bo
               podprla predlog za začetek postopka za ustanovitev občine Ankaran, Dekani,
               Škofije-Hrvatini-Crevatini, Marezige-Šmarje in Mirna. Ta začetek postopka za
               spremembo območja Mestne občine Koper tudi zaradi sklepov Ustavnega sodišča o
               neustavnosti Mestne občine Koper, katerega pa sklep ni nov. Sprašujemo se, zakaj se
               to ni zgodilo že do sedaj, zakaj do sedaj ni bilo te volje. Prepričani smo, da v ta
               sklop sodijo tudi predlogi za začetek postopka za ustanovitev občin oziroma damo
               možnost odločanja na referendum tudi predlogom za občine Loče, Fram, Dobrova in
               Zgornja Polskava, ki izpolnjujejo pogoje po 13.a členu Zakona o lokalni samoupravi,
               od katerih je dva predloga podprla tudi Vlada. Ocenjujemo tudi da leva politična
               opcija nikoli ni bila naklonjena razvoju lokalne samouprave, razen, kadar je bilo v
               interesu levih političnih strank, kar se dovolj nazorno kaže tudi iz današnjih
               predlogov. Poleg tega bi pa še poudaril, da smo pričakovali, da bomo posamično
               glasovali o posameznem predlogu, tako kot je bilo na matičnem delovnem telesu, saj bi
               bilo prav, da pretehtamo vsak predlog posebej, ali zagotavlja pogoje ali ne. Mislim,
               da je to primer, ki do zdaj ni bil v praksi in da si vsi ti predlagatelji zaslužijo,
               da jim damo možnost, da se njihovi občani odločijo na referendumu, ali so za občino
               ali ne.</p>
            </sp>
            <sp xml:id="SDZ5-Redna-09-2009-09-25.sp118">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine Zares bo predstavil gospod Vili Trofenik. </p>
            </sp>
            <sp xml:id="SDZ5-Redna-09-2009-09-25.sp119">

               <speaker>VILI TROFENIK:</speaker>

               <p>Hvala za besedo. Želje po novih občinah in s tem povezane pobude za ustanavljanje
               vedno novih in novih občin so stalnica vseh mandatov Državnega zbora, vse od uvedbe
               lokalne samouprave koncem leta 1994, in so posledica kljub številnim spremembam še
               vedno neustrezne zakonodaje na tem področju in temeljne zmote, da se ustavna pravica
               do lokalne samouprave enači s pravico do lastne občine. Pri tem seveda nismo
               pripravljeni razmisliti o dogajanjih drugod po Evropi, kjer tečejo nasprotni procesi,
               pa naj si bo to na bližnji Bavarski ali Danski, ki je v zadnjih letih izvedla
               korenito reformo in zmanjšala število občin in število regij za 3-krat ali pa tudi
               zahteve mednarodnega monetarnega sklada, ki pogojuje svoje aranžmaje na Balkanu s
               korenitimi reformami na področju lokalne samouprave, tako števila občin kot števila
               regionalnih enot, pa naj bo to v Srbiji ali na Hrvaškem. Tudi na opozorila komisije
               pri Svetu Evrope o pregledu stanja na področju lokalne samouprave pri nas iz leta
               2001, ki še posebej opozarja na opravilno sposobne in opravilno nesposobne občine z
               vidika enakih pristojnosti, ne glede na njihovo velikost oziroma potenco, še vedno
               nismo ustrezno reagirali. Ob tem seveda ni možno prezreti tudi vse bolj prisotnih
               domačih spoznanj in opozoril, da 110 obstoječih občin ne izpolnjuje minimalnega
               zakonskega pogoja o številu prebivalcev, da prevelika razdrobljenost na področju
               lokalne samouprave negativno vpliva na uspešno črpanje evropskih sredstev, o
               neustreznem sistemu financiranju, ki je zlasti po zadnjih spremembah vse manj
               avtonomen in vse bolj odvisen od državnega proračuna oziroma se je spremenil v sistem
               za distribucijo sredstev državnega proračuna namesto za avtonomen sistem financiranja
               lokalne samouprave, v skladu s kriteriji evropske listine za lokalno samoupravo, kjer
               je odvisnost od državnih jasli bolj izjema kot pravilo. Da je neustrezen položaj
               mestnih občin, da je nedefiniran položaj občin, ki niso mestne, vendar opravljajo
               številne naloge širšega pomena, da je nerešeno vprašanje drugega nivoja lokalne
               samouprave, da je nedorečena in dokončno neizpeljana razmejitev pristojnosti med
               državo in lokalno samoupravo in ne nazadnje neustrezen ter neučinkovit nadzor nad
               sistemom delovanja lokalne samouprave. Vse to in še marsikaj kliče po resnem
               premisleku o stanju na področju lokalne samouprave in ustreznih ukrepih, še zlasti v
               sedanjih zaostrenih razmerah gospodarske in finančne krize. Ob upoštevanju vsega
               naštetega ni mogoče podpirati nadaljnjih drobitev na področju lokalnih skupnosti, vse
               nadaljnje drobitve niso ne v funkciji krepitve lokalne samouprave in še manj v
               funkciji uspešnega črpanja evropskih sredstev. Hvala lepa.</p>
            </sp>
            <sp xml:id="SDZ5-Redna-09-2009-09-25.sp120">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine DeSUS bo predstavil Matjaž Zanoškar.</p>
            </sp>
            <sp xml:id="SDZ5-Redna-09-2009-09-25.sp121">

               <speaker>MATJAŽ ZANOŠKAR:</speaker>

               <p>Hvala, spoštovani predsedujoči, spoštovana državna sekretarka, spoštovane kolegice in
               kolegi!</p>
               <p>Mnenje Poslanske skupine DeSUS glede odloka o odločitvi referendumskih območij za
               ustanovitev novih občin oziroma za njihovo razširitev je naslednje. Mislim, da smo si
               enotni in da ni treba gledati na razvite evropske države, ki so v temu oziru razvoja
               lokalne samouprave nekoliko pred nami. Pri njih v tem trenutku potekajo procesi, ki
               so ravno nasprotni in obratni, kot jih želimo udejanjiti mi tukaj v Sloveniji.
               Vidimo, da je praksa pokazala, da je razdrobljenost lokalne samouprave v marsikaterem
               pogledu zelo slaba rešitev. Ni treba to gledati po Evropi, lahko gledamo to pri nas
               in damo pod lupo dogajanja na področju lokalne samouprave, predvsem tistih občin, ki
               se zavedajo, da same niso sposobne opravljati ne le izvirnih kaj šele prinesenih
               nalog, ki zadevajo njihovo delo.</p>
               <p>Te občine se po neki inerciji združujejo v skupne občinske organe in na ta način
               ugodnejše in uspešnejše premagujejo vse te težave. In to je verjetno tisto, kar bi
               moralo biti v mislih in pred očmi tudi vsem predlagateljem in pa protagonistom tega
               odloka o razširitvi referendumskih območij za nove občine oziroma za njihovo
               razširitev. A ne glede na to, da so dejstva jasna, da je ne nazadnje tudi mnenje
               Demokratične stranke upokojencev in naš program usmerjen v to, da se preneha drobiti
               te občine, ker danes govorimo o dvesto desetih občinah, nekatere od njih ne
               izpolnjujejo pogojev, nekatere pa poleg tega, da povzročajo neke dodatne stroške, ne
               opravljajo vseh teh nalog, niso sposobne niti opravljanja razpisov in pridobivanja
               evropskih sredstev. Ne le to, da je program naše stranke usmerjen proti drobljenju,
               da je tudi mnenje Vlade, da prenehamo drobiti občine na manjše dele, ne glede na to,
               je v poslanski skupini pravzaprav različno mnenje, tako ne morem zagotoviti enotnega
               glasovanja niti "za" niti "proti" temu odloku.</p>
               <p>Vendar pa se mi zdi pomembno, da ob obravnavi tega področja, te vsebine na koncu le
               vidimo rešitev v tem, da se proces zaenkrat zaustavi, da se naredi analiza, kot je
               povedala državna sekretarka, o tem, katere občine so sposobne opravljati svoje naloge
               in v tej luči naprej zastaviti ene jasne smeri razvoja lokalne samouprave.</p>
               <p>Hvala.</p>
            </sp>
            <sp xml:id="SDZ5-Redna-09-2009-09-25.sp122">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin.</p>
               <p>K predlogu odloka ni bilo vloženih amandmajev, zato bomo odločanje o predlogu odloka
               v skladu s časovnim potekom seje Državnega zbora opravili danes v okviru glasovanj
               pol ure po prekinjeni 18. točki dnevnega reda oziroma glede na dolžino seje Kolegija,
               ko boste o točni uri obveščeni.</p>
               <p>S tem prekinjam to točko dnevnega reda.</p>
               <p>Prehajamo na <title>18.b TOČKO DNEVNEGA REDA</title>, to je na <title>OBRAVNAVO PREDLOGA
                  SKLEPA O UGOTOVITVI, DA POSAMEZNA OBMOČJA NE IZPOLNJUJEJO POGOJEV ZA USTANOVITEV
                  OBČINE OZIROMA ZA SPREMEMBO NJENEGA OBMOČJA TER ZA SPREMEMBO STATUSA
               OBČINE.</title>
               </p>
               <p>Predlog sklepa je v obravnavo Državnemu zboru predložil Odbor za lokalno samoupravo
               in regionalni razvoj.</p>
               <p>Besedo dajem predsedniku odbora gospodu Viliju Trofeniku za dodatno obrazložitev
               predloga.</p>
               <p>Izvolite.</p>
            </sp>
            <sp xml:id="SDZ5-Redna-09-2009-09-25.sp123">

               <speaker>VILI TROFENIK:</speaker>

               <p>Hvala za besedo.</p>
               <p>Ker je bilo vse, kar je bistvena, povedano v uvodu k 18.a točki oziroma prejšnji
               točki, bi želel tu samo še enkrat poudariti, da v skladu s poslovnikom in z Zakonom o
               lokalni samoupravi so predlogi za katere je Odbor za lokalno samoupravo in regionalni
               razvoj večinsko menil, da izpolnjujejo pogoje, zajeti v predlogu odloka. Predlogi, za
               katere je bilo večinsko mnenje, da ne izpolnjujejo z zakonom predpisanih pogojev, pa
               so zajeti v predlogu sklepa.</p>
               <p>Hvala lepa.</p>
            </sp>
            <sp xml:id="SDZ5-Redna-09-2009-09-25.sp124">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Predstavniki Vlade se k tej točki niso prijavili, zato sledi predstavitev stališč
               poslanskih skupin.</p>
               <p>Gospod Jerovšek, izvolite.</p>
            </sp>
            <sp xml:id="SDZ5-Redna-09-2009-09-25.sp125">

               <speaker>JOŽEF JEROVŠEK:</speaker>

               <p>Hvala lepa, gospod predsedujoči. Kolegice in kolegi.</p>
               <p>Ob tej točki je bilo danes že večkrat ugotovljeno, da je prišlo do kršitve
               poslovnika, zakonodaje, in jaz mislim, da tudi ustavne pravice ali odločb Ustavnega
               sodišča. Ta ugotovitev je bila izrečena tako iz opozicijskih kot tudi iz pozicijskih
               vrst. Gospod predsedujoči, mi moramo sprejeti sklep ali opozoriti, da se zavestno s
               strani nekaterih, pa tudi dela vodstva Državnega zbora, sprejema zakonodaja in krši
               Poslovnik Državnega zbora. Paketno glasovanje o evidentnih predlogih, ki izpolnjujejo
               pogoje, da se jih daje v paket z vsemi občinami, je flagrantna kršitev zakonodaje in
               Poslovnika Državnega zbora. Zato predlagam, da glasujemo o sklepu, da se želi
               prisiliti Državni zbor, da bi glasoval o nezakonitem predlogu, ki je v nasprotju z
               odločbo Ustavnega sodišča in da se s tem skuša še bolj blokirati naš sodni sistem,
               kajti jasno je, da bodo šle te občine, te skupnosti, ki se bodo na tak način
               zavrnile, na Upravno sodišče. Vlada želi povzročiti blokado Upravnega in posledično
               tudi Ustavnega sodišča.</p>
            </sp>
            <sp xml:id="SDZ5-Redna-09-2009-09-25.sp126">

               <speaker>PODPREDSEDNIK MIRAN POTRČ:</speaker>

               <p>Hvala lepa. Gospod Jerovšek, pred prihodom na 18. točko dnevnega reda je predsednik
               Državnega zbora pojasnil način obravnave in odločanja o teh dveh točkah, 18.a in
               18.b. Ni mogoče vsake pol ure spreminjati te odločitve, tudi ne postavljati enakih
               proceduralnih predlogov. Ta vaš predlog tudi ni bil proceduralen, ampak je bil
               vsebinski.</p>
               <p>Dovolite, da preidemo na predstavitev stališč poslanskih skupin. Besedo ima gospod
               Franc Bogovič Slovenska ljudska stranka.</p>
            </sp>
            <sp xml:id="SDZ5-Redna-09-2009-09-25.sp127">

               <speaker>FRANC BOGOVIČ:</speaker>

               <p>Kot smo že dejali, je področje lokalne samouprave nikoli izpeta zgodba. V tem sklepu
               pod 18.b je po mnenju Slovenske ljudske stranke kar nekaj težav. Imamo namreč
               predloge, ki po zakonu ne izpolnjujejo pogojev, tako za ustanovitev občin, kakor za
               ustanovitev mestnih občin, ki so naštete. Že iz prej povedane razprave je stališče
               Slovenske ljudske stranke, da je v Sloveniji eno tako prelomno obdobje, ko dejansko
               manjkajo nosilci razvoja v slovenskem prostoru in na nek način Slovenija danes žanje
               rezultate ene smele politike organizacije lokalne samouprave iz 70. let prejšnjega
               stoletja, ko se je v Sloveniji dalo poudarka tako imenovanemu policentričnemu
               razvoju. In glede na to, da smo pri ustanavljanju občin že prej svoje stališče
               povedali, želimo tukaj poudariti predvsem to, kar je bilo zelo evidentno tudi na
               srečanju odborov za lokalno samoupravo 27 evropskih držav, skupaj z matičnim odborom
               v Evropskem parlamentu, ki sem se ga tudi sam udeležil, ki je zelo jasno povedalo in
               dalo napotke, usmeritev pri pripravi nove finančne perspektive, kje se vidijo
               pravzaprav evidentni problemi na organizaciji lokalne samouprave in v razvoju dežel.
               Ugotovljeno je bilo, da je evropski problem koncentracija prebivalstva v velikih
               mestih, da je evropski problem depopulizacija, se pravi zmanjševanje prebivalcev na
               podeželju, da je evropski problem, ki je še v večji meri evidenten kot pri nas, tudi
               staranje prebivalstva na podeželju, da je zelo velik problem dnevna migracija
               prebivalstva iz podeželja v velike centre, in da je treba na ta način najti, poiskati
               odgovore pri organizaciji lokalne samouprave. In usmeritve, razmisleki, ki so bili na
               tem cenjenem skupu predstavljeni, gredo ravno v tej smeri, kot gredo pri tej točki
               18.b predlogi, da se na nek način da priložnost in vlogo v razvoju dežel tako
               imenovanim "small city-jem", se pravi manjšim mestom, ki že imajo tisto moč, da
               naredijo neko gravitacijsko območje, okoli katerega bi lahko prebivalstvo, občanke in
               občani ene občine, več občin, opravili večino tistih svojih potreb, ki jih imajo iz
               naslova tako lokalne samouprave, kvalitete življenja, pravice do dela, pravice do
               športnega udejstvovanja, kulturnega udejstvovanja in podobno. In glede na to, kot sem
               že omenil, mislimo še bolj v Slovenski ljudski stranki, da so se v prejšnjem mandatu
               naredile napake, da se niso ustanovile pokrajine, ki bi lahko prevzemale to vlogo, je
               pa poizkus, ki so ga že v letu 2006 dala mesta, občine Piran, Ravne na Koroškem,
               Krško, Domžale, Radovljica, Idrija, Jesenice, Kamnik, Škofja Loka, Brežice, mogoče
               nek primeren odgovor na to, da se takšnim mestom da potem možnost, vsaj neko simbolno
               priznanje, kajti kot vemo, v finančnem smislu nekega efekta za takšne občine ni, če
               postanejo mestne občine, prepričan pa sem, da boste snovalci razvoja lokalne
               samouprave v Sloveniji slej kot prej prepoznali, da so mesta ta, ki so tukaj našteta,
               pa verjetno jih je še kar nekaj v Sloveniji, ki bi lahko sodila v ta rang, tista
               mesta, ki bodo morala prevzemati bremena, ne vem, Ljubljane, Maribora, Celja, Kopra
               in teh največjih mest, da se ne bo zgodilo tako, kot se je zgodilo v Ljubljani na dan
               mobilnosti, da je postalo mesto povsem nemobilno, kajti na obrobju mesta se je vsa ta
               silna pločevina, ki dnevno zgrmi v prestolnico, morala na urejenih ali neurejenih
               parkiriščih parkirati in tam narediti zastoje.</p>
               <p>Zato mislimo, da je tudi iz proceduralnega smisla malce čudno, tako kakor že vneto
               ostali kolegi opozarjajo, da so te zadeve združene v skupnem glasovanju. Sam pa sem
               tudi trdno prepričan in v Slovenski ljudski stranki delimo to mnenje, da bi morala
               Vlada Republike Slovenije v tem momentu imeti svoj pogled do razvoja Slovenije in po
               našem prepričanju na tej mestni ravni med državo in občinami poiskati tista središča,
               na katerih se bi lahko tudi veliki projekti, veliki izzivi tega časa, ki sem jih že
               prej tudi naštel, uresničili. Takšen poizkus, da bi se preko takšnih..<stage>/Znak za konec
               razprave./</stage>... je tudi preko zakona o prestolnici potrebna dati nek status mestu,
               mislim, da bi tudi na drugi ravni moral nekaj postoriti. Če še ni to prepoznavno
               danes, se bo v prihodnosti zagotovo prepoznalo.</p>
            </sp>
            <sp xml:id="SDZ5-Redna-09-2009-09-25.sp128">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče poslanskega kluba LDS bo predstavil mag. Borut Sajovic.</p>
            </sp>
            <sp xml:id="SDZ5-Redna-09-2009-09-25.sp129">

               <speaker>MAG. BORUT SAJOVIC:</speaker>

               <p>Hvala lepa, gospod predsednik, za besedo. Pozdrav državni sekretarki in sodelavcem
               ter vsem nam. Danes smo pred pomembno težavo in dilemo, predvsem pa smo ujetniki neke
               zgodbe, ki dobiva že brado, ko poslanci sami v preteklosti nismo spoštovali zakonov,
               ki smo jih sami sprejeli. In vidi se na marsikaterem praktičnem primeru, da v
               nekaterih občinah je to zgodba o uspehu, na nekaterih drugih primerih pa nam zlasti v
               zvezi s financiranjem občin povzroča to neslutene težave. Zakon o lokalni samoupravi
               namreč določa pogoje za ustanovitev občin, ki jih mora predlagano območje nove občine
               izpolnjevati v celoti. Eden izmed njih je tudi število prebivalcev. Dejstvo je, da
               več kot polovica občin, ki so bile ustanovljene, ne izpolnjuje temeljnega osnovnega
               pogoja, to je 5000 prebivalcev. Hkrati pa prihaja glede na razlike v velikosti občin
               tudi do velikih kvalitativnih razlik med njimi. Zato se postavlja vprašanje, ali
               imajo vsi državljani enake možnosti dostopa do vseh javnih storitev oziroma
               uresničevanje pravic. Prav tako pa se postavlja še drugo vprašanje, kako končati
               proces ustanavljanja novih občin. Po našem mnenju je edini pravi odgovor v spremembi
               Zakona o lokalni samoupravi, glede na to, da je bilo izpolnjevanje izjemnih pogojev,
               ki omogočajo ustanavljanje občin z 2000 do 5000 prebivalci doslej interpretirano
               vedno zelo široko. Izjema pa je v praksi postala pravilo, prav tako pa je bila celo
               ta izjema nemalokrat tudi kršena.</p>
               <p>Mnenje Vlade glede ustanavljanja občin ostaja v okvirih veljavne zakonodaje in
               evropske listine lokalne samouprave, ki označuje lokalno samoupravo kot pravico in
               tudi sposobnost lokalnih oblasti, da v mejah zakona urejajo in upravljajo bistveni
               del javnih zadev v okviru svojih nalog v korist svojega prebivalstva.</p>
               <p>Vlada ocenjuje, da je postalo izvajanje te določbe v marsikateri slovenski občini že
               vprašljivo. Zakaj? Prihodki občin iz naslova financiranja so vsa ta leta do sedaj
               naraščali. Letos pa so prvič ali bo prvič, ko bodo padli. Še večji padec se zaradi
               javnogospodarske situacije pričakuje v letu 2011. Prihodki se izjemno zmanjšujejo,
               večajo se izdatki najbolj na socialni strani, na kateri je občina dolžna zagotavljati
               sredstva za svoje občane, treba pa je zagotoviti na drugi strani tudi sredstva za
               uresničevanje nalog občin, vedno manj pa je sredstev za razvojne naloge, za
               investicije, za vzdrževanje šol, vrtcev in še česa. Pristojnosti nas, Državnega
               zbora, je končno odločanje o ustanavljanju malih občin, vendar bi bilo treba ta
               proces zagotovo slej ko prej omejiti, ustaviti, predvsem s spremembami zakonodaje v
               smeri spodbujanja vseh tistih aktivnosti, ki lahko prispevajo k povezovanju malih
               občin oziroma k njihovemu ponovnemu združevanju. V marsikaterih občinah, tudi
               velikih, zato da je poslovanje racionalnejše, že ustanavljamo skupne organe na
               področju redarstva, na področju inšpekcij, predvsem zato, ker vidimo prednost v tem,
               da nam država sofinancira te naloge s 50%. Pravica do lokalne samouprave ne pomeni
               hkrati pravice do lastne občine. Dejstvo je, da več kot polovica slovenskih občin ne
               izpolnjuje zakonskega pogoja 5.000 in sodijo med tako imenovane zakonske izjeme.
               Ravno ta majhnost in opravilna nesposobnost številnim občinam onemogoča tudi uspešno
               črpanje evropskih sredstev. Majhnost in opravilna nesposobnost številnim občinam
               onemogoča opravljanja ravno tiste funkcije, zaradi katere so nastale. In tu je ključ
               do končnega odgovora, končnega vprašanja, kako se odločati, kako glasovati. To ni
               vprašanje stranke, ni vprašanje na načelni ravni, to je vprašanje za vsakega od nas,
               ki bo pritisnil na tipko.</p>
               <p>V Poslanski skupini Liberalne demokracije Slovenije imamo povsem legitimno in
               upravičeno na ta pogled poslanci različno mnenje, različne izkušnje, saj prihajamo iz
               različnih sredin, zato se bomo tudi pri današnjem glasovanju odločali tako, kot je
               potrebno in prav, v skladu s svojim prepričanjem in vestjo. Hvala lepa.</p>
            </sp>
            <sp xml:id="SDZ5-Redna-09-2009-09-25.sp130">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine SDS bo predstavil gospod Zvonko Lah.</p>
            </sp>
            <sp xml:id="SDZ5-Redna-09-2009-09-25.sp131">

               <speaker>ZVONKO LAH:</speaker>

               <p>Spoštovane kolegice in kolegi! Žal bomo danes pri tej točki glasovali o hruškah in
               jabolkih skupaj. V tej točki gre za sklop občin, ki so dale pobudo za začetek
               postopka za ustanovitev občin, in drugi sklop občin, ki so dale pobudo za pričetek
               postopka za ustanovitev mestne občine. Pri prvem sklopu sta tudi dva predloga za
               ustanovitev občine Loče in Fram, za kateri je Vlada mnenja, da izpolnjujeta vse
               pogoje po 13. in 13.a členu Zakona o lokalni samoupravi, pa žal nista uvrščeni v
               prejšnjo točko, ker verjetno predlagatelj ni pravi. Danes se je pa pri tej točki tudi
               videlo, kar sem omenil pri prejšnji točki, da je bolj pomembno, kakšno stališče ima
               katera politična opcija do ustanavljanja občin. Naše mnenje je, da bi morali
               glasovati posebej, če že ne o vsaki občini posebej, pa vsaj o teh sklopih. Ne moremo
               dajati skupaj predlogov za ustanovitev mestnih občin, ki ne izpolnjujejo pogojev po
               16. členu Zakona o lokalni samoupravi, in se pridružujemo tudi v naši poslanski
               skupini temu, da ne glasujemo za ustanovitev oziroma za referendume na teh območjih.
               Mnenja smo namreč, da imajo pri ustanavljanju občin štiri občine, Ločje, Fram,
               Dobrova in Zgornja Polskava, z amandmajem, ki ga je predlagatelj predlagal, da se del
               naselja izloči iz predloga, ravno tako vse pogoje po 13. in 13.a členu za ustanovitev
               občin. Zato bomo proti temu predlogu in protestiramo proti temu, da se na tak način
               rešuje tako pomembna politika, kot je uvajanje ali razvoj lokalne samouprave pri nas.
               V razlagi predstavnika Vlade, zakaj so proti delitvi lokalnih skupnosti na nove
               občine, pa so take ocene navedene za zmanjšanje finančnih sredstev za občine, da bi
               tega pisca potrebovale pri pogajanjih za določitev povprečnine na Ministrstvu za
               finance, ker sami do teh analiz nismo prišli. Mislim, da bi tudi kaj več denarja še
               dobili za občine. Ampak ne more biti to razlog, da se občine ne ustanavljajo naprej,
               ker imajo to pravico tudi iz Evropske litine o lokalni samoupravi, samo prav jo je
               treba interpretirati. Vsem tistim, ki pa so tukaj spominjali na obraten proces v
               Evropi, pa toliko, da je tam 50 let lokalne samouprave in imajo vse tisto, kar pri
               nas še ni zgrajeno, od osnovne komunalne infrastrukture, že zgrajeno. In ker je
               prišlo do nadgradnje, se združujejo. Ko bomo pri nas vse to uredili do tistega leta,
               ko je država Evropski skupnosti obljubila, da bomo zgradili komunalno infrastrukturo,
               verjetno, ko bo to zgrajeno, bo potem tudi pri nas obraten proces. Vendar do tega je
               še daleč. Mislim, da moramo dati možnost tistim ljudem, ki hočejo svojo lastno
               občino, prvič, da se na referendumu odločijo za to ali ja ali ne, potem bomo pa še mi
               odločali, ali damo občino ali ne. Mislim, da bi bilo treba pred nekim posegom v Zakon
               o lokalni samoupravi napraviti analizo, koliko so te majhne občine povečale svoje
               premoženje v tem času in koliko so dobile od države sredstev, koliko so ga z lastnimi
               viri in z lastnim delom zgradili. Mislim, da bi bila po tej temeljiti analizi
               drugačna mišljenja tudi pri ...<stage>/Opozorilni znak za konec razprave./</stage>...nekaterih
               strankah. Mi tega predloga ne bomo podprli.</p>
            </sp>
            <sp xml:id="SDZ5-Redna-09-2009-09-25.sp132">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine Zares bo predstavil gospod Vili Trofenik.</p>
            </sp>
            <sp xml:id="SDZ5-Redna-09-2009-09-25.sp133">

               <speaker>VILI TROFENIK:</speaker>

               <p>Hvala za besedo. Ker gre za odločitev ali podpora sklepu ali ne, je zelo kratek
               odgovor. Sklep bomo podprli, kar je logično posledica nadaljevanja prej izrečenih
               stališč. Hvala lepa.</p>
            </sp>
            <sp xml:id="SDZ5-Redna-09-2009-09-25.sp134">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine DeSUS bo predstavil Matjaž Zanoškar.</p>
            </sp>
            <sp xml:id="SDZ5-Redna-09-2009-09-25.sp135">

               <speaker>MATJAŽ ZANOŠKAR:</speaker>

               <p>Razložitev, obširna je bila podana že prej pri obravnavi prejšnje točke. Enako kot za
               prejšnjo lahko povem, da smo različnega mnenja v Poslanski skupini, zato bo tudi
               glasoval vsak po svoji vesti in prepričanju. Hvala.</p>
            </sp>
            <sp xml:id="SDZ5-Redna-09-2009-09-25.sp136">

               <speaker>PODPREDSEDNIK MIRAN POTRČ:</speaker>

               <p>Hvala lepa. Končali smo s predstavitvijo stališč poslanskih skupin. K predlogu sklepa
               ni bilo vloženih amandmajev, zato bomo odločanje o predlogu sklepa v skladu s
               časovnim potekom seje opravili čez pol ure, to je ob 15.20 minut, razen, če bo seja
               Kolegija trajala dalj časa. Obveščam vas namreč, predvsem vodje poslanskih skupin, da
               bo takoj po koncu oziroma po prekinitvi seje, predvidoma pa ob 15.00 uri, seja
               Kolegija predsednika Državnega zbora, in sicer v veliki dvorani na Tomšičevi.
               Planiramo lahko, da ne bo trajala dalj kot pol ure. Lepo prosim, dajte spremljati
               preko monitorjev, kdaj bo nadaljevanje seje, vsekakor pa ne prej kot ob 15.20.</p>
               <p>S tem prekinjam to točko dnevnega reda.</p>
               <stage type="time">(Seja je bila prekinjena 2009 ob 14.51 in se je nadaljevala ob 15.24.)</stage>
            </sp>
            <sp xml:id="SDZ5-Redna-09-2009-09-25.sp137">

               <speaker>PODPREDSEDNIK MAG. VASJA KLAVORA:</speaker>

               <p>Spoštovane poslanke in poslanci! Obveščam vas, da seja Kolegija predsednika Državnega
               zbora še traja. Predsednik ni mogel napovedati, kdaj bo seja končana. Na seji sem bil
               do sedaj prisoten tudi sam, zato bi rekel, da se ponovno zberemo ob 15.45. Hvala
               lepa.</p>
               <stage type="time">(Seja je bila prekinjena ob 15.25 in se je nadaljevala ob 15.48.)</stage>
            </sp>
            <sp xml:id="SDZ5-Redna-09-2009-09-25.sp138">

               <speaker>PODPREDSEDNIK MIRAN POTRČ:</speaker>

               <p>Spoštovane kolegice in kolegi! Nadaljujemo z delom Državnega zbora. Prehajamo na
               glasovanje zbora o predlaganih odločitvah. Poslanke in poslance prosim, da preverite
               delovanje svoje glasovalne naprave.</p>
               <p>Smo zbrani in lahko pristopimo h glasovanju.</p>
               <p>Nadaljujemo s <title>prekinjeno 4. točko dnevnega reda - s tretjo obravnavo Predloga
                  zakona o spremembah in dopolnitvah Zakona o elektronskem poslovanju na trgu, v
                  okviru rednega postopka.</title> Ker amandmaji k dopolnjenemu predlogu zakona niso
               bili vloženi, prehajamo na odločanje o predlogu zakona. Obveščam vas, da me je
               Zakonodajno-pravna služba oziroma Vlada nista opozorili, da bi bil zaradi amandmajev,
               sprejetih na matičnem delovnem telesu, predlog zakona neusklajen. Glasujemo. Navzočih
               je 58 poslank in poslancev, 50 za, 8 proti.</p>
               <p><stage>(Za je glasovalo 50.)</stage> <stage>(Proti 8.)</stage></p>
               <p>Ugotavljam, da je zakon sprejet.</p>
               <p>V zvezi s to točko dnevnega reda Vlada predlaga zboru, da na podlagi 153. člena
               Poslovnika zbor sprejme naslednji sklep: Zakonodajno-pravna služba pripravi uradno
               prečiščeno besedilo zakona o elektronskem poslovanju na trgu. Glasujemo. Navzočih je
               66 poslank in poslancev, 64 za, nihče proti.</p>
               <p><stage>(Za je glasovalo 64.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda in predajam besedo gospodu predsedniku. </p>
            </sp>
            <sp xml:id="SDZ5-Redna-09-2009-09-25.sp139">

               <speaker>PREDSEDNIK DR. PAVEL GANTAR:</speaker>

               <p>Jaz sem tudi glasoval pri tej točki, sicer z rokami.</p>
               <p>Nadaljujemo s <title>prekinjeno 7. točko dnevnega reda - z obravnavo Predloga zakona o
                  spremembah in dopolnitvah Zakona o lokalni samoupravi, v okviru skrajšanega
                  postopka.</title> Nadaljujemo z drugo obravnavo ter z odločanjem o vloženih
               amandmajih. Prehajamo na odločanje o amandmaju Poslanske skupine SDS k 3. členu. Pri
               tem opozarjam, če bo amandma sprejet, postane amandma SD, Poslanske skupine Zares,
               DeSUS, Poslanskega kluba LDS brezpredmeten. Glasujemo. Navzočih je 70 poslank in
               poslancev, za je glasovalo 18, proti 51.)</p>
               <p><stage>(Za je glasovalo 18.)</stage> <stage>(Proti 51.)</stage></p>
               <p>Ugotavljam, da amandma ni sprejet.</p>
               <p>S tem je postal amandma k 6.a členu brezpredmeten, pardon, s tem je ostal 6.a člen v
               glasovanju, se opravičujem.</p>
               <p>Prehajamo na odločanje o amandmaju poslanskih skupin SD, Zares, DeSUS in LSD k 3.
               členu. Glasujemo. Navzočih je 69 poslank in poslancev, za je glasovalo 48, proti
               17.</p>
               <p><stage>(Za je glasovalo 48.)</stage> <stage>(Proti 17.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o amandmaju poslanskih skupin SD, Zares, DeSUS in LDS k 6.a
               členu. Glasujemo. Navzočih je 72 poslank in poslancev, za je glasovalo 48, proti
               19.</p>
               <p><stage>(Za je glasovalo 48.)</stage> <stage>(Proti 19.)</stage></p>
               <p>Amandma je sprejet.</p>
               <p>Končali smo z glasovanjem o amandmajih in z drugo obravnavo predloga zakona v okviru
               skrajšanega postopka.</p>
               <p>Ugotavljam, da je zbor v drugi obravnavi sprejel amandmaje k 6.a členu in k 3. členu.
               Sprašujem kvalificirane predlagatelje, ali nameravajo k temu členu vložiti amandmaje.
               Prosim, gospod Tanko.</p>
            </sp>
            <sp xml:id="SDZ5-Redna-09-2009-09-25.sp140">

               <speaker>JOŽE TANKO:</speaker>

               <p>Hvala lepa za besedo. Napovedujem, da bomo v poslanski skupini k 3. členu vložili
               amandma.</p>
            </sp>
            <sp xml:id="SDZ5-Redna-09-2009-09-25.sp141">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Prekinjam to točko dnevnega reda, ki jo bomo nadaljevali ob zaključku
               glasovanj pri ostalih točkah dnevnega reda.</p>
               <p>Nadaljujemo s prekinjeno <title>18.A TOČKO DNEVNEGA REDA - OBRAVNAVO PREDLOGA ODLOKA O
                  RAZPISU REFERENDUMA IN DOLOČITVI REFERENDUMSKIH OBMOČIJ ZA USTANOVITEV OBČIN
                  OZIROMA SPREMEMBO NJIHOVIH OBMOČIJ</title>. Preden preidem na glasovanje o odloku,
               vas želim obvestiti, da sta 18.a in 18.b točki med seboj povezani. Če predlog odloka
               ne bo sprejet, bo postal predlog sklepa pod točko 18.b brezpredmeten. Nesprejetje
               odloka bi v tem primeru pomenilo, da je zbor na podlagi 14.a člena Zakona o lokalni
               samoupravi ugotovil, da ni nobeden od predlogov odloka naveden predlog za ustanovitev
               občine oziroma spremembo njenega območja ne izpolnjuje zakonskih pogojev. V tem
               primeru bodo strokovne službe zbora pripravile nov predlog sklepa, v katerega bodo
               vključili tudi predloge za ustanovitev novih občin oziroma za spremembo njihovih
               območij iz nesprejetega predloga odloka pod točko 18.a, ki jo boste prejeli na klop.
               Državni zbor bo o novem predlogu sklepa glasoval po koncu današnjih glasovanj. Prosim
               proceduralno, Tone Anderlič.</p>
            </sp>
            <sp xml:id="SDZ5-Redna-09-2009-09-25.sp142">

               <speaker>ANTON ANDERLIČ:</speaker>

               <p>Gospod predsednik, prosim, da razložite, na kateri osnovi ste predlagali tak sklep.
               Po Poslovniku takega sklepa ni in tudi to navodilo, ki ste ga danes zjutraj poslali
               po poslanskih skupinah, ni korektno ne v odnosu do Zakona o lokalni samoupravi, kakor
               tudi se ne nanaša na niti eno točko Poslovnika in je mimo vseh pravil. Če je predlog
               odloka izglasovan, je takoj to jasno, če se postopek zaključi in ni treba nobenih več
               nadaljnjih operacij, da se združujeta točki a in b pod 18. točko. Prosim, da ravnate
               v skladu s Poslovnikom in da poveste na kateri člen Poslovnika to naslanjate.
               Verjamem, da je vaša razlaga na Državnem zboru zadnja, če ne, predlagam, in o tem sem
               že zjutraj govoril, nobenega posveta, nobenih aktivnosti v tej smeri ni bilo, da bi
               to razjasnili. Če boste ravnali v nasprotju s Poslovnikom pač boste, ampak to je
               slaba praksa.</p>
            </sp>
            <sp xml:id="SDZ5-Redna-09-2009-09-25.sp143">

               <speaker>PREDSEDNIK DR. PAVEL GANTAR:</speaker>

               <p>Jaz sem to že pojasnil. Strokovne službe so pojasnile to. Še enkrat opozarjam, ne gre
               samo za Poslovnik, temveč tudi Zakon o lokalni samoupravi. Če predlog ni sprejet,
               potem je treba sprejeti sklep, zavrnitveni sklep in to smo tudi predlagali. Tako bomo
               ravnali. Jaz verjamem, da so možne tudi drugačne razlage. Jaz mislim, da je ta
               razlaga, ki sem jo dal, pravilna. Dopuščam pa možnost, da imajo drugi drugačne
               razlage, če želite, in pri tem bom pač ostal.</p>
               <p>Prehajamo na odločanje o odloku. Prosim, Jože Tanko, želite obrazložitev glasu?
               Obrazložitev glasu. Prosim? Postopkovno. Prosim. Hvala lepa za besedo. Danes se že
               pravzaprav cel dan ob obravnavi te točke ukvarjamo s tem, ali je način obravnave te
               točke primeren, pravilen ali ne. In tudi vaša obrazložitev ne stoji na argumentih,
               tudi zavrnitev predlogov poslanskih skupin SDS, SNS in SLS je bila nekorektna, ker ni
               bila argumentirana in ni bila obrazložena. In glede na to, da ste izjavili sedaj, da
               mislite, da je predlog tak, kot je, kot ste ga povedali, kaže na to, da niste
               prepričani v svojo odločitev. In najmanj, kar bi bilo potrebno pred obravnavo te
               točke, bi bil sklic Kolegija, tako kot smo pravzaprav predlagali oziroma sprememba
               vrstnega reda obravnave točk ali pa sklic posveta, kjer bi se na posvetu razčistilo,
               kako se te točke obravnavajo in kakšen bi bilo primeren, pravilen vrstni red
               obravnave te točke. Mislim da ni primerno, da tako trdo vztrajate pri dobronamernih
               predlogih, ne samo opozicijskih poslanskih skupin, tudi ene od izmed koalicijskih
               strank in s to svojo avtoriteto, s to svojo možnostjo, da daste ali ne daste na
               glasovanje, ampak to je zloraba, ker ne daste na glasovanje, pravzaprav posiljujete
               Državni zbor, da obravnava točke na način, ki ni poslovniški in se temu Državnemu
               zboru ne bi smele zgoditi. Jaz vam predlagam, da ste do predlogov, ki jih dajemo v
               poslanskih skupinah, bolj senzibilni, bolj občutljivi, da se res dobro potrudite in
               tudi vse tiste ostale, druge instrumente uporabite, ki so vam na voljo, bodisi sklic
               Kolegija, za to ga imamo, ali pa posveta, neformalni posvet vodij poslanskih skupin,
               kjer bi se dogovorili, kako bi obravnavali posamezno materijo, za katero obstaja
               velika verjetnost, velika verjetnost, da je sporna. Po našem mnenju je pa zagotovo
               sporna.</p>
               <p>Zato predlagam proceduralno, da odločanje o tej točki preložimo na eno izmed
               naslednjih sej, da se te dileme, ki so se pojavile danes na plenarni seji in pa tudi
               že včeraj, ko smo vam dali vodje poslanskih skupin opozicijskih strank dopis, da se
               zamenja vrstni red, da se te dileme najprej razčistijo. Zato predlagam proceduralno,
               da odločimo, da se o tej točki odloča na eni zmed naslednjih sej. Hvala lepa.</p>
            </sp>
            <sp xml:id="SDZ5-Redna-09-2009-09-25.sp144">

               <speaker>PREDSEDNIK DR. PAVEL GANTAR:</speaker>

               <p>Samo trenutek. Vi ste v skladu s 74. členom predlagali, da se razprava o odločanju o
               obravnavani zadevi predloži na eno od naslednjih sej, in sicer o tem predlogu odloči
               Državni zbor. Seveda bom dal ta predlog na glasovanje.</p>
               <p>Kdo je za predlog Poslanske skupine SDS, da se odločanje o 18.a in 18.b točkah
               preloži na eno od naslednjih sej? Glasujemo. Navzočih je 74 poslank in poslancev. Za
               je glasovalo 25, proti 48.</p>
               <p><stage>(Za je glasovalo 25.)</stage> <stage>(Proti 48.)</stage></p>
               <p>Ugotavljam, da ta predlog ni bil sprejet.</p>
               <p>Prehajamo na odločanje o odloku. Glasujemo... Prosim? Obrazložitev glasu?
               Obrazložitev glasu v lastnem imenu Franc Pukšič.</p>
            </sp>
            <sp xml:id="SDZ5-Redna-09-2009-09-25.sp145">

               <speaker>FRANC PUKŠIČ:</speaker>

               <p>Hvala lepa.</p>
               <p>Gospod predsednik, kolegice in kolegi. Sam sem tudi včeraj naslovil na predsednika
               Državnega zbora zahtevo za posamično glasovanje o posamičnih občinah, ne tako v
               sklopu, kot je sedaj to pripravljeno. Če bi bilo možno pri posamični občini tudi
               obrazložiti glas, bi bilo še marsikaj lahko povedati pa vendar te možnosti ni
               bilo.</p>
               <p>Zato ob tem, kar se mi zdi, da je popolnoma v nasprotju s Poslovnikom Državnega zbora
               in v zgodovini, odkar Državni zbor ustanavlja občine, prvič, da na takšen način
               glasujemo.</p>
               <p>Leva vlada je sicer vedno vse probala narediti, da bi uničila male občine, uničila
               uspešne srednje občine in hvala bogu, da se ji prej mandat izteče, kot ji pa to uspe.
               Tudi prepričan sem, da bo tudi tokrat tako.</p>
               <p>Danes so edine investicije, ki še tečejo, investicije po lokalnih skupnostih, po
               občinah, ker je seveda tudi veliko privatnega denarja, lastnega denarja posameznic in
               posameznikov, kjer se gradi tako infrastruktura kot ostali objekti za boljšo
               kvaliteto življenja.</p>
               <p>Pošteno in prav bi bilo, da bi vsem državljankam in državljanom dali možnost, da se
               sami odločijo na referendumu za ustanavljanje občin, in da tam, kjer se tako
               odločijo, to možnost tudi dobijo. Sramota in žalostno je, da po tolikih letih ne
               sprevidite, da je to eden od izredno pozitivnih učinkov razvoja naše države.</p>
            </sp>
            <sp xml:id="SDZ5-Redna-09-2009-09-25.sp146">

               <speaker>PREDSEDNIK DR. PAVEL GANTAR:</speaker>

               <p>Obrazložitev glasu v svojem imenu? V svojem imenu ima besedo Jožef Jerovšek.</p>
            </sp>
            <sp xml:id="SDZ5-Redna-09-2009-09-25.sp147">

               <speaker>JOŽEF JEROVŠEK:</speaker>

               <p>Hvala lepa. Spoštovani! Sicer bi obrazložil glas pri naslednjem sklepu, kjer želite
               preprečiti, da bi se razpisalo...</p>
            </sp>
            <sp xml:id="SDZ5-Redna-09-2009-09-25.sp148">

               <speaker>PREDSEDNIK DR. PAVEL GANTAR:</speaker>

               <p>Prosim, gospod Jerovšek, potem pa takrat, če tako želite.</p>
            </sp>
            <sp xml:id="SDZ5-Redna-09-2009-09-25.sp149">

               <speaker>JOŽEF JEROVŠEK:</speaker>

               <p>Ne, ne. Bom za referendumsko vprašanje. Ker pa zelo jasno razvidno, kakšno je
               ravnanje in kakšne so spletke vladajoče večine, da bodo že s tem sklepom preprečili
               sploh priti tako daleč, da bi lahko govorili o naslednjem sklepu, kjer sem
               predlagatelj za dve občini, za Fram in Zgornjo Polskavo, moram reči, da česa tako
               nezaslišanega, tako zelo očitne kršitve zakonodaje in ustave, kot jo doživljamo ob
               tej točki v parlamentu, v 14 letih še nisem doživel. In, gospod predsednik, to je
               velika sramota tudi za vas, da ste sprejeli oktroiranost takšnih rešitev, ki so
               neposlovniške, protizakonite in tudi protiustavne. Mislim, da zavestno delate na tem,
               da bi čim bolj blokirali tudi našo sodno vejo, kajti ti predlogi bodo šli na Ustavno
               sodišče, kjer bodo seveda uspeli, kajti računam, da je načelo enakosti pred zakonom
               še pravno načelo v tej državi. In je izmikanje vladajoče večine, da bi se
               opredeljevali do vsakega posameznega predloga, brezpredmetno. Vemo, da večina
               predlogov izpolnjuje kriterije in pogoje za ustanovitev občin. In če so na podlagi
               istih zakonov nekatere občine v preteklosti nastale, bo v končni instanci to jasno
               prepoznalo tudi Ustavno sodišče. Jaz imam toliko zaupanja v našo Ustavno sodišče.
               Nekateri ste se tukaj v zadnjih dnevih veliko pridušali na Ustavno sodišče, vendar
               kršite v osnovi zakonodajo. Zato bom seveda ta predlog sicer podprl, pri drugem, ki
               ga pa ne mislite več dati na glasovanje, pa tako ne bom mogel sodelovati. Hvala.</p>
            </sp>
            <sp xml:id="SDZ5-Redna-09-2009-09-25.sp150">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Glasujemo. Navzočih je 73 poslank in poslancev, za 39, proti 33.</p>
               <p><stage>(Za je glasovalo 39.)</stage> <stage>(Proti 33.)</stage></p>
               <p>Ugotavljam, da je zbor predlagani odlok sprejel. S tem je 18.a točka zaključena.</p>
               <p>Nadaljujemo s <title>prekinjeno 18.b točko dnevnega reda - z obravnavo Predloga sklepa o
                  ugotovitvi, da posamezna območja ne izpolnjujejo pogojev za ustanovitev občine
                  oziroma za spremembo njenega območja ter za spremembo statusa občine.</title>
               </p>
               <p>Mir v dvorani, prosim! Prehajamo na odločanje o sklepu. Obrazložitev glasu v lastnem
               imenu, v imenu poslanskih skupin. Želi kdo v imenu poslanskih skupin? Prosim, v imenu
               poslanske skupine.</p>
               <p>Gospod Lah.</p>
            </sp>
            <sp xml:id="SDZ5-Redna-09-2009-09-25.sp151">

               <speaker>ZVONKO LAH:</speaker>

               <p>Hvala lepa.</p>
               <p>K tej točki, kot je bilo rečeno že prej, pri stališču poslanske skupine, glasujemo z
               enim glasovanjem o dveh različnih zadevah. Ena je proti razpisu referenduma za
               ustanovitev občin, za kar imamo tukaj šest oziroma pet predlogov, te občine naj ne bi
               po 13. členu imele pogoje za ustanovitev občin. In skupaj s predlogi za ustanovitev
               mestnih občin, ki po 16. členu Zakona o lokalni samoupravi nimajo pogojev za
               ustanovitev mestnih občin. Na matičnem delovnem telesu nismo glasovali o takem
               predlogu, smo glasovali o vsakem posebej, zato menimo, da bi morali tudi tukaj
               glasovati tako, kot na matičnem delovnem telesu, ker če se nekdo ne strinja z
               ustanovitvijo mestnih občin, se lahko strinja z ustanovitvijo navadnih občin ali
               obratno. In mislim, da to ni v skladu s postopkom ali pa s prakso v Državnem zboru,
               čeprav nisem dolgo. Ne moremo...</p>
            </sp>
            <sp xml:id="SDZ5-Redna-09-2009-09-25.sp152">

               <speaker>PREDSEDNIK DR. PAVEL GANTAR:</speaker>

               <p>Prosim, mir v dvorani!</p>
            </sp>
            <sp xml:id="SDZ5-Redna-09-2009-09-25.sp153">

               <speaker>ZVONKO LAH:</speaker>

               <p>...ne moremo dajati skupaj mestne občine in navadne občine oziroma ali razpišemo
               referendum za ene ali za druge. Menimo pa tudi, da od teh predlogov za ustanovitev
               občin štirje predlogi od petih izpolnjujejo 13.a člen Zakona o lokalni samoupravi. Po
               številu prebivalcev imajo od teh treh občin bistveno večje število prebivalcev kot pa
               občina Mirna, ki smo jo v prejšnji točki že potrdili, da se razpiše referendum. Na
               vseh ostalih postavkah oziroma pogojih, ki so za ustanovitev občino, pa imajo enake
               pogoje kot občina Mirna, zato menim, da bi tukaj bilo treba prekiniti...</p>
            </sp>
            <sp xml:id="SDZ5-Redna-09-2009-09-25.sp154">

               <speaker>PREDSEDNIK DR. PAVEL GANTAR:</speaker>

               <p>Mir v dvorani.</p>
            </sp>
            <sp xml:id="SDZ5-Redna-09-2009-09-25.sp155">

               <speaker>ZVONKO LAH:</speaker>

               <p>....in odločanje ponoviti na naslednji seji, tako kot je bilo na matičnem delovnem
               telesu. Hvala.</p>
            </sp>
            <sp xml:id="SDZ5-Redna-09-2009-09-25.sp156">

               <speaker>PREDSEDNIK DR. PAVEL GANTAR:</speaker>

               <p>Prosim mir v dvorani. Hvala lepa. Obrazložitev glasu v svojem imenu Franc Pukšič,
               prosim.</p>
            </sp>
            <sp xml:id="SDZ5-Redna-09-2009-09-25.sp157">

               <speaker>FRANC PUKŠIČ:</speaker>

               <p>Hvala lepa, gospod predsednik. Kolegice in kolegi!</p>
               <p>To, kar je bilo pred mano rečeno, je popolnoma res in takšnega absurda, četrti mandat
               sem v Državnem zboru in četrtič sodelujem pri odločanju o razpisu referenduma, ker v
               tem primeru še ne ustanavljamo občine, ampak razpisujemo referendume, da se bodo
               državljanke in državljani sami odločili na tistem območju, kako želijo živeti, če
               želijo boljše živeti, se je zgodilo to, kar vladajoča koalicija pri prejšnjem
               glasovanju ni predvidela, ampak zgodilo se je to izključno zaradi tega, ker....</p>
            </sp>
            <sp xml:id="SDZ5-Redna-09-2009-09-25.sp158">

               <speaker>PREDSEDNIK DR. PAVEL GANTAR:</speaker>

               <p>Pukšič, dajte obrazložiti svoj glas k 18.b točki brez novinarskih komentarjev, kar si
               je opozicija želela. Prosim, no, to bomo brali v časopisih drug dan.</p>
            </sp>
            <sp xml:id="SDZ5-Redna-09-2009-09-25.sp159">

               <speaker>FRANC PUKŠIČ:</speaker>

               <p>Če pa čutimo na lastni koži to, kar koalicija dela, neumnosti. In hvala bogu, da
               imamo v Državnem zboru tudi kar veliko armado poslancev županov, ki vedo, kaj to
               pomeni, razvoj v posameznih delih naše države, ker v kolikor tega ne bi bilo, potem
               bi bili na bistveno, bistveno slabši ravni prav državljanke in državljani v odročnih
               krajih. S tem predlogom za "neomogočitve" razpisa referenduma, glede na to, da je
               Vlada na nekatere predloge dala pozitivno mnenje, bomo, v kolikor bo izglasovan
               takšen sklep, odprli pot na Upravno sodišče, Upravno sodišče bo, to vam danes povem,
               odločilo tako, kot je že odločilo pred štirimi leti, in tudi za te občine bo prišel
               razpis, da bodo lahko same odločale in tukaj levica ne bo mogla odločati, ampak
               bo...<stage>/Izklop mikrofona./</stage>...</p>
            </sp>
            <sp xml:id="SDZ5-Redna-09-2009-09-25.sp160">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Obrazložitev glasu v lastnem imenu.</p>
               <p>Jožef Jerovšek, prosim.</p>
            </sp>
            <sp xml:id="SDZ5-Redna-09-2009-09-25.sp161">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Glasoval bom proti temu predlogu. Kajti o zadevah, ki so razstavna kategorija in se
               nanašajo na ustavno načelo enakosti pred zakonom, pač ne morem glasovati za neresnico
               in za laž. Sklep, ki je predlagan, je neresničen, je laž, kajti ugotavlja, da
               nekatera območja ne izpolnjujejo pogojev za ustanovitev občine. Taki sta tudi območji
               predlaganih občin Fram, Zgornja Polskava. S tem, s čimer nas silite tukaj na
               današnjem zboru, je glasovanje in izjasnjevanje, ali smo poslanci za resnico ali smo
               za laž in neresnico. In seveda se bom zelo jasno opredelil za resnico, zato sem
               dolžan, tako kot tudi drugi, glasovati proti. Zgodovinska odgovornost, gospod
               predsednik, pa je, da nas silite v ustavnih kategorijah, poslance, da bodo morali
               glasovati za neresnico. In s tem boste verjetno prišli v zgodovino. Hvala lepa.</p>
            </sp>
            <sp xml:id="SDZ5-Redna-09-2009-09-25.sp162">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Glasujemo. Prekinjam, prosim gospod Tanko. Obrazložitev glasu? Prosim, drugič se
               javite nekoliko prej. Prosim. Bom dal prijavo. Prosim za prijavo.</p>
               <p>Obrazložitev v lastnem imenu. Matevž Frangež, prosim.</p>
            </sp>
            <sp xml:id="SDZ5-Redna-09-2009-09-25.sp163">

               <speaker>MATEVŽ FRANGEŽ:</speaker>

               <p>Najlepša hvala za besedo.</p>
               <p>Nekdo je prej omenil, da gre za zaroto koalicije, jaz mislim, da gre za enega od
               razpoznavnih znakov zdrave pameti v tej državi.</p>
            </sp>
            <sp xml:id="SDZ5-Redna-09-2009-09-25.sp164">

               <speaker>PREDSEDNIK DR. PAVEL GANTAR:</speaker>

               <p>Brez polemik.</p>
            </sp>
            <sp xml:id="SDZ5-Redna-09-2009-09-25.sp165">

               <speaker>MATEVŽ FRANGEŽ:</speaker>

               <p>S polno vero v to, da smo kdaj v preteklosti naredili usodne napake, ki danes šibijo
               razvojno moč v tej državi, ne samo, da menim, da je občin v Sloveniji dovolj, menim
               celo, da jih je preveč. Ker upam, da bomo zmogli politično voljo za to, da to število
               zmanjšamo, da okrepimo razvojne potenciale te države tudi na ta način, bom danes
               glasoval za.</p>
            </sp>
            <sp xml:id="SDZ5-Redna-09-2009-09-25.sp166">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Franc Bogovič, obrazložitev glasu. Jasno, brez polemik.</p>
            </sp>
            <sp xml:id="SDZ5-Redna-09-2009-09-25.sp167">

               <speaker>FRANC BOGOVIČ:</speaker>

               <p>Se bom vzdržal polemike.</p>
               <p>Povem to, da se sam in pa tudi kolegi pri tem glasovanju ne bomo udeležili. Bomo
               pritisnili kvorum, ker dejansko mislimo, da so, kot je bilo že danes rečeno, zmešane
               hruške in jabolka. V enem delu bi ta del, ki se nanaša predvsem na mestne občine,
               mislim, da bi morali podpreti, ravno iz teh vidikov, ki jih je gospod Frangež zdaj
               omenjal. Ne bom polemiziral, bom pritrdil, da bi bilo treba vzpostaviti okolja z
               boljšimi razvojnimi možnostmi in dati tudi priložnost. Vmes so tudi takšne občine, ki
               jih zelo dobro poznam, ki so v vmesnem času ustanovile dve fakultete, zagotovile
               pogoje za razvoj podjetništva v poslovnih conah in bi se ob bok postavile tudi kateri
               od tistih doslej že tudi mimo zakonskih določil imenovanih mestne občine. In ker je
               ta zmešnjava pri tem današnjem glasovanju, bomo pri tem glasovanju pritisnili kvorum.
            </p>
            </sp>
            <sp xml:id="SDZ5-Redna-09-2009-09-25.sp168">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Obrazložitev glasu Marijan Križman.</p>
            </sp>
            <sp xml:id="SDZ5-Redna-09-2009-09-25.sp169">

               <speaker>MARIJAN KRIŽMAN:</speaker>

               <p>Hvala lepa, gospod predsednik.</p>
               <p>Enako razmišljam, da je ena velika zmešnjava in če samo pogledamo občino Koper, kjer
               je bil čisto iz "zafrkantskih" odnosov do občine Ankaran sprejet sklep, in dodatne
               tri občine so bile danes tu na glasovanju, je popoln nesmisel sploh nadaljevati z
               vsem tem, kajti resnično te prav žepne občine tudi zdaj v Kopru, na žalost, nimajo
               minimalnih pogojev za to, da bi resnično bile občine, ampak so politikantska
               izmišljotina, ki gre na rovaš ankaranske občine, s katero je naš župan na smrt
               skregan. Hvala lepa.</p>
            </sp>
            <sp xml:id="SDZ5-Redna-09-2009-09-25.sp170">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Obrazložitev glasu Jože Tanko, prav tako brez polemik.</p>
            </sp>
            <sp xml:id="SDZ5-Redna-09-2009-09-25.sp171">

               <speaker>JOŽE TANKO:</speaker>

               <p>Hvala lepa.</p>
               <p>Spoštovani predsednik, upam, da ne dvomite vame.</p>
               <p>Sam bom glasoval proti temu predlogu sklepa, kajti v tem predlogu za zavrnitev so
               tako občine, ki ne izpolnjujejo pogojev oziroma predlogi, ki ne izpolnjujejo pogojev
               in tudi predlogi občin, ki izpolnjujejo vse zakonske pogoje, tako kot v tistem
               prejšnjem pri glasovanju oziroma odloku, ki smo ga sprejeli. Tu se enkrat več
               dokazuje oziroma pokaže, da koalicija nima meril, da ravna dvolično, da ne ravna na
               osnovi zakona, pač na osnovi nekih drugih preferenc. Tako ravnanje je nedosledno, je
               tudi neracionalno. Žal tudi opozoril, ki smo jih dali v poslanskih skupina SDS in SLS
               niste upoštevali. Mi smo predlagali predhodno obravnavo te točke zato, da bi te
               zadeve izčistili, da bi tiste predloge, ki izpolnjujejo pogoje, izločili in jih
               uvrstili v odlok. Žal volja predsednika Državnega zbora in pa koalicijske večine ni
               bila taka. Skratka, kaos, ki smo mu priča, ko se ne upoštevajo zadeve, ni značilna
               samo za delo tega Državnega zbora; in se tudi pridružujem ugotovitvam kolegov iz
               koalicijske poslanske skupine, kaos je to, in ta kaos ni samo v tem Državnem zboru,
               ampak tudi na izvršni veji. In žal, na tak način bomo težko to ladjo, ki se ji reče
               Slovenija, peljali do nekih boljših in primernejših rešitev.</p>
               <p>Skratka. Glasoval bom proti.</p>
            </sp>
            <sp xml:id="SDZ5-Redna-09-2009-09-25.sp172">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Obrazložitev glasu Vito Rožej, prav tako brez polemik.</p>
            </sp>
            <sp xml:id="SDZ5-Redna-09-2009-09-25.sp173">

               <speaker>VITO ROŽEJ:</speaker>

               <p>Ena od naših ustavnih dolžnosti, kot poslancev je...</p>
            </sp>
            <sp xml:id="SDZ5-Redna-09-2009-09-25.sp174">

               <speaker>PREDSEDNIK DR. PAVEL GANTAR:</speaker>

               <p>Mir v dvorani.</p>
            </sp>
            <sp xml:id="SDZ5-Redna-09-2009-09-25.sp175">

               <speaker>VITO ROŽEJ:</speaker>

               <p>...da smo poslanci vsega ljudstva. Malo ljudi v tej dvorani se tega zaveda. Mislim,
               da bi ta sklep, ki je zdaj pred nami, seveda izražal resnico, tudi tisti prejšnji jo
               je na nek način, smo ga pa seveda vsak narobe ali vsak drugače razumeli. Sam sem
               prepričan, da je občin v Sloveniji preveč. Niti slučajno se mi ne zdi, da je majhna
               občina, nova občina že porok napredka in tako naprej. Sem pa prepričan, da je novo
               število občin zagotovilo ropanja, ne samo državnega proračuna, državnega proračuna,
               sedaj že iz naslova primerne porabe vseh stroškov, ki jih uvedba občinske uprave
               omogoča, po drugi strani pa tudi zaradi perfidnih navedb, kot jih ima lokalna
               zakonodaja, da mora dve središči v občini povezovati državna cesta. To seveda velja
               tudi za občine, ki so same po sebi fizično od najbližje državne ceste oddaljene 5 in
               več kilometrov, potem pa država za svoj denar cesto v to občino pripelje. To je že en
               takšnih načinov, ko gre za izigravanje velike večine ostalih državljanov, na račun
               ene majhne, zaradi določenih interesov.</p>
               <p>Ne mislim podpreti ustanavljanja novih občin, tudi zato ne, ker vidim, da se nove
               občine ustanavljajo tudi zato, da bi bodočega primernega kandidata za župana na
               volitvah pač postavili neko drugo manjšo občino. In še več je podobnih stvari, zaradi
               česar si seveda ta država novih občin ne zasluži, niti jih ne potrebuje in državljani
               bi lahko bolje živeli, tudi v večjih občinah, če bi se le znali med seboj dogovoriti.
               Nam dogajanja v Državnem zboru kažejo, kako težko je to. Sam, če smo že vsi pri
               svojih lokalnih in napol zasebnih interesih, tudi kot poslanec iz Ljubljene tega ne
               morem podpreti, ker ne morem gledati, kako ta država na eni strani Ljubljani lahko z
               levo roko ukrade milijone, zato da jih bo potem sejala po malih občinah in gradila
               državne ceste, ustanavljala nove občinske uprave in delala še kakšne podobne stroške,
               ki so nepotrebni.</p>
            </sp>
            <sp xml:id="SDZ5-Redna-09-2009-09-25.sp176">

               <speaker>PREDSEDNIK DR. PAVEL GANTAR:</speaker>

               <p>Prosim za prijavo za obrazložitev glasu v svojem imenu.</p>
               <p>Obrazložitev glasu v svojem imenu, Zvonko Černač. Tako kot ostali, brez polemik,
               prosim.</p>
            </sp>
            <sp xml:id="SDZ5-Redna-09-2009-09-25.sp177">

               <speaker>ZVONKO ČERNAČ:</speaker>

               <p>Spoštovani! Treba je spoštovati zakonodajo, zato je pri tej točki treba glasovati
               proti, in tako bom storil tudi sam.</p>
               <p>Kar se tiče ropanja občin. Rečeno je bilo, da občine ropajo državni proračun, za eno
               v tej državi to gotovo velja, še posebej po dogodkih v lanskem letu. Mestna občina
               Ljubljana je zadolžila vsakega prebivalca...</p>
            </sp>
            <sp xml:id="SDZ5-Redna-09-2009-09-25.sp178">

               <speaker>PREDSEDNIK DR. PAVEL GANTAR:</speaker>

               <p>Gospod Černač, prosim!</p>
            </sp>
            <sp xml:id="SDZ5-Redna-09-2009-09-25.sp179">

               <speaker>ZVONKO ČERNAČ:</speaker>

               <p>... za 760 evrov po glavi.</p>
            </sp>
            <sp xml:id="SDZ5-Redna-09-2009-09-25.sp180">

               <speaker>PREDSEDNIK DR. PAVEL GANTAR:</speaker>

               <p>Prosim, da ne polemizirate.</p>
            </sp>
            <sp xml:id="SDZ5-Redna-09-2009-09-25.sp181">

               <speaker>ZVONKO ČERNAČ:</speaker>

               <p>Kar je štirikrat več, kot znaša republiško povprečje. Mestna občina Ljubljana je z
               letošnjimi zadolžitvami zadolžena za preko 100 milijonov evrov in izrazito bo treba
               oropati državni proračun, če se bo gospod Janković želel iz teh krempljev izviti. In
               pri tem mu očitno vladajoča oblast izrazito pomaga.</p>
               <p>Drugače pa statistike govorijo, da se je od leta 1995, ko je bila narejena prva
               reforma lokalne samouprave, na lokalnem področju na območju celotne države naredilo
               bistveno več kot v preteklih letih, kar je logično. Stvari so se približale ljudem in
               tisti, ki jih imajo v upravljanju, z zadevami gospodarijo bolj učinkovito, bolj
               gospodarno, kot je bilo to v primeru velikih občin. Aktivnosti, ki so na tem
               področju, kažejo na to, da je država kot celota zaradi tega bistveno napredovala.
               Škoda je samo ta, da še ni prišlo do koraka naprej, ki bi vzpostavil ta vmesni nivo,
               decentraliziral zadeve in s tem omogočil preko regionalizacije in pokrajinizacije še
               hitrejši razvoj v tej državi. Temu koraku, žal, vi niste sledili, kljub svojim
               ambicijam v letu 2003, ko ste bili na oblasti. In tudi zdaj, kot kaže, teh ambicij
               nimate. To je tudi ena izmed obljub, ki so bile...</p>
            </sp>
            <sp xml:id="SDZ5-Redna-09-2009-09-25.sp182">

               <speaker>PREDSEDNIK DR. PAVEL GANTAR:</speaker>

               <p>Gospod Černač, polemizirate.</p>
            </sp>
            <sp xml:id="SDZ5-Redna-09-2009-09-25.sp183">

               <speaker>ZVONKO ČERNAČ:</speaker>

               <p>Tudi zaradi tega je treba pri tej točki glasovati proti. Hvala lepa.</p>
            </sp>
            <sp xml:id="SDZ5-Redna-09-2009-09-25.sp184">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Obrazložitev glasu v svojem imenu, Samo Bevk, prosim.</p>
            </sp>
            <sp xml:id="SDZ5-Redna-09-2009-09-25.sp185">

               <speaker>SAMO BEVK:</speaker>

               <p>Hvala za besedo, gospod predsednik. Spoštovani zbor!</p>
               <p>Vedno sem se zavzemal za to, da bi občina Idrija dobila status mestne občine, zato
               tudi v tem primeru ne morem glasovati drugače kot tako, da se ne strinjam s
               predlogom, da te občine ne izpolnjujejo pogojev za začetek postopka, tako da bom
               glasoval proti. Hvala lepa.</p>
            </sp>
            <sp xml:id="SDZ5-Redna-09-2009-09-25.sp186">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Bogdan Čepič za obrazložitev glasu.</p>
            </sp>
            <sp xml:id="SDZ5-Redna-09-2009-09-25.sp187">

               <speaker>BOGDAN ČEPIČ:</speaker>

               <p>Hvala lepa za besedo.</p>
               <p>Seveda bom obrazložil svoj glas, zakaj bom glasoval proti takšnemu sklepu, kot je
               predlagan. Predvsem zaradi tega, ker mešamo tri stvari znotraj tega sklepa. Tiste, ki
               bi jim podelili status mestne občine, potem tiste, ki izpolnjujejo pogoje po 13.
               členu Zakona o lokalni samoupravi, in tiste, ki niso oblikovane v skladu s 139.
               členom. V enem sklepu tri tako različne odločitve pravzaprav ni možno sprejeti. In
               zaradi tega, ker tega ni možno sprejeti, bom proti takšnemu sklepu. Hvala lepa.</p>
            </sp>
            <sp xml:id="SDZ5-Redna-09-2009-09-25.sp188">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima oziroma obrazložitev glasu ima Anton Anderlič. Mir v dvorani!</p>
            </sp>
            <sp xml:id="SDZ5-Redna-09-2009-09-25.sp189">

               <speaker>ANTON ANDERLIČ:</speaker>

               <p>Gospe in gospodje, stvar je bolj preprosta, kot zgleda v tem dramatičnem vzdušju v
               tej dvorani, ko drug drugega tako rekoč sumničimo, ali glasuje po svoji vesti ali ima
               kaj od zadaj, ali kaj podobnega. Jaz sem že nekajkrat rekel za to govornico in tudi
               danes, nimamo izbire. Ampak resnično nimamo izbire, da se priklonimo volji
               predlagateljev, tistim, ki izpolnjujejo pogoje, da gredo na referendum. Kar nas je
               podučilo, vsaj dve, tri prejšnje, sestavi Državnega zbora in Ustavno sodišče, na
               koncu pa Upravno sodišče, ki je namesto Državnega zbora razpisalo referendum in je
               potem Državni zbor ustanovil občine. Tisti del smo opravili. Jaz imam zelo preprosto
               nalogo in odločitev sam pri sebi. Sem trdno prepričan vanjo. In sicer sledil sem tako
               mnenju Vlade, tako mnenju Odbora za lokalno samoupravo pri točki a, kot bom tudi pri
               točki b. Če je kaj narobe pri tem sklepu, ki ga je Odbor za lokalno samoupravo
               pripravil za odločanje na tej seji, potem bodo ti upravičenci poiskali pravico, tako
               kot so jo tudi že pred leti. V kolikor pa ne, bo pa seveda ta odločitev obveljala.
               Glasoval bom za predlog sklepa, ki ga je matično delovno telo pripravilo. Ne morem na
               osnovi tistega, kar vem, presojati sam, ali kdo izpolnjuje ali ne izpolnjuje pogojev.
               Za mene je cela faza, od vložitve do mnenja Vlade in mnenja Odbora Državnega zbora za
               lokalno samoupravo tisto, na osnovi katerega se lahko odločim in zato bom glasoval za
               predlog sklepa.</p>
            </sp>
            <sp xml:id="SDZ5-Redna-09-2009-09-25.sp190">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Obrazložitev glasu, Milan Gumzar. Želi še kdo, če ne, odprem prijavo. Je še kakšna
               želja po tem? Potem samo gospod Milan Gumzar.</p>
               <p>Prosim.</p>
            </sp>
            <sp xml:id="SDZ5-Redna-09-2009-09-25.sp191">

               <speaker>MILAN GUMZAR:</speaker>

               <p>Hvala lepa za besedo.</p>
               <p>Seveda glasoval bom proti sklepu. Predvsem iz preprostega stališča. Danes, ko smo
               poslušali to razpravo oziroma za in proti, sem prišel do spoznanja, da so pravzaprav
               največje zlo v tej naši državi podeželje in občine, ki imamo manj kot 5.000
               prebivalcev. Zato pravzaprav v nadaljevanju ...<stage>/Aplavz./</stage>...</p>
            </sp>
            <sp xml:id="SDZ5-Redna-09-2009-09-25.sp192">

               <speaker>PREDSEDNIK DR. PAVEL GANTAR:</speaker>

               <p>Mir v dvorani.</p>
            </sp>
            <sp xml:id="SDZ5-Redna-09-2009-09-25.sp193">

               <speaker>MILAN GUMZAR:</speaker>

               <p>... predlagam, da ustanovimo v Sloveniji 11 mestnih občin in tisto se naj razvija na
               ostali del Slovenije pa pozabite, zato bom glasoval proti.</p>
            </sp>
            <sp xml:id="SDZ5-Redna-09-2009-09-25.sp194">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Glasujemo. Glasovanje teče. Navzočih je 70 poslancev, za je glasovalo 70, proti
               28.</p>
               <p><stage>(Za je glasovalo 70.)</stage> <stage>(Proti 28.)</stage></p>
               <p>Ugotavljam, da je zbor predlagani sklep sprejel. S tam zaključujem 18. točko dnevnega
               reda.</p>
               <p>Prehajamo na <title>22. TOČKO DNEVNEGA REDA - TO JE NA OBRAVNAVO PREDLOGA ZAKONA O
                  RATIFIKACIJI KONVENCIJE SVETA EVROPE O PREPREČEVANJU TERORIZMA.</title>
               </p>
               <p>Predlog zakona je v obravnavo zboru predložila Vlada. Predlog zakona je obravnaval
               Odbor za zunanjo politiko kot matično delovno telo, ki je zboru pisno poročal.
               Prijateljih k razpravi ni.</p>
               <p>Ker matično delovno telo v okviru druge obravnave ni sprejelo nobenega amandmaja,
               prehajamo na odločanje o predlogu zakona. Glasujemo. Navzočih je 72 poslank in
               poslancev. Za je glasovalo 72, proti nihče.</p>
               <p><stage>(Za je glasovalo 72.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>23. TOČKO DNEVNEGA REDA - TO JE NA OBRAVNAVO PREDLOGA ZAKONA O
                  RATIFIKACIJI PROTOKOLA O CELOVITEM UPRAVLJANJU OBALNIH OBMOČIJ V SREDOZEMLJU.</title>
               </p>
               <p>Predlog zakona je v obravnavo zboru predložila Vlada. Predlog zakona je obravnaval
               Odbor za zunanjo politiko kot matično delovno telo, ki je zboru pisno poročal.</p>
               <p>Prehajamo na predstavitev stališč poslanskih skupin. Besedo ima Franco Juri v imenu
               Poslanske skupine Zares.</p>
            </sp>
            <sp xml:id="SDZ5-Redna-09-2009-09-25.sp195">

               <speaker>FRANCO JURI:</speaker>

               <p>Hvala, gospod predsednik. Spoštovani kolegi in kolegice.</p>
               <p>Mislim, da je prav, da obrazložim glas Poslanske skupine Zares za protokol, ki se
               imenuje protokol o celovitem upravljanju obalnih območij v Sredozemlju, kajti gre za
               pomemben instrument implementacije konvencije v Sredozemskem morju 1976 leta, ki
               Slovenji in vsem državam podpisnicam daje možnost in tudi dolžnost, da smotrno,
               racionalno in z zakonsko tankočutnostjo obravnavajo in spoštujejo lastne obale. Kaj
               to pomeni v praksi? V praksi pomeni, da je vse to, kar je navedeno v temu protokolu,
               v bistvu uporabno tudi na ravni mednarodnega prava. Kot veste, naša obala je del
               večjega tržaškega zaliva. V temu zalivu se odvijajo procesi, ki močno ogrožajo
               kakovost bivanja prebivalcev te obale in tudi kakovost naše obale.</p>
               <p>S tem protokolom in z ratifikacijo protokola s strani drugih držav, ki mejijo na
               Slovenijo in s katerimi delimo severni Jadran, bo vzpostavljen okvir, v katerem bo
               lažje in to z instrumenti mednarodnega prava obvarovati obale in preprečiti tiste
               posege, ki ogrožajo kakovost tega dela jadranske regije. Še posebej bo ta protokol
               pomemben, ko bo potekala razprava o plinskih terminalih, o divji pozidavi obale in
               drugih posegih, ki so z vidika varovanja obale morja in okolja problematični. Nimamo
               nobenega dvoma in bomo za ta protokol glasovali.</p>
            </sp>
            <sp xml:id="SDZ5-Redna-09-2009-09-25.sp196">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin. Ker matično delovno telo v
               okviru druge obravnave ni sprejelo nobenega amandmaja, prehajamo na odločanje o
               predlogu zakona. Glasujemo. Navzočih je 67 poslank in poslancev, 66 za, nihče
               proti.</p>
               <p><stage>(Za je glasovalo 66.)</stage> <stage>(Proti nihče.)</stage></p>
               <p>S tem zaključujem to točko dnevnega reda.</p>
               <p>Prehajamo na <title>24. TOČKO DNEVNEGA REDA - NA OBRAVNAVO PREDLOGA ZAKONA O
                  RATIFIKACIJI EVRO-SREDOZEMSKEGA LETALSKEGA SPORAZUMA MED EVROPSKO SKUPNOSTJO IN
                  NJENIMI DRŽAVAMI ČLANICAMI NA ENI STRANI TER KRALJEVINO MAROKO NA DRUGI STRANI.</title> Predlog zakona je v obravnavo zboru predložila Vlada. Predlog zakona je
               obravnaval Odbor za zunanjo politiko kot matično delovno telo, ki je zboru pisno
               poročal. Prijavljenih k razpravi ni. Ker matično delovno telo v okviru druge
               obravnave ni sprejelo nobenega amandmaja, prehajamo na odločanje o predlogu zakona.
               Glasujemo. Navzočih je 66 poslank in poslancev, vsi so glasovali za.</p>
               <p><stage>(Za je glasovalo 66.)</stage> <stage>(Proti nihče.)</stage></p>
               <p>S tem zaključujem to točko dnevnega reda.</p>
               <p>Prehajamo na <title>25. TOČKO DNEVNEGA REDA - NA OBRAVNAVO PREDLOGA ZAKONA O
                  RATIFIKACIJI VMESNEGA SPORAZUMA O GOSPODARSKEM PARTNERSTVU MED SLONOKOŠČENO OBALO
                  NA ENI STRANI TER EVROPSKO SKUPNOSTJO IN NJENIMI DRŽAVAMI ČLANICAMI NA DRUGI
                  STRANI.</title>
               </p>
               <p>Predlog zakona je v obravnavo zboru predložila vlada. Predlog zakona je obravnaval
               Odbor za zunanjo politiko kot matično delovno telo, ki je zboru pisno poročal.
               Prijavljenih k razpravi ni. Ker matično delovno telo v okviru druge obravnave ni
               sprejelo nobenega amandmaja, prehajamo na odločanje o predlogu zakona. Glasujemo.
               Navzočih je 66 poslank in poslancev, vsi so bili za.</p>
               <p><stage>(Za je glasovalo 66.)</stage> <stage>(Proti nihče.)</stage></p>
               <p>S tem zaključujem to točko dnevnega reda.</p>
               <p>Prehajamo na <title>26. TOČKO DNEVNEGA REDA - NA OBRAVNAVO PREDLOGA ZAKONA O
                  RATIFIKACIJI SPORAZUMA MED VLADO REPUBLIKE SLOVENIJE IN VLADO REPUBLIKE BELORUSIJE
                  O MEDNARODNEM CESTNEM PREVOZU POTNIKOV IN BLAGA.</title>
               </p>
               <p>Predlog zakona je v obravnavo zboru predložila vlada. Predlog zakona je obravnaval
               Odbor za zunanjo politiko kot matično delovno telo, ki je zboru pisno poročal.
               Prijavljenih k razpravi ni. Ker matično delovno telo v okviru druge obravnave ni
               sprejelo nobenega amandmaja, prehajamo na odločanje o predlogu zakona. Glasujemo.
               Glasovalo je 66 poslank in poslancev, vsi so glasovali za.</p>
               <p><stage>(Za je glasovalo 66.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>27. TOČKO DNEVNEGA REDA - TO JE NA POTRDITEV POPRAVKA URADNEGA
                  PREČIŠČENEGA BESEDILA ZAKONA O DRŽAVNEM TOŽILSTVU.</title>
               </p>
               <p>Popravek uradnega prečiščenega besedila je pripravila Zakonodajno-pravna služba
               Državnega zbora in ga zbor potrdi brez razprave.</p>
               <p>Prehajamo na odločanje o naslednjem predlogu sklepa: "Potrdi se Popravek Uradnega
               prečiščenega besedila Zakona o državnem tožilstvu." Glasujemo. Glasovalo je 67
               poslank in poslancev, za je glasovalo 63, proti nihče.</p>
               <p><stage>(Za je glasovalo 63.)</stage> <stage>(Proti nihče.)</stage></p>
               <p>Ugotavljam, da je popravek uradnega prečiščenega besedila navedenega zakona Državni
               zbor potrdil.</p>
               <p>Zaključujem to točko dnevnega reda.</p>
               <p>Prehajamo na <title>28. TOČKO DNEVNEGA REDA - TO JE NA MANDATNO-VOLILNE ZADEVE.</title>
               </p>
               <p>Zbor bo v okviru te točke obravnaval: Predlog Sklepa o razrešitvi viceguvernerja in
               člana Sveta Banke Slovenije. Predlog Vlade Republike Slovenije za imenovanje
               predsednika in članov Nacionalnega sveta za kulturo, s predlogom sklepa; Predlog
               Sklepa o imenovanju štirih članic Državne revizijske komisije, Predlog Sklepa o
               sestavi in imenovanju predsednika, podpredsednika ter članov in namestnikov članov
               dveh preiskovalnih komisij Državnega zbora; Predlog Sklepa o spremembah Sklepa o
               imenovanju članov Sveta Fundacije za financiranje športnih organizacij v Republiki
               Sloveniji; Seznanitev z odstopoma dveh članov Nadzornega sveta RTV Slovenija; Predlog
               Sklepa o ugotovitvi prenehanja funkcije podpredsednika in imenovanju podpredsednice
               Ustavne komisije; Predlog Sklepa o ugotovitvi prenehanja funkcije člana in o
               izvolitvi člana Komisije za nadzor obveščevalnih in varnostnih služb; Predlog Sklepa
               o ugotovitvi prenehanja funkcije predsednika in imenovanju predsednice ter o
               razrešitvi podpredsednice in imenovanju podpredsednika Odbora za zunanjo politiko;
               Predlog Sklepa o razrešitvi in imenovanju podpredsednika Odbora za kulturo, šolstvo,
               šport in mladino. Prehajamo na razpravo in odločanje o posameznih predlogih.</p>
               <p>Prehajam na obravnavo <title>Predloga Sklepa o razrešitvi viceguvernerja in člana Sveta
                  Banke Slovenije.</title>
               </p>
               <p>Predlog sklep je v obravnavo Državnemu zboru predložila Mandatno-volilna
               komisija.</p>
               <p>Sledi predstavitev stališč poslanskih skupin.</p>
               <p>Besedo ima v imenu SDS gospod Jože Tanko.</p>
            </sp>
            <sp xml:id="SDZ5-Redna-09-2009-09-25.sp197">

               <speaker>JOŽE TANKO:</speaker>

               <p>Hvala lepa za besedo in vsem prav lep pozdrav.</p>
               <p>Lahko rečemo, da je po pol leta Nova Ljubljanska banka dobila direktorja. V času te
               hude gospodarske krize je bila dolgo časa brez operativnega vodstva, kajti bivši
               direktor, ki je bil politično nastavljen, je zaradi tega, ker je dodelil ali odredil
               tajkunske kredite oziroma revalorizacijo kreditov, pač bil prisiljen odstopiti. Bil
               pa je najbrž tudi žrtev velikih političnih bitk znotraj poslanskih skupin
               koalicije.</p>
               <p>Tudi predlog, ki ga imamo pred sabo, je do določene mere obremenjen s tajkunsko
               zgodbo, kajti kandidat oziroma direktor, ki ste ga postavili najbrž tudi po politični
               liniji na čelo Nove Ljubljanske banke, je deloval v svetu, je bil viceguverner in v
               Svetu Banke Slovenije in po funkciji je Narodna banka Slovenije kontrolor oziroma
               nadzornik poslovnih bank. Zanimivo je, da Narodna banka, ki je spremljala
               dodeljevanje tajkunskih kreditov, ni zaznala kakšnih posebnih zadev, nobenih
               oslabitev, in zdaj se človek, ki je bil eden izmed nadzornikov poslovnih bank in je
               sodeloval pri spremljanju podeljevanja kreditov tajkunom, imenovan za direktorja
               največje slovenske banke, ki je takšne kredite podeljevala.</p>
               <p>Druga stvar, ki pa tudi obremenjuje to imenovanje za direktorja Nove Ljubljanske
               banke, pa je to, da je poleg bivšega guvernerja tudi gospod Jašovič sodeloval pri
               odločitvah za nakup obveznic Lehman Brothers, ki je šla septembra letos v stečaj in
               je zagotovo v Banki Slovenije tudi če je priglasila terjatve v stečaju, pustila neko
               veliko luknjo. Nekaj deset milijonov evrov zagotovo. Šlo je za 38 milijonov evrov
               veliko naložbo v prvovrstne obveznice in investicijska banka Lehman Brothers je šla v
               stečaj in 20, 25 ali še več milijonov evrov tega denarja bo najbrž nepovratno
               izginilo. Skratka, rad bi opozoril na neko dvoličnost ravnanja koalicije pri
               določenih dejanjih, ki se dogajajo v slovenskem prostoru. Najprej se politično
               obračunava s tistimi, ki so v nekih drugih vlogah skozi naložbe sodelovali in
               odločali o vlaganju v vrednostne papirje in je tam prišlo do slabitev recimo nekega
               manjšega deleža portfelja, recimo kot je to pri NEK-u za 10%, tu pa zgubi naložba
               60%, 70%, 80% vrednosti, pa proti takšnimi osebam ni nobenega postopka, nobenega
               ugotavljanja odgovornosti. Celo več, osebe, ki so sodelovale pri tako zgrešenih
               naložbah in niso pravočasno reagirale, čeprav so najbrž zaznale, da se na finančnem
               trgu nekaj dogaja, na vse zadnje so to poklicni finančniki, so nagrajeni z novimi
               funkcijami, z novimi službami. Ta bivši viceguverner in član Sveta Banke Slovenije je
               dobil v upravljanje največjo slovensko banko, bivši guverner pa je postal minister v
               tej vladi. In jaz bi predlagal tudi koalicijskim poslancem, tudi vladni koaliciji, da
               ima do vseh, ki so se ukvarjali, po funkciji, s portfeljskimi naložbami, ima enake
               vatle in da tudi proti osebam, ki so dejansko povzročile izpad ali izgubo finančnih
               sredstev, uvede postopke. Najbrž bi bilo tudi modro, da jih na tako odgovorne
               funkcije ne bi imenovala. Žal se to dogaja, imate dvojna merila in žal to za
               Slovenijo ne more prinesti ničesar dobrega. Mi ne bomo sodelovali pri tem glasovanju
               oziroma glasovali bomo proti.</p>
            </sp>
            <sp xml:id="SDZ5-Redna-09-2009-09-25.sp198">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin. Prehajamo na odločanje o
               predlogu sklepa, s katerim se mag. Boža Jašoviča razreši dolžnosti vicaguvernerja in
               člana Sveta Banke Slovenije. Razrešitev velja z dnevom sprejetja tega sklepa.
               Glasujemo. Navzočih je 65 poslank in poslancev, za je glasovalo 45, proti 1.</p>
               <p><stage>(Za je glasovalo 45.)</stage> <stage>(Proti 1.)</stage></p>
               <p>Ugotavljam,da je zbor predlagani sklep sprejel.</p>
               <p>Prehajamo na obravnavo <title>Predloga Vlade Republike Slovenije za imenovanje
                  predsednika in članov Nacionalnega sveta za kulturo, s predlogom sklepa.</title> Predlog sklepa je v obravnavo zboru predložila Vlada. Besedo dajem
               predlagateljici Majdi Širci Ravnikar, ministrici za kulturo, za dopolnilno
               obrazložitev predloga sklepa.</p>
            </sp>
            <sp xml:id="SDZ5-Redna-09-2009-09-25.sp199">

               <speaker>MAJDA ŠIRCA RAVNIKAR:</speaker>

               <p>Hvala lepa. Spoštovani!</p>
               <p>Danes vem,da vsi čakate, da bi čim prej prišli v Maribor, kjer se praznuje
               častitljiva 90. letnica Slovenskega narodnega gledališča. Ampak ni samo to edini
               razlog, da bom kratka. Še en razlog je. Imenovanje Nacionalnega sveta za kulturo
               prinaša pomembna dobra in kredibilna imena. Moram vam samo toliko v pojasnilo
               povedati, da prejšnji nacionalni svet za kulturo, ki mu je potekel mandat že pred
               mesecem, mandat za najvišje civilno in moralno in kritiško telo na področju kulture,
               telo, ki spremlja, nadzoruje in tudi sooblikuje kulturno politiko s tem, je deloval v
               sestavi gospod Drago Jančar, Janez Pipan, Mitja Čander, Andrej Jemec, Liljana
               Stepančič, dr. Renata Selecelj in Miran Zupanič. Ker je bilo njihovo delo izjemno
               kvalitetno, odmevno, vi sami veste, tudi v Državnem zboru zelo aktivno, ko so dobili
               besedo, smo se odločili, da jim v številnih konzultacijah z njimi povprašamo, ali bi
               morebiti kdo od njih ohranil kontinuiteto in ostal. Sami smo jih povabili k
               nadaljnjemu delu. Z njihovo notranjo anketo ali poizvedovanjem so se odločili, da dva
               od njih nadaljujeta z delom in mislim, da je to koristno tudi z vidika dejstva, da je
               to delo dobro utirjeno in ima spoštljivo tradicijo. Izbor ostalih članov se je gibal
               nekako med pokrivanjem določenih področij, širino in kredibilnostjo in avtoriteto, ki
               jih imajo, več ali manj, tukaj ni dvoma, in tudi regionalno zastopanostjo, čeprav
               vemo, da pri tovrstnih vprašanjih je ta širina duha, ki jo nedvomno predlagani člani
               imajo, na prvem mestu.</p>
               <p>Prosila bi vas, da člane podprete. Sami so se v številnih pogovorih, tudi ob možnem
               drugačnem delu v prihodnosti, se pravi, še bolj javnem, še bolj nadzorstvenem,
               opredeljevali tudi z nami in zavezali k aktivnemu ne samo gledanju pod prste, ampak
               tudi spremljanju kulturne politike v širšem pomenu besede. Hvala lepa.</p>
            </sp>
            <sp xml:id="SDZ5-Redna-09-2009-09-25.sp200">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Predlog je obravnavala Mandatno-volilna komisija kot matično delovno telo. Besedo
               dajem predsedniku Dušanu Kumru za predstavitev poročila komisije.</p>
            </sp>
            <sp xml:id="SDZ5-Redna-09-2009-09-25.sp201">

               <speaker>DUŠAN KUMER:</speaker>

               <p>Hvala za besedo, gospod predsednik. Spoštovane kolegice in kolegi!</p>
               <p>Vlada Republike Slovenije je na podlagi drugega odstavka 16. člena Zakona o
               uresničevanju javnega interesa za kulturo posredovala Državnemu zboru sklep, s
               katerim je predlagala Državnemu zboru, da imenuje Nacionalni svet za kulturo v
               naslednji sestavi: Mirana Zupaniča za predsednika in za člane Mitja Čandra, Meto
               Hočevar, dr. Barbaro Jaki, Mirana Moharja, dr. Jožeta Vogrinca in Matjaža Zupančiča.
               K predlogu kandidatov je bila posredovana tudi obrazložitev in življenjepisi
               predlaganih kandidatov.</p>
               <p>Zakon o uresničevanju javnega interesa za kulturo v svojem 16. členu določa, da je
               Nacionalni svet za kulturo neodvisno telo, ki usmerja nacionalno strategijo za
               kulturo. Predsednika in 6 članov sveta imenuje Državni zbor na predlog Vlade izmed
               osebnosti, ki uživajo javni ugled, za obdobje 5 let in so lahko ponovno
               imenovani.</p>
               <p>Člani Mandatno-volilne komisije so v razpravi o predlogu Vlade za imenovanje
               predsednika in 6 članov Nacionalnega sveta za kulturo izrazili različna stališča.
               Člani iz vrst opozicijskih poslanskih skupin so predvsem poudarili, da sicer nimajo
               pripomb glede same strokovnosti predlaganih kandidatov, vendar je po njihovem mnenju
               predlagatelj pri sestavi v premajhni meri upošteval zastopanost kandidatov s področja
               celotne Slovenije, še zlasti ni sprejemljivo, da ni predstavnika iz Maribora, ki je
               evropska prestolnica kulture, ter da niso zastopane vse zvrsti umetniškega
               ustvarjanja; poudarili so predvsem glasbo in ljubiteljsko dejavnost. Člani iz vrst
               koalicijskih poslanskih skupin pa so v razpravi izrazili podporo predlogu Vlade, saj
               je pri sestavi potrebno upoštevati zakonsko določilo, da so predsedniki in člani
               Nacionalnega sveta za kulturo imenovani izmed osebnosti, ki uživajo javni ugled.
               Glede na številčnost Nacionalnega sveta, predsednik, šest članov, pa je težko oziroma
               nemogoče zadostiti krajevnim kriterijem. Mandatno-volilna komisija je na tej podlagi
               z večino opredeljenih glasov podprla predlog Vlada Republike Slovenije za imenovanje
               Nacionalnega sveta za kulturo.</p>
               <p>Mandatno-volilna komisija predlaga Državnemu zboru, da na podlagi 16. člena Zakona o
               uresničevanju javnega interesa za kulturo in 112. člena Poslovnika Državnega zbora
               sprejme sklep o imenovanju Nacionalnega sveta za kulturo. Hvala.</p>
            </sp>
            <sp xml:id="SDZ5-Redna-09-2009-09-25.sp202">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Sledi predstavitev stališč poslanskih skupin. Besedo ima mag. Borut Sajovic v imenu
               Poslanskega kluba Liberalne demokracije Slovenije. Prosim.</p>
            </sp>
            <sp xml:id="SDZ5-Redna-09-2009-09-25.sp203">

               <speaker>MAG. BORUT SAJOVIC:</speaker>

               <p>Hvala lepa, gospod predsednik, za besedo. Spoštovana ministrica!</p>
               <p>Mislim, da je bil v Državnem zboru na Mandatno-volilni komisiji sprejet in predlagan
               odločen predlog.</p>
               <p>Nacionalni svet za kulturo je namreč neodvisno telo, ki usmerja nacionalno strategijo
               za kulturo. Druga pomembna naloga, spremlja in ocenjuje vpliv kulturne politike na
               kulturni razvoj. Pomembno je tudi, da daje mnenje k nacionalnemu programu za kulturo
               in letnim poročilom.</p>
               <p>O njegovem izvajanju. Obravnava predloge zakona in drugih predpisov s področja
               kulture in seveda daje tudi predloge in pa pobude za urejanje posameznih vprašanj na
               področju kulture. Mislim, da so predlagatelji opravili korektno delo, da je nekaj
               tistih, ki imajo nove ideje, predvsem pa, da se na tem področju nadaljuje neko delo,
               ki je bilo že uspešno zaključeno. Največ pomislekov je bilo na to seveda, ali je
               regionalna zastopanost najbolj ustrezna ali ni. Jaz moram reči, da seveda vsi zaselki
               v Republiki Sloveniji svojega predstavnika in kandidata ne morejo imeti, da so pa
               izbrana imena, ki uživajo slovenski, evropski in pa mednarodni ugled in prepričan
               sem, da če jih cenijo v Avstraliji, New Yorku in pa še kje, da bodo znali videti in
               pa upoštevati tudi do Maribora in pa znotraj vseh slovenskih meja. Zato bodo seveda
               vsi, ki so predlagani, dobili popolno podporo Poslanskega kluba Liberalne demokracije
               Slovenije. Hvala lepa.</p>
            </sp>
            <sp xml:id="SDZ5-Redna-09-2009-09-25.sp204">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Jože Tanko v imenu Poslanske skupine Slovenske demokratske stranke.</p>
            </sp>
            <sp xml:id="SDZ5-Redna-09-2009-09-25.sp205">

               <speaker>JOŽE TANKO:</speaker>

               <p>Hvala lepa za besedo.</p>
               <p>Kot je bilo danes že nekajkrat povedano, gre za ključno krovno telo na področju
               kulture, ki ima zelo pomembne naloge, ki spremlja, nadzoruje in sooblikuje kulturno
               politiko v slovenskem prostoru. Mi ne dvomimo, da gre za ugledna imena, ki so
               predlagana. To lahko zagotovim, vendar imamo nekatere druge pomisleke. Rad bi povedal
               katere pomisleke ima naša poslanska skupina ob konkretnem predlogu.</p>
               <p>Eno od pomembnih področij, ki ni zastopano v Nacionalnem svetu za kulturo je
               ljubiteljska kultura. Predvsem na podeželju, pa tudi v mestih imamo veliko število
               kulturnih, umetniških društev in ta kultura pravzaprav že nekajkrat ni bila zastopana
               v Nacionalnem svetu za kulturo. To pomeni, da imajo tisti, ki niso zastopani najbrž
               tudi posledično težave pri; ker se to odreja s kulturno politiko, se odreja tudi
               kulturni proračun; dostopnosti do virov. Dostopnost do virov, do sredstev je najbrž s
               tem omejena. In ocenjujemo, da je velika skupina ljudi, ki je vključena v kulturne
               dejavnosti, predvsem zaradi tega, ker nimajo možnost, da sooblikujejo kulturno
               politiko, izključena iz ali pa iz zadostnih virov sredstev, s katerimi bi podprli
               njihov delovanje. Tu gre tudi za mnoga društva, ki so vezana na preteklost, na
               zgodovino, na etnografijo, ki zagotavljajo ohranitev kulturne dediščine in tako
               naprej. Ne gre samo za sodobna društva.</p>
               <p>Drugo, kar je, tudi ni nikogar iz glasbene umetnosti. To je, po našem mnenju,
               pomembna pomanjkljivost, navsezadnje se vrsto let tudi slovenska glasbena umetnost
               uspešno promovira tudi v evropskem prostoru in ocenjujemo, da ni predlog v temu
               smislu zadosten, da bi lahko ocenili, da je primeren.</p>
               <p>Prav tako se nam pa zdi neprimerno, da ni v Nacionalnem svetu za kulturo, ker
               sodeluje tudi kulturna politika, nikogar, ki bi zastopal, bom rekel, projekt evropske
               prestolnice kulture. To je evropski projekt in kljub temu, da je recimo Maribor kot
               krovni nosilec dobil ta projekt, ni nikogar iz tega projekta, iz tega sklopa
               vključenega v Nacionalni svet za kulturo, kar pomeni, da so ti projekti pravzaprav
               nekako izključeni iz kulturne politike, predvsem v tistem prvobitnem zastopanju.
               Lahko to nekdo spremlja in se odloča v njihovem imenu, vendar na tistem pravem mestu,
               to pa je Nacionalni svet za kulturo, ti ljudje svojega mnenja ne morejo uveljaviti
               niti izraziti. In najbrž je to ena večjih pomanjkljivosti tega projekta.</p>
               <p>Pa še nekaj je tu zelo očitno. Zelo je favorizirana Akademija za gledališče, radio,
               film in televizij - AGRFT. Praktično polovico sestave Nacionalnega sveta prihaja iz
               te sfere, iz tega kroga in jaz upam, da bo, ker je tako močno zastopana ta sfera,
               končno stekla vsaj ta filmska produkcija. Da bomo dobili letos tistih dvajset
               obljubljenih filmov, da bo tudi naslednje leto dvajset obljubljenih filmov. Zdaj,
               očitno je tudi v Nacionalnemu svetu za kulturo temu projektu in temu cilju, ki si ga
               je zadala ministrica, zadostna podpora. Najbrž ne bo problem najti odsev za filmsko
               produkcijo tudi v vsakokratnih proračunih Slovenije, kljub temu da se soočamo z
               globoko krizo in težko situacijo. Hvala lepa.</p>
            </sp>
            <sp xml:id="SDZ5-Redna-09-2009-09-25.sp206">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin. Sledi razprava poslank in
               poslancev o predlogu sklepa. Besedo ima Jožef Jerovšek.</p>
               <p>Prosim.</p>
            </sp>
            <sp xml:id="SDZ5-Redna-09-2009-09-25.sp207">

               <speaker>JOŽEF JEROVŠEK:</speaker>

               <p>Hvala lepa. Spoštovani!</p>
               <p>Pred nami je imenovanje Nacionalnega sveta za kulturo. In to z enim glasovanjem,
               paketnim. Tukaj ne vem, ali smo v preteklosti tudi tako ravnali, potem je normalno,
               da lahko nadaljujemo. Vendar pa se ravno zaradi tega tudi želim izjasniti v tem,
               kajti nekatera imena tukaj znotraj so izrazito dobra, po mojem mnenju, in sem
               pravzaprav na nek način presenečen ob nestrpnosti ministrice za kulturo v zadnjem
               času, tako da upam, da je...</p>
            </sp>
            <sp xml:id="SDZ5-Redna-09-2009-09-25.sp208">

               <speaker>PREDSEDNIK DR. PAVEL GANTAR:</speaker>

               <p>Prosim, gospod Jerovšek, prosim, brez osebnih kvalifikacij!</p>
            </sp>
            <sp xml:id="SDZ5-Redna-09-2009-09-25.sp209">

               <speaker>JOŽEF JEROVŠEK:</speaker>

               <p>Ja, saj to se lahko. Zdaj moram reči, da nekatera od teh...</p>
            </sp>
            <sp xml:id="SDZ5-Redna-09-2009-09-25.sp210">

               <speaker>PREDSEDNIK DR. PAVEL GANTAR:</speaker>

               <p>...diskvalifikacij, se opravičujem zboru.</p>
            </sp>
            <sp xml:id="SDZ5-Redna-09-2009-09-25.sp211">

               <speaker>JOŽEF JEROVŠEK:</speaker>

               <p>Ne. Sem samo govoril o nestrpnosti. Mislim, da ni diskvalifikacija, če je resnica.
               Gospod predsednik, sicer me pa ovirate. Že eno minuto ste mi vzeli.</p>
               <p>Poglejte, moram reči, da se je Miran Zupanič, ki je predlagan za predsednika, po
               mojem, dejansko proslavil kot režiser, in tudi s svojim pogumom, da je v tem
               slovenskem prostoru, ki je tako retrogradno orientiral, posnel film "Otroci s
               Petrička". S tem je tudi izrazil svoj jasen odnos do vrednot, do zločina, ki je v
               Sloveniji pravzaprav na nek način, ti zločini ali pa ti grehi, do katerih se je
               opredelil s tem svojim filmom, so v slovenskem javnem prostoru dostikrat glorificiram
               kot upravičeni. Seveda pa je pri tej zadevi, ko bomo glasovali v sklopu, na nek način
               dobro, da je zaščiten, ker sem prepričan, da bi se drugače nekateri od tukaj
               opredelili zoper takšnega kandidata, ker imamo izkušnjo ob glasovanju in razpravah o
               Evropski resoluciji o evropski zavesti in totalitarizmu. Prav tako moram reči da je,
               pa grem še nazaj, kajti nekoč je javno protestiral gospod Janez Stanovnik zaradi
               predvajanja njegovega filma na televiziji in verjetno so nekateri pod vplivom. Moram
               reči tudi, da Mitja Čander je tukaj eden odličnih intelektualcev srednje generacije.
               Ne samo, da je urednik Beletrine, esejist in izjemno dober mislec in retorik, ki se
               zelo načelno opredeljuje, v zadnjem času, moram reči, da je na nek način sotrpin,
               kajti tudi njemu je Dejan Košir zavrnil objavo pisma in demantija, kot ga je tudi
               meni. Skoraj z enakimi argumenti, sem prebral v časopisu, sicer v drugem časopisu,
               ker mu tam ni hotel o zadevi Jani Virk objaviti delo kritičnega zapisa.</p>
               <p>O tej sestavi bom ostal neopredeljen, zaradi tega, ker tudi mene zelo moti, da na tem
               spisku ni nikogar praktično delujočega na področju kulture, ki bi bil izven
               Ljubljane. Še posebej to moti v tem slučaju s strani tega, da ni tu nobenega
               kulturnega ustvarjalca iz Maribora oziroma iz Štajerske povezanega s projektom
               evropske prestolnice kulture. S tem se kaže, da je pravzaprav nezaželeno dete ta
               evropska prestolnica kulture locirana v Mariboru ...</p>
            </sp>
            <sp xml:id="SDZ5-Redna-09-2009-09-25.sp212">

               <speaker>PREDSEDNIK DR. PAVEL GANTAR:</speaker>

               <p>Prosim mir v dvorani!</p>
            </sp>
            <sp xml:id="SDZ5-Redna-09-2009-09-25.sp213">

               <speaker>JOŽEF JEROVŠEK:</speaker>

               <p>Drug razloga, da se ne bom opredeljeval pa je tudi, da se je eden od kandidatov ravno
               o teh razpravah o Resoluciji o evropski zavesti in totalitarizmu, moram reči, zelo
               negativno izražal o takšni resoluciji, zelo relativiziral, na nek način, bil je
               nestrpen do tistih, ki so izrazili potrebo, da se taka resolucija v Sloveniji
               sprejme. Torej ta ...<stage>/Izklopljen mikrofon./</stage>...</p>
            </sp>
            <sp xml:id="SDZ5-Redna-09-2009-09-25.sp214">

               <speaker>PREDSEDNIK DR. PAVEL GANTAR:</speaker>

               <p>Hvala lepa gospod Jerovšek. Končali smo.</p>
               <p>Končali smo s predstavitvijo stališč poslank in poslancev. Zaključujem razpravo.
               Proceduralno gospod Tanko. Vi gospod Pukšič? Ne morete, se niste prijavil. Niste se
               prijavil. Bil je čas za prijavo, niste se prijavil. <stage>/Glas iz dvorane./</stage>.. Ja, bila sta
               prijavljena dva, eden se je odjavil, gospod Jerovšek je ostal in je tudi razpravljal
               5 minut in 15 sekund. Mir v dvorani.</p>
               <p>Proceduralno, gospod Tanko.</p>
            </sp>
            <sp xml:id="SDZ5-Redna-09-2009-09-25.sp215">

               <speaker>JOŽE TANKO:</speaker>

               <p>Hvala lepa za besedo, spoštovani predsednik. Predlagam, da na tak način, kot ste to
               naredili v primeru kolega Jerovška, ne posegate v razpravo naših poslancev in jim
               potem onemogočate razpravo. Ničesar, kar je kolega Jerovšek povedal v svoji
               diskusiji, ni bilo takega, da bi si lahko zaslužil ustno intervencijo predsedujočega
               oziroma vas, ki to sejo danes vodite. Ugotavljam, da se razen ob dveh
               razpravah...</p>
            </sp>
            <sp xml:id="SDZ5-Redna-09-2009-09-25.sp216">

               <speaker>PREDSEDNIK DR. PAVEL GANTAR:</speaker>

               <p>Mir v dvorani, prosim. Kolega Juri prosim, če se usedete. Prosim, gospod Tanko.</p>
            </sp>
            <sp xml:id="SDZ5-Redna-09-2009-09-25.sp217">

               <speaker>JOŽE TANKO:</speaker>

               <p>Razen, da je samo nekaj poslancev v naši poslanski skupini takih, proti katerim ne
               intervenirate. Pravzaprav pri vsakem, ki se oglasi k besedi, intervenirate, prekinete
               razpravo in nekako zmotite, nagovorite. Menim, da to ni korektno. Bodite enakopravni
               do vseh, pustite, da ljudjem povedo tisto, kar mislijo, za besedami najbrž tudi
               stojijo in na tak način, kot se to dogaja v zadnjem času pravzaprav uničujete tudi
               delo poslancev in razprave poslancev in tudi nivo razprav. Vam predlagam, da ste do
               tega, do razprav poslancev, predvsem v naši poslanski skupini, bolj strpni. Taki ste
               najbrž, če bi bral tisti vaš prvi intervju v Magu. Hvala lepa.</p>
            </sp>
            <sp xml:id="SDZ5-Redna-09-2009-09-25.sp218">

               <speaker>PREDSEDNIK DR. PAVEL GANTAR:</speaker>

               <p>Zadnjih besed nisem razumel, ker so bile potihem izrečene, tako da ne vem, kaj je
               bilo rečeno. Dejansko poskušam biti nepristranski do vseh, ki po mojem mnenju kršijo
               Poslovnik. V zvezi s polemikami bi rad povedal eno samo stvar. Bodite ostri, kot se
               le da, in še več, vendar, če se le da, ne pojdite na ljudi z osebnimi
               kvalifikacijami. To poskušam preprečiti, ne vedno uspešno. Pri tem poskušam biti enak
               do vseh, s katere koli strani. Tako odločno zavračam to, da zaviram diskusijo v
               parlamentu, in mislim, da je je dovolj, ne bom rekel, da je je več kot dovolj, lahko
               bi bilo še več, če bi bila bolj kvalitetna, vendar moram zavrniti vaša stališča.</p>
               <p>Prehajamo na odločanje o predlogu sklepa. Gospod Frangež, proceduralno. Po vrsti.
               Prehajamo na odločanje o predlogu sklepa, s katerim se za dobo petih let za
               predsednika Nacionalnega sveta za kulturo imenuje Miran Zupanič, za člane pa Mitja
               Čander, Meta Hočevar, dr. Barbara Jaki, Miran Mohar, dr. Jože Vogrinec in Matjaž
               Zupančič. Sklep začne veljati z dnem, ko ga sprejme Državni zbor. Obrazložitev glasu
               v lastnem imenu. Želi kdo v imenu poslanskih skupin? Ja, v imenu Poslanske skupine
               Zares Cvetka Zalokar Oražem.</p>
            </sp>
            <sp xml:id="SDZ5-Redna-09-2009-09-25.sp219">

               <speaker>CVETKA ZALOKAR ORAŽEM:</speaker>

               <p>Hvala lepa za besedo.</p>
               <p>V Poslanski skupini Zares bomo predlog članov Nacionalnega sveta za kulturo podprli.
               Menimo, da je predlog dober, kvaliteten, ne nazadnje smo danes slišali celo od
               nekaterih, ki so imeli v preteklih dneh marsikaj kritičnih besed in pomislekov, tudi
               pohvalo v zvezi z vsaj dvema članoma. No, nam se zdi, da so vsi člani primerni,
               predvsem pa želim reči, da je Nacionalni svet za kulturo nacionalni svet - to, kar
               nosi že v svojem nazivu - in ne skupek regionalnih kulturnikov, ki naj bi urejali
               predvsem finančne zadeve. Tako je bilo danes marsikaj že rečenega. Ne gre za finance,
               pač pa gre za to, da ta nacionalni svet na nek način spremlja, kako Slovenija izvaja
               in kakšno ima kulturno politiko.</p>
               <p>In tukaj mislim, da potrebujemo široke, razgledane ljudi. Ljudi, ki se lahko dvignejo
               nad regionalne in tudi nad, bi rekla, interese samo posameznih vej umetnosti ali
               kulture. Nemogoče je v sedemčlanski Nacionalni svet za kulturo imenovati predstavnike
               vseh številnih vej s področja umetnosti in kulture. Nemogoče je.</p>
               <p>In mislim, da je nekorektno, da bi se pri odločanju osredotočili na to vprašanje, pač
               pa predvsem na širino teh ljudi in na njihovo razgledanost. Pri tem menim, da so
               predlogi dobri, da so uravnoteženi, da so to ljudje, ki jim lahko zaupamo, da bodo v
               resnici bedeli nad tem, kakšno kulturno politiko bomo v Sloveniji vodili vsi,
               predvsem pa tudi politiki in nam tudi tukaj postavljali ogledalo.</p>
               <p>In ne nazadnje menim, da je popolnoma neprimerno neko regionalno zastopanost
               ocenjevati po stalnih bivališčih. Ti ljudje prihajajo iz zelo različnih koncev,
               njihovo poreklo izvira z vseh strani in mislim, da je to dober predlog, po poreklu so
               nekateri tudi iz Maribora, s Ptuja, iz Novega mesta, s Primorske... Skratka, menim,
               da je predlog dober, vse ostalo pa je zgolj iskanje dlake v jajcu.</p>
            </sp>
            <sp xml:id="SDZ5-Redna-09-2009-09-25.sp220">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v lastnem imenu, Matevž Frangež, prosim.</p>
            </sp>
            <sp xml:id="SDZ5-Redna-09-2009-09-25.sp221">

               <speaker>MATEVŽ FRANGEŽ:</speaker>

               <p>Spoštovani gospod predsednik! Najlepša hvala za besedo. Iz korektnosti do predloga
               moram povedati, da je Mitja Čander, ki ga vsaj osebno poznam, doma iz Hoč pri
               Mariboru, res pa je, da že zelo dolgo živi in dela v Ljubljani. Ker je Maribor leta
               2012 evropska prestolnica kulture, skupaj s partnerskimi mesti in v tem črpa ne le
               svojo razvojno perspektivo, pač pa tudi svojo samozavest. Kljub temu, da spoštuje,
               vse, ki so predlagani, bom glasoval proti. Ne toliko zaradi tega konkretnega predloga
               kot zato, ker si želim, da bi tudi sicer pri kadrovskih odločitvah, tudi te
               koalicije, v večji meri in več pozornosti namenili regionalni dimenziji naših
               kadrovskih odločitev.</p>
               <p>V Mariboru imamo mnoge uglede ustvarjalce in kulturnike in predvsem obrazložitev tega
               predloga utegne biti za Maribor žaljiva. V tem pogledu ne morem drugače kot glasovati
               "proti".</p>
            </sp>
            <sp xml:id="SDZ5-Redna-09-2009-09-25.sp222">

               <speaker>PREDSEDNIK DR. PAVEL GANTAR:</speaker>

               <p>Hval lepa. Obrazložitev glasu Franc Pukšič. Prosim.</p>
            </sp>
            <sp xml:id="SDZ5-Redna-09-2009-09-25.sp223">

               <speaker>FRANC PUKŠIČ:</speaker>

               <p>Hvala lepa. Kolegice in kolegi, gospod predsednik! Mislim, da je tudi komisija, ki se
               je v Bruslju odločala in Mariboru, s partnerskimi mesti, med njimi tudi Ptuju,
               dodelila mesto evropske prestolnice kulture leta 2012, verjetno naredila veliko
               gromozansko napako, da se je za Maribor in ta partnerska mesta odločila, ker, tako
               kot je bilo danes rečeno, da visoko razgledani ljudje prihajajo samo iz Ljubljane in
               iz centra. Seveda, to je ta koalicija pokazala, da visoko razgledani ljudje, sposobni
               voditi državo itd., prihajajo samo iz centra, ampak sedaj vse skupaj "crkuje", tudi
               center, tako da ne vem, kako dolgo še bo to takole.</p>
               <p>Dobiti mesto v Bruslju oziroma odločitev, da postane neko mesto - s partnerstvi -
               evropska prestolnica kulture Evrope, mislim da - popravite me, ampak do sedaj še
               Slovenija tega ni imela, kolikor vem, mislim, da je bil dve leti nazaj Gradec - je v
               nebo vpijajoči greh, da si dovoli slovenska vlada predlagati takšno sestavo, da ni
               nekoga iz ene izmed vodilnih institucij kulture iz Maribora. To je sramotno in
               poniževalno.</p>
               <p>Kar se pa koalicijskih poslancev tiče, pa samo toliko. Prav bi bilo, da bi to
               izborili znotraj lastne koalicije, če ne, pa bi pač povedali, da se v takšnih
               strankah enostavno ne da delati in če nekdo nekaj dela proti tistemu, ki te je
               izvolil, potem seveda moraš to jasno in glasno povedati in potegniti korake.</p>
               <p>Jaz ne bom glasoval proti, ker so ljudje spoštovanja vredni, ki so predlagani. Bom se
               vzdržal, ampak je sramotno...<stage>/Izklopljen mikrofon./</stage>...</p>
            </sp>
            <sp xml:id="SDZ5-Redna-09-2009-09-25.sp224">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu? Ne. Prosim za prijavo. Tako vas bom vsaj imel na
               ekranu. Besedo ima mag. Andreja Rihter. Obrazložitev glasu v lastnem imenu.</p>
            </sp>
            <sp xml:id="SDZ5-Redna-09-2009-09-25.sp225">

               <speaker>MAG. ANDREJA RIHTER:</speaker>

               <p>Hvala lepa. Nisem imela namena se oglašati, ampak mogoče dragi moji kolegi nasproti,
               kaj če bi si pogledali ali pa ...</p>
            </sp>
            <sp xml:id="SDZ5-Redna-09-2009-09-25.sp226">

               <speaker>PREDSEDNIK DR. PAVEL GANTAR:</speaker>

               <p>Draga kolegica, ravno na to sem vas želel opozoriti, ste novi, ne več tako novi v
               parlamentu. Obrazložitev glasu ni polemike s sosednjimi. Ne morejo več odgovarjati.
               Vse, kar se je zgodilo v zvezi s tem, se je zgodilo. Prosim.</p>
            </sp>
            <sp xml:id="SDZ5-Redna-09-2009-09-25.sp227">

               <speaker>MAG. ANDREJA RIHTER:</speaker>

               <p>Hvala lepa. Bom se vzdržala. Dobro bi bilo, če si pogledamo zakon, ki v javnem
               interesu - ki zelo jasno govori, kaj so kriteriji za izbor posameznika člana
               nacionalnega sveta za kulturo. Verjetno tega ne poznamo ali pa se tudi ne spomnimo -
               takrat, ko smo sprejemali. Gre za drugo imenovanje Nacionalnega sveta za kulturo, za
               drugi nabor posameznikov in kriterij regije ali kako drugi ni nikjer zapisan. Čudim
               se, da ne pogledate nenazadnje ljudi. Področje kulture in ustvarjalnosti vedno seže
               čez vse interese. Jaz sem prepričana, če bi pogledali malce bolje po rezultatih dela
               posameznikov, bi videli, da sega od severa, vzhoda, juga in zahoda ustvarjalnih vseh
               posameznikov. Dobro bi bilo, ko tolikokrat govorimo o kulturi in vsi vse vemo, da bi
               se včasih mogoče vzdržali in šli na to, kaj so ljudje ustvarjali in kaj je namen
               Nacionalnega sveta za kulturo. To je drugo imenovanje in mogoče sem lahko malce
               groba: Miran Zupanič je ustvarjalec, resnično, svetovnega kova in on je znal držati
               Nacionalni svet za kulturo v času, ko je predsednik odstopal in ko je zdržal in imel
               hrbtenico, da je opozarjal politiko na vzdržnost, profesionalnost in vse pravilnosti,
               ki so se v kulturi dogajale. In njegovo delo je segalo izrecno še posebej v Maribor
               in takrat, ne nazadnje, tudi v opozarjanje za argumente za evropsko prestolnico
               kulture.</p>
               <p>Tako, dragi kolegi, mogoče včasih resnično malo več pozornosti. Sem že nehala.</p>
               <p>Hvala lepa.</p>
            </sp>
            <sp xml:id="SDZ5-Redna-09-2009-09-25.sp228">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Jaz razumem, da boste glasovali za - a ne?</p>
               <p>Obrazložitev glasu Vito Rožej, brez polemik.</p>
            </sp>
            <sp xml:id="SDZ5-Redna-09-2009-09-25.sp229">

               <speaker>VITO ROŽEJ:</speaker>

               <p>Spoštovani predsednik, glede na moje dosedanje razprava, bi sami lahko vedeli, da je
               pri meni takšno opozorilo nepotrebno, ampak ga vseeno jemljem dobrohotno na
               znanje.</p>
               <p>Jaz bom ta sklep podprl...</p>
            </sp>
            <sp xml:id="SDZ5-Redna-09-2009-09-25.sp230">

               <speaker>PREDSEDNIK DR. PAVEL GANTAR:</speaker>

               <p>Mir v dvorani.</p>
            </sp>
            <sp xml:id="SDZ5-Redna-09-2009-09-25.sp231">

               <speaker>VITO ROŽEJ:</speaker>

               <p>...to pa zato, ker v tem nacionalnem svetu sedita dva Mariborčana, en Ptujčan, ena
               Novomeščanka, ena Ljubljančanka in še dva Ljubljančana zraven. Tudi meni je žal, da
               ni nikogar iz Kopra, niti ni iz Kranja, Celja, iz Slovenj Gradca, niti ni nikogar iz
               Osilnice, Kobilja, Jezerskega in Loškega Potoka. Ampak, sklepam, da je temu tako, ker
               so...</p>
            </sp>
            <sp xml:id="SDZ5-Redna-09-2009-09-25.sp232">

               <speaker>PREDSEDNIK DR. PAVEL GANTAR:</speaker>

               <p>Prosim, mir v dvorani!</p>
            </sp>
            <sp xml:id="SDZ5-Redna-09-2009-09-25.sp233">

               <speaker>VITO ROŽEJ:</speaker>

               <p>...kakšne občine večje, tudi več dajejo za vse stvari, ki jih njihovi občani
               potrebujejo, tudi za kulturo. Kulturne institucije so doma v večjih mestih, pač, kot
               že prej omenjeno, v Osilnici nimamo Slovenskega nacionalnega gledališča, baleta in
               niti ni kulturne institucije, ki bi se lahko pohvalila s častitljivo 90-letno
               zgodovino, kot se lahko Mariborsko gledališče. Je pač tako, da urbana središča pač
               najbrž lahko nudijo svojim prebivalcem kaj več kot pa občine, ki ne ustrezajo
               zakonskim pogojem. Zato je seveda sestava sveta takšna.</p>
               <p>Kar se same strokovnosti tiče, je že predgovornica vse obrazložila.</p>
               <p>Jaz bom tak nacionalni svet podprl in mu želim čim uspešnejše delo.</p>
               <p>Hvala.</p>
            </sp>
            <sp xml:id="SDZ5-Redna-09-2009-09-25.sp234">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Obrazložitev glasu Jožef Jerovšek.</p>
               <p>Prosim. Obrazložitev glasu!</p>
            </sp>
            <sp xml:id="SDZ5-Redna-09-2009-09-25.sp235">

               <speaker>JOŽEF JEROVŠEK:</speaker>

               <p>Prej sem napovedal, da se bom vzdržal pri glasovanju. Vendar sem tudi povedal, da se
               bojim, da se bo vsaj zaradi dveh imen, pa tudi nekatera druga so dobra, ta koalicija
               zaradi svojih dogmatskih interesov in ideoloških interesov obrnila proti, predvsem
               proti predsedniku. Kajti vem, da je film Otroci iz Petrička povzročil silen nemir in
               silne proteste, javno izražene, da se to ne bi smelo predvajati. Iz ene od
               obrazložitev pa sem tudi zaznal, da je tisti dogmatski interes močnejši. In ker se
               bojim, da bi tako pozitivni ljudje, ki so se tako pokončno znali opredeliti v tem
               ideološko nastrojenem prostoru, propadli, in ker bi bil vsak naslednji predlog te
               koalicije še slabši, sem spremenil odločitev in bom to podprl, predvsem zaradi
               pozitivnih in pokončnih ljudi v tem Nacionalnem svetu za kulturo. Hvala.</p>
            </sp>
            <sp xml:id="SDZ5-Redna-09-2009-09-25.sp236">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Prehajamo na glasovanje. Glasujemo. Navzočih je 61 poslank in poslancev, za je
               glasovalo 44, proti 1.</p>
               <p><stage>(Za je glasovalo 44.)</stage> <stage>(Proti 1.)</stage></p>
               <p>Ugotavljam, da je Državni zbor predlagani sklep sprejel.</p>
               <p>Prehajamo na obravnavo <title>Predloga sklepa o imenovanju štirih članic Državne
                  revizijske komisije.</title> Predlog sklepa je v obravnavo zboru predložila
               Mandatno-volilna komisija. Sledi predstavitev stališč poslanskih skupin. Besedo ima
               mag. Borut Sajovic, v imenu Poslanskega kluba Liberalne demokracije Slovenije. <stage>(Ne
               želi.)</stage> Jože Tanko v imenu Poslanske skupine SDS.</p>
            </sp>
            <sp xml:id="SDZ5-Redna-09-2009-09-25.sp237">

               <speaker>JOŽE TANKO:</speaker>

               <p>Hvala lepa za besedo. <stage>/Nemir v dvorani./</stage></p>
            </sp>
            <sp xml:id="SDZ5-Redna-09-2009-09-25.sp238">

               <speaker>PREDSEDNIK DR. PAVEL GANTAR:</speaker>

               <p>Prosim, mir v dvorani! Zbranost!</p>
            </sp>
            <sp xml:id="SDZ5-Redna-09-2009-09-25.sp239">

               <speaker>JOŽE TANKO:</speaker>

               <p>Je že mir v dvorani ali še ne?</p>
            </sp>
            <sp xml:id="SDZ5-Redna-09-2009-09-25.sp240">

               <speaker>PREDSEDNIK DR. PAVEL GANTAR:</speaker>

               <p>Prosim, gospod Tanko. Zaenkrat bi se na žalost lahko zgledovali samo po obiskovalcih
               na balkonu. Prosim, mir v dvorani!</p>
            </sp>
            <sp xml:id="SDZ5-Redna-09-2009-09-25.sp241">

               <speaker>JOŽE TANKO:</speaker>

               <p>Gospod predsednik, vseeno bom začel, čeprav še ni miru.</p>
               <p>Pred seboj imamo nepopoln predlog imenovanja članov državne revizijske komisije. Žal
               je edina kandidatka za predsednico Državne revizijske komisije iz nepojasnjenih
               razlogov odstopila, brez pojasnila, ni rečeno, ali je bilo to iz osebnih razlogov ali
               kakršnih drugih. Gre pa za imenovanje članov zelo pomembne institucije, zelo
               pomembnega organa, ki deluje v pritožbenih postopkih. In glede na to, da gre v mnogih
               primerih pravzaprav tudi za politično delovanje tistih, ki so v pritožbenem postopku,
               je najbrž odstop edine kandidatke povezan predvsem s tem, ker se pričakujejo
               politični pritiski na tiste, ki bodo odločali o pritožbah na javnih razpisih.</p>
               <p>Tukaj najbrž ni odveč, da povemo, da je ustanovljenih nekaj preiskovalnih komisij, ki
               bodo preiskovale sume korupcije, tudi sume korupcije v nekaterih razpisih. Najbrž se
               bodo odpirale še nekatere druge stvari, ki bodo povezane z razpisi, ki se bodo še
               zgodili. In glede na to, da imajo nekateri člani te koalicije, tudi funkcionarji te
               koalicije, deleže v gospodarskih družbah, ki sodelujejo na teh razpisih, istočasno pa
               ti funkcionarji so krovni v Vladi in še kje, kjer te razpise izvajajo, je najbrž
               izjemno pomembno, kdo bo na čelu tega pritožbenega oziroma revizijskega organa.</p>
               <p>Najbrž so utemeljena tudi razmišljanja, da gre v temu primeru tudi za iskanje
               najprimernejše osebe, ki bo na čelu te institucije, kajti to bo morala biti oseba,
               podobno kot je v primeru, recimo, tudi protikorupcijske komisije, ki se bo ukvarjala
               predvsem s tistimi, ki bodo kakšne stvari prijavili, ne pa s tistimi, ki so dejansko
               kakšne stvari povzročili.</p>
               <p>Sicer pa s to sestavo članstva Državne revizijske komisije nimamo problema, problem
               pa je v tem, da je komisija obglavljena in zelo velika verjetnost je, da se bo na
               politični osnovi, tako kot v primerih, recimo i,menovanja NLB-ja, odločalo nekje v
               ozadju koalicijskih dogovorov. Hvala lepa.</p>
            </sp>
            <sp xml:id="SDZ5-Redna-09-2009-09-25.sp242">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Končali smo predstavitvev stališč poslanskih skupin. Prehajamo na
               odločanje o predlogu sklepa, s katerim se v Državno revizijsko komisijo za dobo pet
               let imenujejo članice mag. Maja Bilbija, Sonja Drozdek Šinko, mag. Nataša Jeršič in
               Vida Kostanjevec. Funkcijo začnejo uresničevati 24.12.2009. Glasujemo. Navzočih je 60
               poslank in poslancev, za je glasovalo 58, proti nihče.</p>
               <p><stage>(Za je glasovalo 58.)</stage> <stage>(Proti nihče.)</stage></p>
               <p>Ugotavljam, da je zbor predlagani zbor sprejel.</p>
               <p>Prehajamo na obravnavo <title>Predloga sklepa o sestavi in imenovanju predsednika,
                  podpredsednika ter članov in namestnikov članov Preiskovalne komisije Državnega
                  zbora za ugotovitev politične odgovornosti nosilcev javnih funkcij, ki so
                  sodelovali pri pripravi in izvedbi gradbenih investicij javnega pomena na področju
                  izgradnje avtocest in objektov gospodarske javne infrastrukture, financiranih s
                  sredstvi državnega proračuna, zaradi suma, da so bili postopki in posli medsebojno
                  politično dogovorjeni, vodeni netransparentno in negospodarno, ter zaradi suma
                  prisotnosti klientelizma, korupcije in medsebojnih povezav med različnimi
                  aktivnostmi, ki so vključeni v pripravo, javna naročila in izvedbo gradbenih
                  poslov, ter postopkih lastninskih preoblikovanj in menedžerskih odkupov gradbenih
                  podjetij ter v tej zvezi še posebej za ugotovitev suma o politični odgovornosti
                  nosilcev javnih funkcij in njihovi vlogi pri tem. Predlog sklepa je v obravnavo
                  Državnemu zboru predložila Mandatno-volilna komisija.</title> Predstavitev stališč
               poslanskih skupin. Ne bo predstavitve. Sledi razprava poslank in poslancev. Besedo
               ima Melita Župevc. Želi razpravljati?</p>
            </sp>
            <sp xml:id="SDZ5-Redna-09-2009-09-25.sp243">

               <speaker>MELITA ŽUPEVC:</speaker>

               <p>Bom pa res na kratko, čeprav so se ostali odpovedali, da bodo predstavili stališča v
               imenu poslanskih skupin, čeprav gre pravzaprav za....</p>
            </sp>
            <sp xml:id="SDZ5-Redna-09-2009-09-25.sp244">

               <speaker>PREDSEDNIK DR. PAVEL GANTAR:</speaker>

               <p>V imate v lastnem imenu, svojem imenu.</p>
            </sp>
            <sp xml:id="SDZ5-Redna-09-2009-09-25.sp245">

               <speaker>MELITA ŽUPEVC:</speaker>

               <p>Ja, seveda, saj sem prijavljena. Čeprav so se ostali odpovedali, pa se mi zdi
               pomembno, čeprav gre za formalnost, ko bomo potrdili predsednika in podpredsednika
               preiskovalne komisije, v bistvu bi lahko to, kar bom povedala sedaj, povedala tudi
               pri naslednji točki.</p>
               <p>Zdi se mi prav, da opozorimo, da gre za veliko ekstenzivnost ustanavljanja
               preiskovalnih komisij. Že četrto bomo dobili v tem mandatu, opozicijsko. Mislim, da
               je prav, da opozorimo, da preiskovalne komisije v Državnem zboru izgubljajo na
               pomenu. Obstajajo neka točno določena pisana pravila, ki govorijo o tem, zakaj se
               preiskovalne komisije lahko in zakaj se ustanavljajo. Dobili bomo torej preiskovalno
               komisijo za preiskavo Golobiča, pa za preiskavo Jankovića in tole, ki jo imamo pred
               nami, tako imenovano avtocestno preiskovalno komisijo in preiskovalno komisijo za
               štetje izbrisanih. Prav je, da vemo, koliko preiskovalnih komisij ustanavljamo v tem
               mandatu oziroma koliko jih ustanavlja opozicija. Seveda je mogoče zbrati 30 podpisov,
               vložiti zahtevo za preiskovalno komisijo. Do konca mandata jih bomo verjetno imeli še
               kar nekaj. Ne bi želela polemizirati. Torej, gre za formalnost. Ampak ekstenzivnost
               ustanavljanja in potrjevanja preiskovalnih komisij v Državnem zboru kaže, da gre za
               zlorabo tega pomembnega instituta parlamentarne demokracije. Hvala lepa.</p>
            </sp>
            <sp xml:id="SDZ5-Redna-09-2009-09-25.sp246">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Jožef Jerovšek.</p>
            </sp>
            <sp xml:id="SDZ5-Redna-09-2009-09-25.sp247">

               <speaker>JOŽEF JEROVŠEK:</speaker>

               <p>Hvala lepa. Tudi sam sem se mislil najprej odpovedati, ampak ker je predhodnica
               govorila tako negativno o preiskovalnih komisijah, o ekstenzivnosti, o zlorabi
               instituta, moram reči, da ta stalni poskus razvrednotiti inštitut preiskovalnih
               komisij, izvira iz tega, da je na nek način znotraj strank, ki tako govorijo, kosmata
               vest. Na vsak način skušajo z vsemi sredstvi preprečiti tisto, kar lahko v danih
               zadevah za preprečevanje korupcije, za preprečevanje malverzacij, za to da bi bila
               Slovenija malo bolj transparentna, da bi se davkoplačevalski denar tako potratno in
               tako grozovito ne prelival v zasebne žepe brez vsake sankcije, zaradi tega so
               potrebne tudi preiskovalne komisije. Če bomo delali pošteno na preiskovalnih
               komisijah, bodo tudi danes obupani in ponižani delavci, tako v Gorenju, Muri, začeli
               upati, da ta država želi pomagati, da želi, da bi se v državi uvedla red in pravica
               in da bi bila to vrednota, ki jo je treba spoštovati. Zaradi tega imam pozitivno
               mnenje o tem inštitutu in o tem formalnem sklepu bom glasoval za. Hvala.</p>
            </sp>
            <sp xml:id="SDZ5-Redna-09-2009-09-25.sp248">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Replika, Melita Župevc...<stage>/Oglašanje iz klopi./</stage>... Prijavljena, ima
               pravico replike, žal. Prosim, Melita Župevc.</p>
            </sp>
            <sp xml:id="SDZ5-Redna-09-2009-09-25.sp249">

               <speaker>MELITA ŽUPEVC:</speaker>

               <p>Jaz sem bila poleg kolega Jerovška edina prijavljena k tej razpravi, tako da
               predlagam, da se drugič drugi prijavite k razpravi, pa boste lahko razpravljali.</p>
               <p>Moram kolegu Jerovšku odgovoriti, ko govori o transparentnosti in spet o državnih
               sredstvih. Bodimo transparentni. Slovenska demokratska stranka ima osem predsedniških
               mest, ki so ji pripadla z delitvijo predsedniških mest po odborih. Zdaj boste dobili
               še štiri predsednike preiskovalnih komisij. Predlagam, da do konca mandata ustanovite
               še kakšno preiskovalno komisijo, tako jih boste imeli še več. Hvala.</p>
            </sp>
            <sp xml:id="SDZ5-Redna-09-2009-09-25.sp250">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Zaključujem razpravo in prehajamo na odločanje o predlogu sklepa o
               sestavi in imenovanju predsednika, podpredsednika ter članov in namestnikov članov
               navedene preiskovalne komisije. Glasujemo. Navzočih je 65 poslank in poslancev, za je
               glasovalo 61, proti 1.</p>
               <p><stage>(Za je glasovalo 61.)</stage> <stage>(Proti 1.)</stage></p>
               <p>Ugotavljam, da je zbor predlagani sklep sprejel.</p>
               <p>Prehajamo na obravnavo <title>Predlog sklepa o sestavi in imenovanju predsednika,
                  podpredsednika ter članov in namestnikov članov Preiskovalne komisije Državnega
                  zbora za ugotovitev politične odgovornosti zaradi suma klientelizma in
                  koruptivnega ravnanja ministra za visoko šolstvo, znanost in tehnologijo Gregorja
                  Golobiča pri pridobitvi znatnih javnih nepovratnih sredstev in poslov na javnih
                  naročilih za gospodarske družbe v skupini Ultra (projekt mestne kartice Urbana,
                  sistem za sledenje in nadzor avtobusov javnega podjetja Ljubljanski potniški
                  promet d.o.o., fiktivni posel varovanja gospodarske družbe Mercator d.,d.,
                  elektronizacija študentske prehrane, ki naj bi jo izvajala gospodarska družba
                  Margento R&amp;D d.o.o. itd.), v katerih je Gregor Golobič solastnik, ter pri
                  prenosu področja elektronskih komunikacij z Ministrstva za gospodarstvo na
                  Ministrstvo za visoko šolstvo, znanost in tehnologijo, za ugotovitev politične
                  odgovornosti zaradi suma, da je minister za visoko šolstvo, znanost in tehnologijo
                  Gregor Golobič utajil davke, neupravičeno pridobil status kmeta za nakup
                  kmetijskih zemljišč ter pristojnim organom nepopolno prikazal svoje premoženjsko
                  stanje ter njegov izvor, za ugotovitev politične odgovornosti ministra za visoko
                  šolstvo, znanost in tehnologijo Gregorja Golobiča zaradi suma izogibanja
                  plačevanju davkov v Republiki Sloveniji ob svojem aktivnem sodelovanju pri
                  izvrševanju davčnih bremen državljanov Republike Slovenije in za ugotovitev
                  politične odgovornosti zaradi suma klientelizma in koruptivnega ravnanja ministra
                  za visoko šolstvo, znanost in tehnologijo Gregorja Golobiča za pridobitev slabo
                  zavarovanih posojil, ki so bila odobrena s strani banke NLB d. d., ki je v
                  večinski državni lasti, za gospodarske družbe v skupini Ultra.</title>
               </p>
               <p>Predlog sklepa je v obravnavo Državnemu zboru predložila Mandatno-volilna
               komisija.</p>
               <p>Prehajamo na odločanje o predlogu sklepa o sestavi in imenovanju predsednika,
               podpredsednika ter članov in namestnikov članov navedene preiskovalne komisije.
               Glasujemo. Navzočih je 62 poslank in poslancev, za je glasovalo 58, proti 3.</p>
               <p><stage>(Za je glasovalo 58.)</stage> <stage>(Proti 3.)</stage></p>
               <p>Ugotavljam, da je Državni zbor predlagani sklep sprejel.</p>
               <p>Prehajamo na obravnavo <title>Predloga sklepa o spremembi Sklepa o imenovanju članov
                  Sveta Fundacije za financiranje športnih organizacij v Republiki Sloveniji.</title>
               </p>
               <p>Predlog sklepa je v obravnavo Državnemu zboru predložila Mandatno-volilna komisija.
               Želi mag. Sajovic predstaviti stališče? <stage>(Ne želi.)</stage> Ker ni razprave poslank in
               poslancev, prehajamo na odločanje o predlogu sklepa. Glasujemo. Navzočih je 63
               poslank in poslancev, za je glasovalo 45, proti nihče.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je zbor predlagani sklep sprejel.</p>
               <p>Prehajamo na obravnavo <title>Seznanitve z odstopom dveh članov Nadzornega sveta RTV
                  Slovenija.</title>
               </p>
               <p>Člana Nadzornega sveta RTV Slovenija Tomaž Glažar in Nikola Damjanić sta z dopisoma
               21. oziroma 29. junija 2009 obvestila predsednika Državnega zbora, da odstopata s
               funkcije člana Nadzornega sveta RTV Slovenija, in zaprosila Državni zbor, da začne s
               postopkom razrešitve z navedene funkcije.</p>
               <p>Predlog sklepa je v obravnavo Državnemu zboru predložila Mandatno-volilna komisija.
               Prehajamo na predstavitev stališč poslanskih skupin. Mag. Sajovic, Jože Tanko, želite
               predstaviti poslansko stališče poslanske skupine? Samo če želite seveda. Prosim.</p>
            </sp>
            <sp xml:id="SDZ5-Redna-09-2009-09-25.sp251">

               <speaker>JOŽE TANKO:</speaker>

               <p>Hvala lepa. Spoštovani gospod predsednik! Želel ste.</p>
            </sp>
            <sp xml:id="SDZ5-Redna-09-2009-09-25.sp252">

               <speaker>PREDSEDNIK DR. PAVEL GANTAR:</speaker>

               <p>Ste se prijavili, gospod Tanko in jaz sem vas dolžan pozvat. Jaz nisem nič želel.
            </p>
            </sp>
            <sp xml:id="SDZ5-Redna-09-2009-09-25.sp253">

               <speaker>JOŽE TANKO:</speaker>

               <p>Želel ste, no, pa bom to povedal. Sedaj, odstop dveh članov Sveta RTV se ujema nekako
               z mandatom te koalicije, glede na to na kakšen način sta ta dva odstopa obrazložena
               in kakšne diskusije to spremlja v medijih, lahko to ocenjujem, da sta ta dva odstopa
               del pritiska na javni zavod Radiotelevizija in pa pravzaprav s tem odstopom se daje
               podlaga politiki, da bo ustvarila podlage za spremembo Zakona o RTV za spremembo
               Zakona o medijih in posledično tudi za kadrovske spremembe na javnem zavodu
               Radiotelevizija.</p>
               <p>Razlogi, na katerih slonita ta dva odstopa, pravzaprav so taki, da bi morala že oba
               pravzaprav sprožiti postopek pred ustreznimi organi in ne na tak način,
               diskvalificirati tistih, ki so pač dolžni, da izvajajo program Radiotelevizije in
               opravljajo tudi funkcije. Zagotovo gre v tem primeru, ko se sodi na tak način
               pravzaprav z zlorabo instituta odstopa, argumenti niso tisti, na katerih bi ta odstop
               slonel, in niso pravi, ampak je, očitno, v ozadju ta sistemski pristop k pripravi
               podlag za ukrepanje na medijskem področju in tudi na področju izvršnih funkcij v tem
               zavodu.</p>
               <p>Ta dva odstopa gresta tudi v kontekst nastopov gospe ministrice takoj po nastopu
               mandata, ko se je zelo ostro postavila proti javni radioteleviziji, tudi proti osebam
               na javni radioteleviziji, tudi na blogu je bilo očitno zaznati zelo osebno
               diskreditacijo tistega, ki opravlja eno izmed poslovnih funkcij, in moramo ugotoviti,
               da se ta princip diskreditacije in potem tudi odstranitve oziroma politične
               likvidacije tudi nadaljuje. Ta dva odstopa sta podlaga za nadaljnje korake, ki jih bo
               koalicija vodila na tem medijskem področju. Hvala lepa.</p>
            </sp>
            <sp xml:id="SDZ5-Redna-09-2009-09-25.sp254">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Končali smo s predstavitvijo stališč poslanskih skupin. Sledi razprava
               poslank in poslancev. Besedo ima Ivan Grill. Prosim.</p>
            </sp>
            <sp xml:id="SDZ5-Redna-09-2009-09-25.sp255">

               <speaker>IVAN GRILL:</speaker>

               <p>Hvala lepa. Povsem slučajno je bil ravno na današnji dan pred štirimi leti v
               Sloveniji referendum, kjer smo med volivkami in volivci odločali o Zakonu o RTV-ju,
               ki je bil sprejet v prejšnjem mandatu. Rezultat je pokazal, da si Slovenci tak zakon
               tudi želijo, saj so ga potrdili. Vendar je bil takšen zakon že v prejšnjem mandatu
               trn v peti LDS-u, Zaresu in tudi SD-ju. Ves čas so iskali način, kako ta zakon
               spremeniti. Sedaj, ko je ta koalicija na oblasti, si želijo zopet podrediti kot vojni
               plen tudi RTV in da se to naredi, je treba spremeniti zakonodajo. Še posebej pa je
               bilo to izrazito takrat, ko je ravno RTV objavila lažnive izjave predsednika Zaresa,
               ministra in potem je stekel način oziroma postopek, kako čim prej najti opravičilo,
               kako spremeniti Zakon o RTV-ju, o medijih in tako naprej. Težava je bila samo v tem,
               na kakšen način opravičiti javnosti, da je potrebna ta sprememba zakonodaje.</p>
               <p>Izbrana je bila stara preizkušena metoda strank LDS-a, Zaresa, SD-ja, da je potrebna
               najprej diskreditacija, diskvalifikacija in potem vse tisto, kar sledi. In ravno
               tukaj je bila potem izbrana metoda, da sta se dva člana nadzornega sveta, za katera
               vemo, kako sta politično opredeljena, da sta odstopila z obrazložitvijo, ki je
               neverodostojna, smešna in v nobenem primeru prepričljiva. Če bi bilo karkoli res, kar
               sta onadva navajala kot argument - imamo številne institucije, organe, ne nazadnje
               imate koalicija v rokah škarje in platno, bi lahko brez kakršnihkoli težav ukrepali,
               če bi bilo res karkoli narobe. Vendar vsi veste, da temu ni tako.</p>
               <p>In zdaj, ko naj bi ta dva člana odstopila oziroma ko sta odstopila, pa je nastopil
               trenutek, ko se bo z vsemi topovi skušalo kazati na slabo delo vodstva oziroma vseh
               organov v RTV-ju, ki pač vodijo to hišo. Kakorkoli je ta medij relativno objektiven,
               čeprav očitate, da temu ni tako, kajti oni so tisti, ki so marsikatero nepravilnost
               tudi razkrili. Zato je bila to vržena kost, da boste zdaj z vsemi topovi streljali na
               vodstvo RTV-ja, da boste v najkrajšem času spremenili Zakon o RTV-ju in vse tisto,
               kar je, in si ga skušali tako kot ostale medije tudi tega podrediti.</p>
               <p>Tako je ta odstop, kakorkoli je, treba sprejeti takega, kot je, čeprav se mandat tako
               ali tako izteka, je smešno, da se je ta odstop zgodil - vendar kakorkoli: to, kar ste
               si zamislili, boste verjetno izpeljali, vendar javnost - verjemite - vam ne verjame
               več.</p>
               <p>Hvala lepa.</p>
            </sp>
            <sp xml:id="SDZ5-Redna-09-2009-09-25.sp256">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Jožef Jerovšek.</p>
            </sp>
            <sp xml:id="SDZ5-Redna-09-2009-09-25.sp257">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Obravnavamo odstop dveh članov Programskega sveta RTV...</p>
            </sp>
            <sp xml:id="SDZ5-Redna-09-2009-09-25.sp258">

               <speaker>PREDSEDNIK DR. PAVEL GANTAR:</speaker>

               <p>Nadzornega sveta, kolega Jerovšek, nadzornega sveta.</p>
            </sp>
            <sp xml:id="SDZ5-Redna-09-2009-09-25.sp259">

               <speaker>JOŽEF JEROVŠEK:</speaker>

               <p>Nadzornega sveta, ja, pardon.</p>
            </sp>
            <sp xml:id="SDZ5-Redna-09-2009-09-25.sp260">

               <speaker>PREDSEDNIK DR. PAVEL GANTAR:</speaker>

               <p>Da ne bi bile napačne diskusije.</p>
            </sp>
            <sp xml:id="SDZ5-Redna-09-2009-09-25.sp261">

               <speaker>JOŽEF JEROVŠEK:</speaker>

               <p>Se opravičujem.</p>
               <p>Ko se zavedamo znane izjave enega od odstopljenih članov, "da je treba vodstvo RTV
               'razgoniti'", je jasno, da je bilo to uvertura in predhodnica poskusom, ki so sledili
               kasneje, kako diskreditirati vodstvo RTV-ja. Moram reči, da je to vodstvo RTV-ja
               storilo veliko. Ne samo da si je drznilo predvajati, dvakrat verjetno, film Otroci iz
               Petrička, za katerega so eni glasno protestirali, ampak je povzročilo tudi to, da
               ministrica vonja znoj direktorja televizije na daljavo. Jaz ne vem, kaj bi lahko
               Freudovem pomenilo, ampak kljub temu ta vonj, ki ga je ona predstavila....</p>
            </sp>
            <sp xml:id="SDZ5-Redna-09-2009-09-25.sp262">

               <speaker>PREDSEDNIK DR. PAVEL GANTAR:</speaker>

               <p>Prosim za mir v dvorani! Prosim, da zbrano prisluhnemo govorcu.</p>
            </sp>
            <sp xml:id="SDZ5-Redna-09-2009-09-25.sp263">

               <speaker>JOŽEF JEROVŠEK:</speaker>

               <p>.... kot odvratnega in se je spustila na najnižjo raven govorjenja in izražanja.</p>
               <p>In mislim, da je bila to nestrpnost, gospod predsednik, ker ste me prej prekinili.
               Imam pravico reči, da je takšno nastopanje nestrpno in netolerantno.</p>
               <p>Jaz se zavedam, da je bilo to dejanje tega odstopa naročeno, da se gospoda verjetno
               vidita tudi na kakšnih drugih pozicijah, kot sta že bila v preteklosti, znotraj tega
               sistema oziroma da bi iz te pogače RTV lahko bolj intenzivno pritekal denar v
               dejavnosti, kjer se sama udejstvujeta. Pričakujem, kako boste te zadeve sankcionirali
               naprej. Predstavljam si, da bo ta proces tekel naprej, da se pri teh zamenjavah ne
               boste ustavili, saj je pravzaprav to edina rdeča nit te vlade: zamenjati vse, kar ni
               ideološko vezano s to oblastjo, pa naj bo to v javnih zavodih, naj bo v kulturi, naj
               bo v gospodarstvu, državni lasti, naj bo v bankah. Ta odločenost odstraniti vse, kar
               ni ideološko in kapitalsko povezano z organi, ki gibljejo to oblast, je treba
               odstraniti. Pravzaprav je ta izjava, ki je bila tako odkritosrčna, enega od
               odstopljenih članov, pokazala veliko. Verjetno ste danes nesrečni, da je tako
               transparentno pokazal, kaj je naročeno, tako da se je ta proces rušenja RTV in celo
               sprejemanja novega zakona nekoliko ustavil. Verjetno je bila celo za svojo nerodnost
               ministrica kaj "pouhljana", da mora biti bolj spretna pri teh zadevah.</p>
               <p>Seveda jemljem na znanje, da sta odstopila, nimam pa upanja, da bodo pod sedanjo
               oblastjo prišli res pravi ljudje na ta mesta. Hvala lepa.</p>
            </sp>
            <sp xml:id="SDZ5-Redna-09-2009-09-25.sp264">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Zaključujem razpravo.</p>
               <p>Mandatno-volilna komisija je v seznanitev Državnemu zboru predložila naslednji sklep:
               Državni zbor ugotavlja, da sta Tomaž Glažar in Nikola Damjanič odstopila s funkcije
               članov Nadzornega sveta RTV Slovenija, zato jima na podlagi sedmega odstavka 26.
               člena ob smiselni uporabi tretjega in četrtega odstavka 8. člena Zakona o RTV
               Slovenija preneha mandat članov Nadzornega sveta RTV Slovenija. Mandatna funkcija
               jima preneha z dnem, ko se z ugotovitvijo seznani Državni zbor. Ugotavljam, da se je
               zbor s sklepom seznanil.</p>
               <p>Prehajamo na obravnavo <title>Predloga sklepa o ugotovitvi prenehanja funkcije
                  podpredsednika in imenovanju podpredsednice Ustavne komisije.</title>
               </p>
               <p>Predlog sklepa je v obravnavo Državnemu zboru predložila Poslanska skupina Socialnih
               demokratov. Prijavljenih k razpravi ni.</p>
               <p>Prehajamo na odločanje o predlogu sklepa, s katerim v Ustavni komisiji preneha
               funkcija predsednika Aleksandru Ravnikarju, Poslanska skupina Socialnih demokratov,
               za podpredsednico pa se imenuje mag. Julijano Bizjak Mlakar, Poslanska skupina
               Socialnih demokratov.</p>
               <p>Proceduralno, gospod Tanko, prosim.</p>
            </sp>
            <sp xml:id="SDZ5-Redna-09-2009-09-25.sp265">

               <speaker>JOŽE TANKO:</speaker>

               <p>Hvala lepa, gospod predsednik. Ne nanaša se na to točko, ampak na obvestilo, ki ste
               ga poslali. Vi ste poslali obvestilo, da bo prejetje gradiva za izredno sejo
               Državnega zbora v nedeljo med 10. in 14. uro in ponedeljek med 7. in 8.30 uro.
               Predlagal bi, da nam to gradivo, ki bo obravnavano na izredni seji in tudi na Odboru
               za zadeve Evropske unije, razdelite danes med sejo, da ne bomo hodili poslanci v
               nedeljo po gradivo in ga študirali ali pa v ponedeljek zjutraj. Gradiva je veliko,
               treba ga je pregledati, spremembe so in mislim, da je najbolje, da danes do konca
               seje poskrbite, da bi tudi to gradivo poslanci lahko dvignili. Hvala lepa.</p>
            </sp>
            <sp xml:id="SDZ5-Redna-09-2009-09-25.sp266">

               <speaker>PREDSEDNIK DR. PAVEL GANTAR:</speaker>

               <p>Jaz sem tukaj vezan na Vlado. Sicer pa je tudi v ponedeljek, 28. septembra, mogoče
               dobiti gradivo od 7. ure naprej. Prosim vas, to ni stvar te točke. O tem tako ali
               tako nameravam govoriti na zaključku seje in bomo te stvari obravnavali takrat. Tega
               zdaj ne bomo obravnavali - na koncu ob zaključku seje.</p>
               <p>Prijavljenih k razpravi ni. Prehajamo na glasovanje. Glasujemo. Navzočih je 65
               poslank in poslancev, za je glasovalo 45, proti nihče.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je zbor predlagani sklep sprejel.</p>
               <p>Prehajamo na obravnavo <title>Sklepa o ugotovitvi prenehanja funkcije člana in o
                  izvolitvi člana Komisije za nadzor obveščevalnih in varnostnih služb.</title>
               Predlog sklepa je v obravnavo zboru predložila Poslanska skupina Zares - Nova
               politika. Prehajamo na predstavitev stališč poslanskih skupin.</p>
               <p>Ne želite obrazložitev skupin, želite pa proceduralno. Prosim.</p>
            </sp>
            <sp xml:id="SDZ5-Redna-09-2009-09-25.sp267">

               <speaker>JOŽE TANKO:</speaker>

               <p>Hvala lepa. Dovolite, da samo dam kratko proceduralno vprašanje. Sprašujem kolega
               Kontiča, ali ima koalicija v tem primeru 46 glasov za izvolitev? Hvala.</p>
            </sp>
            <sp xml:id="SDZ5-Redna-09-2009-09-25.sp268">

               <speaker>PREDSEDNIK DR. PAVEL GANTAR:</speaker>

               <p>Proceduralno vprašanje se nanaša na predsednika Državnega zbora ne pa drugim
               poslancem in poslankam v dvorani. Prosim mir v dvorani! Nismo še končali glasovanja,
               zberite se, delamo, čeprav je petek popoldne oziroma proti večeru.</p>
               <p>Prehajamo na odločanje o predlogu sklepa, s katerim v Komisiji za nadzor o
               obveščevalnih in varnostnih služb preneha funkcija članu Ivu Vajglu, Poslanska
               skupina Zares - Nova politika, za člana pa se izvoli Franca Keka, Poslanska skupina
               Zares - Nova politika. Ob tem vas želim opozoriti, da bo sklep sprejet, če bo zanj
               glasovala večina poslancev, to je 46 ali več. Glasujemo. Navzočih je 44 poslank in
               poslancev. Zbor ni sklepčen, zato prehajam na ponovitev glasovanja, če tudi to
               glasovanje ne bo uspelo, bom prekinil sejo, zasedanje Državnega zbora. Glasujemo.
               Navzočih je 44 poslank in poslancev. Ugotavljam, da Državni zbor ni sklepčen, zato v
               skladu s poslovnikom prekinjam sejo zbora za 10 minut. Hvala lepa. Seja se bo
               nadaljevala ob 18.06.</p>
               <stage type="time">(Seja je bila prekinjena ob 17.56 in se je nadaljevala ob 18.06.)</stage>
            </sp>
            <sp xml:id="SDZ5-Redna-09-2009-09-25.sp269">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice in kolegi! Nadaljujemo prekinjeno sejo in obravnavo Predloga
               sklepov o ugotovitvi prenehanja funkcije člana in izvolitvi člana Komisije za nadzor
               obveščevalnih in varnostnih služb. Smo pri glasovanju. Še enkrat opozarjam, da bo
               sklep sprejet, če bo zanj glasovala večina poslancev Državnega zbora, to je 46 ali
               več.</p>
               <p>Opravljamo tretje glasovanje. Glasujemo. Navzočih je 64 poslank in poslancev, za je
               glasovalo 64, proti nihče.</p>
               <p><stage>(Za je glasovalo 64.)</stage> <stage>(Proti nihče.)</stage></p>
               <p>Ugotavljam, da je Državni zbor predlagani sklep sprejel.</p>
               <p>Prehajamo na obravnavo <title>Predloga sklepa o ugotovitvi prenehanja funkcije
                  predsednika in imenovanju predsednice ter o razrešitvi podpredsednice in
                  imenovanju podpredsednika Odbora za zunanjo politiko.</title>
               </p>
               <p>Predlog sklepa sta v obravnavo zboru predložili Poslanska skupina Socialnih
               demokratov in Poslanska skupina Zares-Nova politika. Sledi predstavitev stališč
               poslanskih skupin. Besedo ima Jože Tanko, v imenu Poslanske skupine SDS.</p>
            </sp>
            <sp xml:id="SDZ5-Redna-09-2009-09-25.sp270">

               <speaker>JOŽE TANKO:</speaker>

               <p>Spoštovani kolegi! Evropske volitve smo imeli 7. junija 2009 in takrat se je že
               vedelo, kdo so novi poslanci Evropskega parlamenta, razen ene kandidatke. V Državnem
               zboru smo na julijski seji potrjevali mandate, mislim, da 9. julija, in naslednji dan
               so ti kandidati, ki so bili izvoljeni, dobili mandat tudi v Evropskem parlamentu. Od
               takrat dalje je Odbor Državnega zbora za zunanjo politiko brez predsednika in
               Komisija za nadzor varnostno-obveščevalnih služb tudi brez člana. V tem času smo
               zaključevali julijsko sejo, 8. sejo, redno sejo Državnega zbora, ki se je končala
               štiri dni po potrditvi mandatov izvoljenim poslancem za Evropski parlament. Takoj
               naprej, v nadaljevanju smo imeli še izredno sejo Državnega zbora, ki jo je zahtevala
               Vlada, in 8. septembra novo izredno sejo Državnega zbora, na kateri smo obravnavali
               vojno zakonodajo. Skratka, imeli smo tri seje Državnega zbora, na katerih bi lahko
               imenovali predsednika Odbora za zunanjo politiko. Vendar v vsem tem obdobju koalicija
               ni zmogla pripraviti predloga, se dogovoriti in pripraviti predloga ter ga
               posredovati Državnemu zboru. Celo več, vodja poslanske skupine druge največje
               koalicijske stranke je povedala, da nimajo primernega kandidata za vodenje tega
               odbora, in končno ste se v koaliciji dogovorili, da to mesto predsednika Odbora za
               zunanjo politiko odstopite največji koalicijski stranki in šele zdaj bomo glasovali o
               tem, da bomo dobili kompetentno vodstvo Odbora za zunanjo politiko. To govorim tudi
               zaradi tega, ker je to neka šlamastika, slabo delo, malomarnost v koaliciji. To na
               nek način tudi odraža delo koalicije v Državnem zboru, ko se dopušča, da razmere
               potekajo, da se dogodki odvijajo nekako neorganizirano, neurejeno, vse se dela nekam
               na hitro in horuk in tudi zato se soočamo s takimi zadevami. Šele takrat ko se
               pravzaprav ugotovi, da se nekaj rabi, se ugotovi, da nečesa nimamo, in zato to
               govorim. V tem času so se dogajale mnoge zadeve, predvsem vezane na urejanje odnosov
               s sosednjo Hrvaško, potekala tiha diplomacija. Prav Odbor za zunanjo politiko bi
               moral biti aktiven v teh dogajanjih, pa temu ni bilo tako. Celo več, eden od dveh
               podpredsednikov si je v bistvu funkcijo predsednika Odbora za zunanjo politiko
               prilastil in vodil pravzaprav svojo zgodbo.</p>
               <p>Šele zdaj, ko bomo potrdili Janjo Klasinc za predsednico Odbora za zunanjo politiko,
               bo to delovno telo lahko delovalo tako, kot se spodobi.</p>
               <p>Tudi druge kadrovske zadeve najbrž potekajo na podoben način. Prej smo
               reševali/sanirali, bi rekel, stanje, da tudi komisija za nadzor
               varnostno-obveščevalnih služb ni imela člana iz druge največje koalicijske poslanske
               skupine v tem pomembnem nadzornem telesu. Celo več, celo ko še ni bil član, pa je ta
               kandidat, ki smo ga malo prej potrdili, prišel na to telo, ki deluje na zaprtih
               sejah, s pooblastilom, kar pravzaprav kaže na to, da zelo slabo poznamo poslovnik, da
               zelo slabo poznamo zakon in zakone in zato se nam tudi pri delu v Državnem zboru
               dogajajo take čudne zadeve, ko zadeve potekajo neurejeno, netransparentno, ko se
               tiste stvari, ki so na dnevnem redu v skladu s poslovnikom, ovira in zavrača, medtem
               ko neke druge rešitve se pa uzurpira in to teče naprej brez problema, kot na področju
               dela Odbora za zunanjo politiko. Mi bomo pa to spremembo oziroma ta sklep podprli.
               Hvala lepa.</p>
            </sp>
            <sp xml:id="SDZ5-Redna-09-2009-09-25.sp271">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Kot predsednik Državnega zbora sem dolžan pojasniti, da Državni zbor
               odloča o novih imenih na prvi naslednji seji, potem ko je gospodu Vajglu potekel
               mandat.</p>
               <p>Zaključujem razpravo in prehajamo na odločanje o predlogu sklepa, s katerim preneha
               funkcija dosedanjemu predsedniku Ivu Vajglu, Poslanska skupina Zares - Nova politika
               in se razreši s funkcije podpredsednice Janjo Klasinc Poslanska skupina Socialnih
               demokratov. Za predsednico se imenuje Janja Klasinc Poslanska skupina Socialnih
               demokratov, za podpredsednika pa Franca Jurija Poslanska skupina Zares - nova
               politika. Glasujemo. Navzočih je 65 poslank in poslancev, za je glasovalo 64, proti
               nihče.</p>
               <p><stage>(Za je glasovalo 64.)</stage> <stage>(Proti nihče.)</stage></p>
               <p>Ugotavljam, da je zbor predlagani sklep sprejel.</p>
               <p>Prehajamo na obravnavo <title>Predloga sklepa o razrešitvi in imenovanju podpredsednika
                  Odbora za kulturo, šolstvo, šport in mladino.</title>
               </p>
               <p>Predlog sklepa je v obravnavo Državnemu zboru predložila Poslanska skupina Zares -
               Nova politika. Prijavljenih k razpravi ni. Prehajamo na odločanje o predlogu sklepa,
               s katerim se v Odboru za kulturno, šolstvo, šport in mladino razreši podpredsednik
               Franco Juri Poslanska skupina Zares - Nova politika, za podpredsednika pa se imenuje
               Vito Rožej, Poslanska skupina Zares - Nova politika. Glasujemo. Navzočih je 66
               poslank in poslancev, za je glasovalo 64, proti nihče.</p>
               <p><stage>(Za je glasovalo 64.)</stage> <stage>(Proti nihče.)</stage></p>
               <p>Ugotavljam,da je Državni zbor predlagani sklep sprejel.</p>
               <p>S tem zaključujem to točko dnevnega reda.</p>
               <p>Proceduralno? Gospod Tanko.</p>
            </sp>
            <sp xml:id="SDZ5-Redna-09-2009-09-25.sp272">

               <speaker>JOŽE TANKO:</speaker>

               <p>Hvala za besedo. Vidim, da imate nekateri težave...</p>
            </sp>
            <sp xml:id="SDZ5-Redna-09-2009-09-25.sp273">

               <speaker>PREDSEDNIK DR. PAVEL GANTAR:</speaker>

               <p>Mir v dvorani!</p>
            </sp>
            <sp xml:id="SDZ5-Redna-09-2009-09-25.sp274">

               <speaker>JOŽE TANKO:</speaker>

               <p>Spoštovani predsednik! Še enkrat bi vas prosil, da nam razdelite to gradivo, ki je
               potrebno za ponedeljkovo izredno sejo Državnega zbora in tudi predhodno za sejo
               Odbora za zadeve Evropske unije, da se bomo poslanci lahko pravočasno seznanili z
               omenjenim gradivom. Če je gradivo na razpolago in menim, da je, ker Vlada ga je
               verjetno pripravila, je pravzaprav od vas zelo primerno, da poskrbite za to, da bi to
               gradivo razdelili še v času, ko ta seja poteka, ne da omejujete poslance in jih
               prisiljujete, da pridejo po gradivo v nedeljo med 10.00 in 14.00 uro ali da gradivo
               dvignejo med 7.00 in 8.30 zjutraj v ponedeljek. Ni treba posebej poudariti, da s tem
               verjetno ne bodo izpolnjeni pogoji, da bi se poslanci kvalitetno pripravili za
               obravnavo tako zahtevne materije, kot ste jo uvrstili na izredno sejo Državnega
               zbora. Ne predlagam prekinitve seje, ampak predlagam samo, da omogočite oziroma
               poskrbite, da bi službe Državnega zbora omogočile poslancem, da to gradivo dvignejo
               še med to sejo, in da jih ne pozivate oziroma jih ne ovirate s tem in silite, da
               pridejo po to gradivo v nedeljo. Hvala lepa.</p>
            </sp>
            <sp xml:id="SDZ5-Redna-09-2009-09-25.sp275">

               <speaker>PREDSEDNIK DR. PAVEL GANTAR:</speaker>

               <p>Še enkrat, gospod Tanko, jaz bi vas prosil, tudi z vaše strani, za nekoliko
               razumevanja. Kar zadeva vodenja seje, smo pri 5. točko dnevnega reda in ta
               proceduralni predlog ni spadal k tej točki. Na koncu sem že napovedal, da bom
               obrazložil in bom storil s svoje strani vse in službe Državnega zbora, da boste
               prejeli gradivo čim prej. In k temu v tem trenutku ne morem dodati ničesar.</p>
               <p>Zato, kot sem rekel, nadaljujemo <title>prekinjeno 5. točko dnevnega reda, to je tretja
                  obravnava Predloga zakona o spremembah in dopolnitvah Zakona o zadrugah, v okviru
                  rednega postopka.</title>
               </p>
               <p>Državni zbor je v sredo 23. 9. 2009 opravil drugo obravnavo navedenega predloga
               zakona. Ker so bili v drugi obravnavi sprejeti amandmaji k manj kot desetini členov
               dopolnjenega predloga zakona, je Državni zbor na predlog predlagatelja zakona
               sklenil, da bo na podlagi prvega odstavka 180. člena Poslovnika Državnega zbora še na
               tej seji opravil tretjo obravnavo predloga zakona. Ugotavljam, da k predlogu zakona
               za tretjo obravnavo ni bilo vloženih amandmajev. Obveščam vas, da me
               Zakonodajno-pravna služba oziroma Vlada nista opozorili, da bi bil zaradi sprejetih
               amandmajev predlog zakona neusklajen. Prehajamo na odločanje o predlogu zakona.
               Glasujemo. Navzočih je 66 poslank in poslancev, za je glasovalo 65, proti nihče.</p>
               <p><stage>(Za je glasovalo 65.)</stage><stage>(Proti nihče.)</stage></p>
               <p>Ugotavljam, da je zakon sprejet.</p>
               <p>V zvezi s to točko dnevnega reda Vlada predlaga Državnemu zboru, da na podlagi 153.
               člena Poslovnika Državnega zbora sprejme naslednji sklep: "Zakonodajno-pravna služba
               pripravi uradno prečiščeno besedilo Zakona o zadrugah." Glasujemo. Navzočih je 66
               poslank in poslancev, za je glasovalo 65, proti nihče.</p>
               <p><stage>(Za je glasovalo 65.)</stage><stage>(Proti nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 14. točko dnevnega reda - to je prva obravnava Predloga
                  zakona o spremembah in dopolnitvah Zakona o davku na motorna vozila.</title> Prehajamo na odločanje o naslednjem predlogu sklepa: "Predlog zakona o
               spremembah in dopolnitvah Zakona o davku na motorna vozila je primeren za nadaljnjo
               obravnavo." Obrazložitev glasu v imenu poslanske skupine? V imenu Poslanske skupine
               SDS mag. Andrej Vizjak. Prosim.</p>
            </sp>
            <sp xml:id="SDZ5-Redna-09-2009-09-25.sp276">

               <speaker>MAG. ANDREJ VIZJAK:</speaker>

               <p>Hvala lepa, spoštovani predsednik. Poslanka skupina Slovenske demokratske stranke
               meni, da ta predlog ni primeren za nadaljnjo obravnavo, zato bo temu primerno tudi
               zavrnila in glasovala proti temu predlaganemu sklepu. Za to obstaja najmanj pet
               razlogov, ki jih bom naštel. Prvi razlog je zelo preprost. V času recesije, v času
               drastičnega upadanja naročil in prodaje motornih vozil, koles z motorjem, motornih
               koles in trikolesnikov, štirikolesnikov, namreč, beležimo kar 40% upad prodaje
               motornih koles in okoli 25% upada motornih vozil, si ne moremo predstavljati
               povečevanja davčnih bremen za te artikle. S tem še dodatno zaostrujemo razmere na
               trgu z avtomobili in kolesi z motorjem in motornimi kolesi. Namesto da bi torej
               uvajali subvencije in na nak način spodbujali ljudi k nakupu okolju prijaznejših
               avtomobilov, se gremo obdavčevanje, dodatno obdavčevanja tudi vozil v srednjem
               razredu. Nikakor ne moremo pristati, da se srednji sloj, ki kupuje srednji razred
               avtomobilov, dodatno obdavčuje s tem predlogom.</p>
               <p>Drugi razlog je progresija, ki je izjemna in izredna v Republiki Sloveniji v
               primerjavi z drugimi evropskimi državami, tako pri motornih vozilih kot pri kolesih z
               motorjem, motornih kolesih.</p>
               <p>Ni prav in ni logično, da smo tudi tu neki "front liderji", država, ki največ
               obdavčuje in se gremo podobne kalvarije, kot smo jo naredili na primer z
               implementacijo "standardov Hasap," ko so obremenile in naredile nekonkurenčne
               številne naše podjetnike in podjetja.</p>
               <p>Tretji razlog je, da se uvaja in drastično obdavčuje motorna kolesa, kar do zdaj ni
               bilo. Celo mopede, tiste najnižje, najmanjša kolesa z motorjem; in tu je
               progresivnost te lestvice nenormalna in nesprejemljiva. Lahka gospodarska vozila se
               obdavčujejo, s tem se del gospodarstva dela še dodatno nekonkurenčen.</p>
               <p>Petič. In ne regulira se ustrezno promet z ekološko spornimi, uvoženimi avtomobili iz
               tujine. Ta predlog bo povzročil, da bo ta srednji sloj, ki je zdaj kupoval tudi nova
               vozila, zdaj posegal po cenejših, okolju spornih uvoženih vozilih. Seveda, bo plačal
               davek, ampak bo plačal isti davek, ampak na čisto drugo prodajno ceno, kajti le-ta bo
               zaradi rabljenih vozil bistveno nižja.</p>
               <p>Torej, to so razlogi, zaradi katerih ne bomo podprli tega sklepa.</p>
            </sp>
            <sp xml:id="SDZ5-Redna-09-2009-09-25.sp277">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Obrazložitev glasu v imenu Poslanske skupine SD dr. Luka Juri.</p>
            </sp>
            <sp xml:id="SDZ5-Redna-09-2009-09-25.sp278">

               <speaker>DR. LUKA JURI:</speaker>

               <p>Socialdemokrati bomo podprli predlog novele zakona o davku na motorna vozila v prvi
               obravnavi, predvsem zato, ker pomeni velik korak naprej pri zeleni davčni politiki.
               Ta novela pomeni, da bo končno nekdo plačal davek na motorno vozilo, glede na to,
               koliko vozilo, za katerega se je odločil, da ga bo kupil, onesnažuje.</p>
               <p>Torej, tisto vozilo, ki bo imelo več emisij, bo bolj obdavčeno, vozilo, ki bo imelo
               manj emisij, bo manj obdavčeno. Ob razpravi smo lahko ugotovili, da marsikatero
               vozilo in srednjega in srednje visokega razreda bo zaradi tega cenejše oziroma manj
               obdavčeno. Nekaterim vozilom luksuznega razreda se bo davek zmanjšal za 80%, kajti
               osnova za obdavčitev ne bo več cena, ampak emisije. Drugim vozilom, tudi srednjega,
               srednje visokega in visokega razreda, ki pa so močno potratna in onesnažujejo, pa se
               bo davek, tako kot je tudi prav, povišal.</p>
               <p>Slišali smo in v razpravi večkrat analizirali vprašanje, kateri ljudje bodo pri tem
               največ plačali in kateri najmanj. Jasno je, največ bodo plačevali tisti, ki se bodo
               odločili za potratna onesnažujoča vozila. In najmanj bodo plačevali tisti, ki se bodo
               odločali za ekološka, okolju prijazna vozila. Konec razprave. Tu ni nižjega,
               srednjega ali visokega razreda. To smo ugotovili Socialni demokrati, to vemo v
               koaliciji in upamo, da smo lahko za tak korak naprej, ki bo postal dobra praksa,
               primer dobre prakse v celotni Evropski uniji in izven nje, zreli v celotnem Državnem
               zboru. Hvala lepa.</p>
            </sp>
            <sp xml:id="SDZ5-Redna-09-2009-09-25.sp279">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 65 poslank in poslancev, za je glasovalo 40, proti
               24.</p>
               <p><stage>(Za je glasovalo 40.)</stage> <stage>(Proti 24.)</stage></p>
               <p>Ugotavljam, da je Državni zbor predlagani sklep sprejel, zato bo predlog zakona
               dodeljen v drugo obravnavo Odboru za finance in monetarno politiko kot matičnemu
               delovnemu telesu.</p>
               <p>Nadaljujemo s prekinjeno <title>16. točko dnevnega reda - prva obravnava Predloga zakona
                  o spremembah in dopolnitvah Zakona o dohodnini.</title>
               </p>
               <p>Prehajamo na odločanje o naslednjem predlogu sklepa: Predlog zakona o spremembah in
               dopolnitvah Zakona o dohodnini je primeren za nadaljnjo obravnavo. Obrazložitev glasu
               v imenu poslanske skupine SDS, Rado Likar.</p>
            </sp>
            <sp xml:id="SDZ5-Redna-09-2009-09-25.sp280">

               <speaker>RADO LIKAR:</speaker>

               <p>Hvala za besedo. Spoštovani! V SDS bomo zakon podprli, saj pomenijo rešitve,
               predlagane v zakonu, razbremenitev dobršnega dela slovenskega gospodarstva, predvsem
               mikropodjetij, ki so zaradi svoje majhnosti v podrejenem položaju napram velikim
               sistemom, pa tudi glede na to, da so najbolj dinamična in fleksibilna. Po podatkih iz
               leta 2007 imamo v Sloveniji od vseh poslovnih subjektov preko 96% mikropodjetij. S
               podprtjem tega zakona bomo znatno pripomogli k zmanjševanju stroškov, predvsem
               stroškov vodenja knjigovodstva pri davčnih zavezancih, pa tudi k zniževanju stroškov
               na strani Davčne uprave.</p>
               <p>S sprejetjem tega zakona oziroma ko bomo glasovali za ta zakon, bo ta zakon bo imel
               tudi pozitivne učinke na samozaposlovanje, kar ima izreden pomen v teh kriznih časih.
               In s podporo temu zakonu se bo lahko tudi povečala gospodarska aktivnost. Zato bomo v
               SDS, kot rečeno, glasovali za zakon. Hvala.</p>
            </sp>
            <sp xml:id="SDZ5-Redna-09-2009-09-25.sp281">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v lastnem imenu. V imenu poslanske skupine? V svojem
               imenu. Gvido Kres. Prosim.</p>
            </sp>
            <sp xml:id="SDZ5-Redna-09-2009-09-25.sp282">

               <speaker>GVIDO KRES:</speaker>

               <p>Hvala za besedo, gospod predsednik. Spoštovane kolegice in kolegi! Pri glasovanju o
               tem zakonu se bom vzdržal, predvsem iz preprostega razloga, ker ko sem pregledal
               nekatere podatke, moram reči, da delo, ročno delo, delo majhnega obrtnika, ko sem
               pregledal, kakšen dobiček izkazujejo, sem prišel približno do tega, da je njihov
               dobiček nekje okrog 6% v povprečju na njihov bruto dohodek. In to kar velika večina.
               Tukaj sem jih nabral 15, sem vse skupaj preračunal in pride na povprečje 5%. To pa
               pomeni, da bi bilo treba ta zakon predvsem dodelati, narediti večjo analizo in
               pogledati res, za koga bi to prišlo v poštev. Ker ta zadeva za to dejavnost, s katero
               sem se tudi sam ukvarjal, ne pride v poštev, pride pa predvsem velika korist za tista
               podjetja, ki prodajajo intelektualne storitve, kjer so stroški zagotovo majhni in
               profiti, dobički, zelo veliki; in v tistih segmentih bi to prišlo do svojega izraza,
               medtem ko v tisti panogi, v kateri bi si želel, da bi prišlo - predvsem v tem ročnem
               delu - pa mislim, da ne bo prišlo toliko do izraza. Zato se bom pri tem glasovanju
               vzdržal in bi predlagal, da se naredi temeljita analiza in se res pride do točnih
               rezultatov in da potem določimo, kako in za katere dejavnosti bi se ta zakon
               uporabil. In mogoče bi se celo šlo še v višje normirane stroške - bi se lahko
               prišlo.</p>
               <p>Sem pa prepričan, da če bi naredili dobre analize, da bi tudi država pri tem
               profitirala. Bilo bi več davkov, pa tudi obrtniki bi se odločali za tako stvar, ker
               je lažje to zadevo voditi in urejati in manj administrativnih ovir bi bilo. Hvala
               lepa.</p>
            </sp>
            <sp xml:id="SDZ5-Redna-09-2009-09-25.sp283">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 65 poslank in poslancev, za je glasovalo 34, proti
               28.</p>
               <p><stage>(Za je glasovalo 34.)</stage><stage>(Proti 28.)</stage></p>
               <p>Ugotavljam, da je Državni zbor predlagani sklep sprejel, zato bo predlog zakona
               dodeljen v drugo obravnavo na Odbor za finance in monetarno politiko kot matičnemu
               delovnemu telesu.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno 15. točko dnevnega reda, to je s prvo obravnavo predloga
               <stage>/Nemir v dvorani./</stage> Mir v dvorani! Glasovanje je glasovanje. Zakaj se čudite? Enkrat
               tako, drugič drugače. Nadaljujemo s prekinjeno <title>15. točko dnevnega reda, to je s
                  prvo obravnavo predloga zakona o javnosti premoženja funkcionarjev.</title> Prehajamo
               na odločanje o naslednjem predlogu sklepa: Predlog zakona o javnosti premoženja
               funkcionarjev je primeren za nadaljnjo obravnavo. Obrazložitev glasu v imenu
               Poslanske skupine SDS, Zvonko Černač.</p>
            </sp>
            <sp xml:id="SDZ5-Redna-09-2009-09-25.sp284">

               <speaker>ZVONKO ČERNAČ:</speaker>

               <p>Hvala lepa. V Poslanski skupini Slovenske demokratske stranke smo bili predlagatelji
               tega zakona, zato je logično, seveda, da ga bomo tudi podprli. Cilj zakona je
               zagotavljanje transparentnosti delovanja javnih funkcionarjev in preventivno
               delovanje na področju koruptivnih dejanj in na področju klientalizma. Bistvo zakona
               je javna objava premoženja javnih funkcionarjev in sankcije, ki določajo, da se
               premoženje javnega funkcionarja, ki ni bilo prijavljeno oziroma premoženje, za
               katerega javni funkcionar ne more pojasniti njegovega izvora, takemu funkcionarju
               odvzame. Z zakonom bi preprečili razne manipulacije in se učinkoviteje spopadali s
               koruptivnimi dejanji. Ne glede na pozitivno intenco tega zakona se je Vlada do njega
               opredelila negativno, Evropska centralna banka pozitivno.</p>
               <p>Kaj je bil oziroma kaj je namen tega zakona? Namen tega zakona je učinkovito
               delovanje, preventivno delovanje na področju preprečevanja koruptivnih dejanj in v
               tej smeri smo tudi šli predlagatelji s tem, ko smo ta zakon predlagali. S tem zakonom
               se ne ukinja Komisije za preprečevanje korupcije, res pa je, da ta komisija v teh
               letih svojega obstoja resnici na ljubo ni opravičila svojega poslanstva. Če
               povem,...</p>
            </sp>
            <sp xml:id="SDZ5-Redna-09-2009-09-25.sp285">

               <speaker>PREDSEDNIK DR. PAVEL GANTAR:</speaker>

               <p>Prosim mir v dvorani!</p>
            </sp>
            <sp xml:id="SDZ5-Redna-09-2009-09-25.sp286">

               <speaker>ZVONKO ČERNAČ:</speaker>

               <p>...kaj bi se zgodilo v nekem praktičnem primeru, če bi bil ta zakon sprejet. Če bi
               bil ta zakon sprejet in bi se ugotovilo, da neko premoženje ni bilo prijavljeno
               oziroma objavljeno oziroma bi šlo za nekaj milijonov evro vredno premoženje, tisti,
               ki ga ne bi prijavil, bi pa deklariral, da zasluži 1900 evrov neto mesečno, drugih
               prihodkov pa ne bi imel, razen mogoče kakšne pivovarniške delnice in ne bi znal
               pojasniti izvora tega premoženja, bi mu bilo takšno premoženje odvzeto in že v
               sedanjih razmerah Komisija za preprečevanje korupcije pričakuje, da bi takšnega
               funkcionarja povprašala o tem, od kod razlika med aktivo in pasivo. In to je tisto,
               česar po sedaj veljavni regulativi kljub temu, da to omogoča, ta komisija ni počela.
               V vsej tej veljavi zakonodaje nismo imeli enega primera, ko bi prišli do tega, da bi
               se premoženje nekoga preden je vstopil v javno funkcijo, primerjalo s tistim, ko je s
               te javne funkcije odšel oziroma vmes, če bi prihajalo do sprememb v tej vrednosti
               premoženja.</p>
               <p>Tudi to je ena izmed intenc, ki smo jo predlagatelji sledili v tem zakonu in ki naj
               bi preko tega sistema javnih objav in transparentnosti tudi to omogočala. Zaradi
               tega, ker nismo želeli, da bi se špekuliralo, smo tudi poslanke in poslanci to svoje
               premoženje že vnaprej javno objavili.</p>
            </sp>
            <sp xml:id="SDZ5-Redna-09-2009-09-25.sp287">

               <speaker>PREDSEDNIK DR. PAVEL GANTAR:</speaker>

               <p>Hvala lepa. V imenu poslanske skupine? Matevž Frangež v imenu Poslanske skupine
               Socialnih demokratov.</p>
            </sp>
            <sp xml:id="SDZ5-Redna-09-2009-09-25.sp288">

               <speaker>MATEVŽ FRANGEŽ:</speaker>

               <p>Najlepša hvala za besedo. Socialni demokrati bomo glasovali proti predlogu tega
               zakona iz treh razlogov, prvič zato, ker je še eden v seriji poskusov ukiniti
               protikorupcijsko komisijo ali vsaj vzeti pomemben del pristojnosti, drugič zato, ker
               s tem zakonom ne bi stopili na resnične razloge in izvore klientelizma in korupcije;
               in tretjič zato, ker v nekaterih elementih predlog zakona utegne biti v nasprotju z
               odločbami Ustavnega sodišča, če ne celo protiustaven.</p>
               <p>Da mislimo z bojem proti klientelizmu in korupciji resno, bomo dokazali s sprejetjem
               že pripravljenega Predloga zakona o integriteti, s katerim se je Vlada celovito
               lotila boja proti klientelizmu in korupciji, z evidentiranjem in nadzorom premoženja
               funkcionarjev, ureditvijo konflikta interesov, prepovedjo oddajanja poslov podjetjem,
               ki so v lasti funkcionarjev ali njihovih družinskih članov, z ureditvijo lobiranja in
               podobno. S sprejetjem Zakona o integriteti bomo zajem in nadzor bistveno razširili ne
               samo na javne funkcionarje, pač pa tudi na kategorije javnih uslužbencev. Ker menimo,
               da je Zakon o integriteti celovito urejanje boja proti korupciji, bomo predlog
               opozicije v tem segmentu zavrnili.</p>
            </sp>
            <sp xml:id="SDZ5-Redna-09-2009-09-25.sp289">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v svojem imenu, gospod dr. Vinko Gorenak? Želi še kdo?
               Še Roberto Battelli. Še kdo? Sicer bom odprl prijave, da boste vsi lahko obrazložili
               glas. <stage>(Ne.)</stage> Torej, dr. Vinko Gorenak, obrazložitev glasu v svojem imenu.</p>
            </sp>
            <sp xml:id="SDZ5-Redna-09-2009-09-25.sp290">

               <speaker>DR. VINKO GORENAK:</speaker>

               <p>Hvala lepa. Nameraval sem prositi za proceduralno, ampak bom v okviru tega, kar imam
               na razpolago, v dveh minutah skušal, gospod predsednik, povedati, zakaj bom
               glasoval...</p>
            </sp>
            <sp xml:id="SDZ5-Redna-09-2009-09-25.sp291">

               <speaker>PREDSEDNIK DR. PAVEL GANTAR:</speaker>

               <p>Gospod dr. Gorenak, želite proceduralno ali obrazložitev glasu?</p>
            </sp>
            <sp xml:id="SDZ5-Redna-09-2009-09-25.sp292">

               <speaker>DR. VINKO GORENAK:</speaker>

               <p>Zakaj bom glasoval "za". Hvala lepa.</p>
               <p>Glasoval bom za predvsem zato - ali pa bom rekel, ob ugotovitvi, da včeraj nihče ni
               poslušal, ob ugotovitvi, da tudi danes nihče ni poslušal kolega Černača, moram
               glasovati "za". Ob ugotovitvi, da smo včeraj slišali laži, ki se jim rečejo,
               "ukinjate Kosovo komisijo", pa sem v svoji predstavitvi, gospod predsednik - tudi
               zato moram glasovati "za", trikrat povedal, vmes naredil kar nekaj dihalnih vaj in
               odmorov, da bi me kolegi slišali. Pa me niso slišali! Tudi zaradi tega moram
               glasovati "za"...</p>
            </sp>
            <sp xml:id="SDZ5-Redna-09-2009-09-25.sp293">

               <speaker>PREDSEDNIK DR. PAVEL GANTAR:</speaker>

               <p>Dr. Gorenak, prosim vas, da se spoštljivo izražate o svojih kolegih poslancih in
               poslankah v Državnem zboru.</p>
            </sp>
            <sp xml:id="SDZ5-Redna-09-2009-09-25.sp294">

               <speaker>DR. VINKO GORENAK:</speaker>

               <p>Tudi zato moram glasovati "za", ker so svoje povedali pa odšli ven. Tudi zato moram
               glasovati "za", ker ta predlog, še enkrat ponavljam pred slovensko javnostjo, če
               nekateri ne znajo brati, ne ukinja Kosove komisije. Ampak ima zakon, ki je ustanovil
               Kosovo komisijo, 8 poglavij. Bilo bi treba prebrati, da ukinjamo šest ali sedem
               členov in tako kot v državah Evropske unije - jaz sem jih včeraj naštel, danes nimam
               več časa - prenašamo na drugo institucijo, ki se ji reče Računsko sodišče. In s to
               inštitucijo je bilo v preteklem mandatu to tudi dogovorjeno in nihče ni govoril o
               protiustavnosti.</p>
               <p>Oglašam se zato in se bom še oglašal, gospod predsednik, da bi na glas povedal, da
               bom glasoval "za", ...<stage>/Opozorilni znak za konec razprave./</stage>... ker nekateri lažejo.
               Hvala lepa.</p>
            </sp>
            <sp xml:id="SDZ5-Redna-09-2009-09-25.sp295">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu Roberto Battelli. Prosim.</p>
            </sp>
            <sp xml:id="SDZ5-Redna-09-2009-09-25.sp296">

               <speaker>ROBERTO BATTELLI:</speaker>

               <p>Hvala lepa. Jaz bom glasoval "proti". Veste, ne zaradi tega, ker bi ne morali mi
               funkcionarji povedati pristojnim organom vsega, kar zadeva naše premoženje. To v
               določenih oblikah obstaja že sedaj: od tega, kar kdo drži pod žimnico ali v
               nogavicah, ali kakorkoli že, do bančnega računa, do nepremičnin - vse. To ni sporno.
               Javnost je sporna. Zaradi tega, ker javnost, če gre - seveda, javni morajo biti naši
               osebni dohodki, javno vse, kar dobimo, in tako imenovani privilegiji, ki niso
               privilegiji, in nihče nima zadosti poguma, da bi javnosti povedal, da to niso
               privilegiji in tako naprej, ampak se to "jaha" na nek način demagoško zaradi
               kupovanja naklonjenosti te iste javnosti. Skratka, sporna je javnost za vse, ker to
               pa dejansko posega v tisto sfero zasebnosti, ki jo po mednarodnih pomembnih
               dokumentih mora ...<stage>/Opozorilni znak za konec razprave./</stage>... imeti sleherni
               individualizem. Ker to bi potem razkrivalo določena osebne, zelo osebne stvari, zelo
               osebna razmerja in tako naprej. V to sfero dejansko javnost nima pravice imeti
               vpogleda. Lahko določene institucije, to ja. Se pravi, to mora biti pokrito z
               določeno....<stage>/Opozorilni znak za konec razprave./</stage> stopnjo diskretnosti. Zato bom pač
               glasoval "proti".</p>
            </sp>
            <sp xml:id="SDZ5-Redna-09-2009-09-25.sp297">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 66 poslank in poslancev, za je glasovalo 18, proti
               45.</p>
               <p><stage>(Za je glasovalo 18.)</stage> <stage>(Proti 45.)</stage></p>
               <p>Ugotavljam, da Državni zbor predlaganega sklepa ni sprejel, zato je zakonodajni
               postopek o predlogu zakona končan.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title>17. točko dnevnega reda,</title> to je s <title>prvo obravnavo
                  Predloga zakona o spremembah in dopolnitvah Zakona o odvetništvu.</title> Prehajamo
               na odločanje o naslednjem predlogu sklepa. Predlog zakona o spremembah in dopolnitvah
               Zakona o odvetništvu je primeren za nadaljnjo obravnavo. Obrazložitev glasu v imenu
               Poslanske skupine SDS dr. Vinko Gorenak.</p>
            </sp>
            <sp xml:id="SDZ5-Redna-09-2009-09-25.sp298">

               <speaker>DR. VINKO GORENAK:</speaker>

               <p>Hvala lepa. V Poslanski skupini Slovenske demokratske stranke bomo ta zakon podprli.
               Malo sem se nagnil niže zato, da me boste slišali, ker me nihče ne posluša. Podprli
               bomo ta zakon iz več razlogov....</p>
            </sp>
            <sp xml:id="SDZ5-Redna-09-2009-09-25.sp299">

               <speaker>PREDSEDNIK DR. PAVEL GANTAR:</speaker>

               <p>Mir v dvorani!</p>
            </sp>
            <sp xml:id="SDZ5-Redna-09-2009-09-25.sp300">

               <speaker>DR. VINKO GORENAK:</speaker>

               <p>Prvič zato, ker želimo s tem zakonom zelo jasno narediti na področju sodstva in na
               področju prehajanja odvetnikov in sodnikov - torej, tožilce in sodnike med odvetnike,
               kar je kar masoven pojav, vzpostaviti na tem področju red. Zakon ima pravzaprav en
               sam člen, ki je izjemno pomemben, vsi ostali so manj pomembni. To je, da
               prepovedujemo sodnikom in tožilcem, da bi se tri leta zaposlili v odvetniški službi.
               Vse obrazložitve, ki smo jih do sedaj slišali, nas niso prepričale. Gre pa preprosto
               za to, da danes lahko tožilci in sodniki kadarkoli prekinejo svojo službo ob 23.59 in
               ob 00.01 postanejo odvetniki. To je nekorektno, to ni pošteno in to ni v smislu
               ustavne garancije pravičnega sojenja do vseh ljudi.</p>
               <p>Drugič. Treba je povedati tudi to, da sklicevanje, ker so se nekateri so sklicevali
               na tako imenovano pravico do svobodne izbire dela, ki naj bi bila s tem kršena
               sodnikom in tožilcem, ne zdrži. Ne zdrži zato, ker je tak zakon v tej dvorani
               Državnega zbora že bil sprejet in je 10.000 policistom prepovedal, da bi se štiri leta zaposlili v varnostnih in detektivskih
               organizacijah.</p>
               <p>Torej menim oziroma v poslanski skupini menimo, da je treba tudi na področju sodstva
               - treba pa je reči, da je kar veliko praktičnih primerov. Iz ust ministra smo slišali
               zelo jasen podatek, da je bilo v zadnjih letih 400 takšnih primerov, kar je zelo zelo
               velika številka. In zato je treba na tem področju preprosto narediti primerjalno
               gledano stanje, ki bo to onemogočalo. Še nekaj primerjav. Evropska zakonodaja ali
               drugi zakoni Evrope ali podzakonski akti to preprečujejo v številnih državah. Navedel
               sem primer Avstrije in Švedske, kjer je po statutih odvetniških zbornic, ki jih
               sprejemajo vlade in ne odvetniške zbornice, kot pri nas, prepovedano vsem sodnikom in
               vsem tožilcem,... ...<stage>/Opozorilni znak za konec razprave./</stage>... da bi postali kadarkoli
               odvetniki. Mi predlagamo samo tri leta.</p>
               <p>Moral sem biti glasen, tudi zato, gospod predsednik, ker je včeraj zadnji poslanec
               SD-ja izginil iz dvorane... ...<stage>/Izklop mikrofona./</stage>...</p>
            </sp>
            <sp xml:id="SDZ5-Redna-09-2009-09-25.sp301">

               <speaker>PREDSEDNIK DR. PAVEL GANTAR:</speaker>

               <p>Ne vem, če je to relevantno za glasovanje, ampak kakorkoli.</p>
               <p>Hvala lepa.</p>
               <p>Obrazložitev glasu v lastnem imenu...</p>
               <p>Želi še kdo v imenu poslanskih skupin?</p>
               <p>V imenu Poslanske skupine SD gospod Križman, prosim.</p>
            </sp>
            <sp xml:id="SDZ5-Redna-09-2009-09-25.sp302">

               <speaker>MARJAN KRIŽMAN:</speaker>

               <p>Hvala lepa, gospod predsednik.</p>
               <p>Bom glasen tako, da me boste vsi slišali.</p>
               <p>V poslanski skupini bomo glasovali "proti".</p>
               <p>Hvala.</p>
            </sp>
            <sp xml:id="SDZ5-Redna-09-2009-09-25.sp303">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Obrazložitev glasu v lastnem imenu dr. Vinko Gorenak, če se vam res zdi to potrebno.
               ...<stage>/Oglašanje v dvorani, nerazumljivo./</stage>...</p>
               <p>Prosim, da izklopite mikrofone. ...<stage>/Oglašanje v dvorani./</stage>... Mogoče pa res ni treba,
               da bi v lastnem imenu obrazložili glas. ...<stage>/Smeh./</stage>...</p>
               <p>Vsi skupaj bomo počakali z vami, bomo. ...<stage>/Oglašanje v dvorani./</stage>...</p>
               <p>Vas opozarjam, da ne bom dovolil polemik in sklicevanja na kolege poslance iz
               drugih...</p>
            </sp>
            <sp xml:id="SDZ5-Redna-09-2009-09-25.sp304">

               <speaker>DR. VINKO GORENAK:</speaker>

               <p>Saj niste zdravnik, da bi nas preventivno cepili. Hvala lepa.</p>
               <p>Skratka, v svojem imenu moram prav tako povedati, da bom zakon podprl. Namreč, zelo
               jasno je, da je na tem področju nered. Kar 400 sodnikov ali tožilcev prehaja - v
               zadnjih letih - in to je prvi razlog. Drugi razlog je ta, da tožilci in sodniki
               kadarkoli, tudi v primeru, ko jih zajame tožilski zakon ali zakon o sodiščih, ko
               zaidejo v neko dejanje, ki pomeni, da bi lahko kakorkoli bili sankcionirani,
               preprosto dajo odpoved in odidejo. Zato je v slovenskem sodstvu stanje tako, da
               nimate nobenega tožilca ali skoraj nobenega tožilca ali nobenega sodnika, ki bi bil
               deležen sankcij. Seveda jih ni, zaradi tega ker odidejo med odvetnike. Tam počakajo
               nekaj mesecev ali let in se mogoče vrnejo nazaj.</p>
               <p>Pomembnejša se mi pa zdi pravica vseh ljudi do tega, da jim je pošteno sojeno. Ne pa,
               da se lahko tožilci ali sodniki kakorkoli seznanijo v času svojega dela s spisi,
               stanjem ali čemerkoli drugem, omejitve, ki pa jih danes imajo in na katere, vem, da
               bi se kdo lahko skliceval, pa niso učinkovite. Niso učinkovite v nobenem primeru. Pa
               tudi napram deset tisoč policistov je to krivično. In zato je treba ta zakon
               sprejeti, vsaj v prvi obravnavi, lahko pa ga popravite. Lahko ga dopolnite in vsaj
               napram policistom pokažete malo lepši obraz, ker oni imajo štiri leta prepovedi.
               Hvala lepa.</p>
            </sp>
            <sp xml:id="SDZ5-Redna-09-2009-09-25.sp305">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 66 poslank in poslancev, za je glasovalo 24, proti
               42.</p>
               <p><stage>(Za je glasovalo 24.)</stage> <stage>(Proti 42.)</stage></p>
               <p>Ugotavljam, da zbor predlaganega sklepa ni sprejel. Zato je zakonodajni postopek o
               predlogu zakona končan. S tem zaključujem to točko dnevnega reda.</p>
               <p>Nadaljujemo s prekinjeno <title>7. točko dnevnega reda - obravnavo Predloga zakona o
                  spremembah in dopolnitvah Zakona o lokalni samoupravi, tretja obravnava,</title> v
               okviru skrajšanega postopka. Vi ste dobili na klop danes amandmaje k dopolnjenemu
               predlogu zakona, skrajšani postopek, tretja obravnava, zato dajem v razpravo 3. člen
               in amandma Poslanske skupine SDS. Želi kdo razpravljati? Prosim za prijavo. Vsakdo
               ima 5 minut. Prosim 5 minut. Besedo ima Ivan Grill. Prosim.</p>
            </sp>
            <sp xml:id="SDZ5-Redna-09-2009-09-25.sp306">

               <speaker>IVAN GRILL:</speaker>

               <p>Hvala lepa. Slovenska demokratska stranka je ponovno vložila ta amandma, da se skuša
               popraviti krivica in tudi protiustavnost, ki jo osnovno besedilo zakona seveda tudi
               prinaša. Kajti na takšen način zagotavljanja romskega svetnika je diskriminatoren do
               večinskega prebivalstva in ne nazadnje tudi do same romske skupnosti.</p>
               <p>Če povem primer. Danes sem že enkrat nakazal. V Novem mestu, ki imamo relativno zelo
               visoko populacijo romske skupnosti, imamo v občinskem svetu dva romska svetnika;
               enega, ki je bil izvoljen neposredno, kar kaže, da v primeru, če je interes med
               romsko skupnostjo, da pristopijo takrat, ko so redne volitve k temu, da imajo svojega
               predstavnika, ga seveda lahko tudi dobijo; in pač drugi svetnik, ki je bil izvoljen
               po zakonodaji, ki ga pač omogoča. Res je, kot sedaj komentirajo, da ga trenutno
               nimamo, ampak nimamo ga zato, ker je preminil. Ampak, kar želim pa poudariti, je
               nedorečenost tega zakona, tega predloga, na kar kaže pa tudi dejstvo, da se ravno
               sedaj volilna komisija sooča s težavo, ki bo lahko pripeljala celo do pritožbe na
               Ustavno sodišče. Kajti kandidat oziroma dva kandidata, ki sta sedaj pripravljena, da
               kandidirata na teh volitvah, eden je pač Rom, ena pa se je deklarirala kot
               predstavnica romske skupnosti, kar pa seveda ni, in sedaj imamo konflikt ravno med
               romsko populacijo, ki temu nasprotuje. Ne nazadnje se tudi kaže, ali je takšen način
               izbire kandidata ustaven. In že sedaj napovedujejo v primeru izvolitve te kandidatke,
               da se bo Ustavno sodišče moralo opredeliti, ali je takšen način kandidiranja ustaven.
               Kajti, kot sem omenil, takšen zakon in tudi takšna sprememba, kot je sedaj, v nobenem
               primeru ne omogoča, ne garantira, da lahko pride do statusa občinskega svetnika
               avtohtoni Rom. Tukaj so lahko številne zlorabe, ki jih zakonodaja, taka kot je, ne
               omogoča. Ravno tako so sedaj tukaj naštete občine, ki morajo imeti občinskega
               svetnika in če se ne bodo tako odločile, da ji bo to Državna volilna komisija
               prisodila. Romi so populacija, znana, da se rada seli. Pomeni, da v primeru, da se
               neka skupina Romov seli v Koper, me zanima, ali bomo zopet takrat spremenili zakon,
               da bo tudi Koper imel romskega svetnika. Ali pa me zanima, zakaj ga nima sedaj
               Ljubljana. Tudi v Ljubljano smo, kot vemo, dobili Rome. Tako takšen zakon, takšen
               način, kot je sedaj, zdaleč zdaleč ne rešuje tistih težav, ki so na področju
               zagotavljanja romskega svetnika.</p>
               <p>In še enkrat, nobene potrebe ni, resnično nobene potrebe, da se diskriminira večinsko
               prebivalstvo, ki ima eno volilno pravico, romska populacija ima pa dve: najprej
               volijo občinske svetnike neposredno, potem pa še samo tiste kandidate, ki so za
               romskega svetnika. Pomeni, da je tukaj diskriminatornost več kot očitna. In ne
               nazadnje me zanima, koliko občinskih svetov je, kjer je romski svetnik lahko
               prispeval, pač s svojim glasom, da se je reševanje konfliktov ali pa kakršnihkoli
               težav, ki so vedno ali pa v večini primerov prisotne med večinskim in romskim
               prebivalstvom, ali je lahko občinski svetnik iz vrst Romov, prispeval, da so se ti
               problemi reševali hitreje. Prav je, da se jih rešuje, in jih je treba, vendar na
               drugačen način. Takšen zakon tega v nobenem primeru ne bo reševal.</p>
               <p>Zato bi s takšnim amandmajem, ki smo ga sedaj vložili in ga bom sam tudi podprl,
               naredili zakon vsaj v skladu z ustavo. Hvala lepa.</p>
            </sp>
            <sp xml:id="SDZ5-Redna-09-2009-09-25.sp307">

               <speaker>PREDSEDNIK DR. PAVEL GANTAR:</speaker>

               <p>Proceduralno, prosim.</p>
            </sp>
            <sp xml:id="SDZ5-Redna-09-2009-09-25.sp308">

               <speaker>DEJAN LEVANIČ:</speaker>

               <p>Hvala lepa za besedo. Gospod predsednik, upam, da sem slišal svojega kolega poslanca
               narobe oziroma da sem ga narobe razumel, ko je govoril o romskem prebivalstvu in o
               čistem prebivalstvu. Ampak če sem ga pravilno slišal, potem upam, da ga boste v
               prihodnje opozorili, ker je to sigurno velika rasna diskriminacija, ki se dogaja zdaj
               že znotraj Državnega zbora. Kaj ni dovolj, da se ločujemo na "naše" in "vaše" oziroma
               da stranka SDS to vedno znova počne, zdaj govorimo že o čistem prebivalstvu. Kaj bo
               šele, ko bomo prišli še do čistokrvnega in potem tako naprej, in se bojim, da bomo
               kar kmalu v stanju pred drugo svetovno vojno. Hvala lepa.</p>
            </sp>
            <sp xml:id="SDZ5-Redna-09-2009-09-25.sp309">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Proceduralno, prosim.</p>
            </sp>
            <sp xml:id="SDZ5-Redna-09-2009-09-25.sp310">

               <speaker>IVAN GRILL:</speaker>

               <p>Spoštovani gospod predsednik, predlagam mlademu gospodu Levaniču, da si prebere
               magnetogram...</p>
            </sp>
            <sp xml:id="SDZ5-Redna-09-2009-09-25.sp311">

               <speaker>PREDSEDNIK DR. PAVEL GANTAR:</speaker>

               <p>Proceduralno morate nasloviti vprašanje meni, ne gospodu Levaniču, prosim.</p>
            </sp>
            <sp xml:id="SDZ5-Redna-09-2009-09-25.sp312">

               <speaker>IVAN GRILL:</speaker>

               <p>No, prosim, da mu priskrbite magnetogram, kjer bo zelo razločno zapisano, da sem
               govoril o večinskem prebivalstvu, za katerega se ve, katero je, in to ne pomeni
               nobene rasne diskriminacije med enimi ali drugimi.</p>
            </sp>
            <sp xml:id="SDZ5-Redna-09-2009-09-25.sp313">

               <speaker>PREDSEDNIK DR. PAVEL GANTAR:</speaker>

               <p>Hvala lepa. <stage>/Oglašanje v dvorani: "Opravičilo!"/</stage></p>
            </sp>
            <sp xml:id="SDZ5-Redna-09-2009-09-25.sp314">

               <speaker>IVAN GRILL:</speaker>

               <p>Prosim? Pričakujem opravičilo.</p>
            </sp>
            <sp xml:id="SDZ5-Redna-09-2009-09-25.sp315">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Zvonko Lah.</p>
            </sp>
            <sp xml:id="SDZ5-Redna-09-2009-09-25.sp316">

               <speaker>ZVONKO LAH:</speaker>

               <p>Hvala za besedo. Glasoval bom za ta amandma, iz tega razloga, ker menim, da je bila
               napaka storjena že takrat, ko je Državni zbor na pamet, brez nekih kriterijev
               določil, da mora v 20 občinah biti romski svetnik, in bi morali takrat poskrbeti
               oziroma Vlada poskrbeti za merila in kriterije, da bi se občine same določile na neki
               podlagi, ali morajo imeti romskega svetnika ali ne. Sedaj pa ponovno s tem zakonom
               delamo isto napako in krivico nekaterim občinam.</p>
               <p>Zato bom ta amandma podprl, ker mislim, da rešuje vsaj v eni občini, kjer menijo, da
               tega romskega svetnika ne potrebujejo oziroma nimajo pravice Romi do svetnika.</p>
               <p>Ravno tako pa bi predlagal, da se enkrat za vselej reši tako, da se usliši Ustavno
               sodišče, ki je naložilo Vladi, da pripravi merila in kriterije in se potem rešujejo
               ti romski svetniki na osnovi teh meril in kriterijev.</p>
            </sp>
            <sp xml:id="SDZ5-Redna-09-2009-09-25.sp317">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Proceduralno želite, gospod Tanko? Prosim nov krog za razpravo. Prosim za
               prijavo. Besedo ima dr. Luka Juri. Prosim.</p>
            </sp>
            <sp xml:id="SDZ5-Redna-09-2009-09-25.sp318">

               <speaker>DR. LUKA JURI:</speaker>

               <p>Hvala lepa. Predstavljeni in predlagani amandma je kopija amandmaja, ki je že v
               drugem branju dvakrat dosegel zavrnitev v Državnem zboru, enkrat na matičnem delovnem
               telesu, drugič na plenarni seji Državnega zbora.</p>
               <p>Kaj je glavni razlog za predlagani amandma, vedo seveda predlagatelji sami. Lahko pa
               ugotovimo, da je nezakonito stanje v občini Grosuplje posledica nezakonitih odločitev
               občine, v kateri ima prav Slovenska demokratska stranka največ glasov v občinskem
               svetu. Zakaj se tako Grosuplje, zakaj se tako občina otepa romskega svetnika? Morda
               stoji za tem rasna diskriminacija, morda stoji za tem le nerazumevanje vlog in
               priložnosti, ki jih lahko ponudi romski svetnik. Ne glede na vse, v razpravi smo
               slišali tudi nekaj zelo zanimivih argumentacij, ki postavljajo pod vprašanje ne vloge
               romskega svetnika, ampak celoten sistem pozitivne diskriminacije narodnih manjšin in
               etičnih manjšin v Sloveniji. Namreč, slišali smo, da naj bi bilo problematično, da
               ima lahko romski občan ali romska občanka v Grosupljem dvojno glasovalno pravico. Ja,
               saj to je vendar ne samo sistem v vseh občinah kjer poznajo romskega svetnika, sistem
               v vseh občinah, kjer poznajo svetnike in svetnice madžarske narodne skupnosti, sistem
               vseh občin, kjer poznajo svetnika in svetnice italijanske narodne skupnosti, ampak
               celo sistem, po katerem sta izvoljena dva od 90 poslank in poslancev v tem Državnem
               zboru. Ali Slovenska demokratska stranka sedaj odpira sploh vprašanje pozitivne
               diskriminacije narodne skupnosti? Ali želi spremeniti ustavo in se začenja razprava
               pri tem amandmaju? Očitno: ja! In očitno maske počasi padajo.</p>
               <p>Torej, za tem amandmajem, ki naj bi bil skorajda tehnične narave, se skriva nekaj
               drugega; se skriva zavračanje drugačnega, se skriva zavračanje tistega, kar ni čisto
               slovensko, skriva se seme takšnega rasizma, ki smo ga videli, žal, že večkrat v
               Evropi in je imel že zelo zelo pogubne posledice za celotno celino. Hvala lepa.</p>
            </sp>
            <sp xml:id="SDZ5-Redna-09-2009-09-25.sp319">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Renata Brunskole.</p>
            </sp>
            <sp xml:id="SDZ5-Redna-09-2009-09-25.sp320">

               <speaker>RENATA BRUNSKOLE:</speaker>

               <p>Hvala lepa. Danes sem se na to temo in podobno razpravo že oglasila. Nekako menim, da
               vse tiste lokalne skupnosti, kjer je tudi že v zakonodaji opredeljeno v preteklosti
               bilo, da imamo romskega svetnika, moram reči, da si nikakor ne predstavljam, da bi se
               morebiti zgodilo, pa verjetno tudi tisti kolegi, ki prihajajo z območij, kjer je
               romski svetnik, si namreč najbrž ne predstavljajo, da bi sedaj šli v takšno spremembo
               zakonodaje in ukinili pravico do volitve romskega svetnika. Kjer pa so morebiti v
               preteklosti bile težave, in nekje jih je bilo veliko, ponekod je bilo tega res
               veliko, je verjetno potrebna neke vrste strpnost in razumevanje. In tudi v dobrobit
               strank in list, ki nekako razmišljajo drugače, ne vem, če je smiselno in prav, da se
               tukaj v danem primeru zagovarjajo nekatera dejstva in teze, ki niso v dobrobit
               sožitju med različnimi narodnostmi in narodi v Republiki Sloveniji.</p>
               <p>Zatorej predlagam, da tudi kolegi iz opozicije dobro premislijo, za kakšne ukrepe
               gre, saj namreč tudi varovanje človekovih pravic - tudi Romi spadajo sem. Ne vem, če
               se popolnoma vsi strinjajo s to tezo in s tem razmišljanjem. Dobro razmislite in
               morebiti tudi spremenite odločitev. Hvala.</p>
            </sp>
            <sp xml:id="SDZ5-Redna-09-2009-09-25.sp321">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Jože Tanko. Prosim.</p>
            </sp>
            <sp xml:id="SDZ5-Redna-09-2009-09-25.sp322">

               <speaker>JOŽE TANKO:</speaker>

               <p>Hvala za besedo. Najprej bi se dotaknil včerajšnjih besed ministra Zalarja, ki je
               zagovarjal neko stališče pri Zakonu o odvetništvu. Dejal je naslednje: "Vendar ne
               moremo urejati z zakoni, ki veljajo na splošno, nekega posamičnega ekscesa. Posamični
               ekscesi se nam dogajajo v vseh podsistemih države, pa zaradi tega ne sprejemamo vsak
               dan drugega zakona." Ta rešitev, ki jo predlagate poslanci s podpisi in
               prvopodpisanim gospodom Jurijem rešuje posamičen eksces. Rešuje nekaj, kar je
               dogodek, ki ne sodi k splošni rešitvi. In mislim, da bi bilo prav, da se ta amandma
               sprejme, če hočemo ohraniti, da zakon to zadevo na splošno ureja, ne da ureja
               ekscesno situacijo.</p>
               <p>Druga stvar, ki je ob tem zakonu sporna, so pristojnosti. Po Zakonu o lokalni
               samoupravi v primeru ugotovljenih nepravilnosti, neizvrševanja zakonov je Državni
               zbor tisti, ki razrešuje organ, ki deluje nezakonito. Državna volilna komisija pri
               tem nima nobene pristojnosti. In, če Vlada Republike Slovenije meni, da je treba
               karkoli storiti, je treba tisti organ, ki deluje nezakonito, razrešiti in mora
               predlagati ustrezen sklep na Državni zbor. Ta rešitev pač v Zakonu o lokalni
               samoupravi obstaja. Zakaj tega Vlada ne stori? Zakaj predlagate nekaj, kar ni
               usklajeno s tezo in trditvijo ministra za pravosodje?</p>
               <p>Naslednja stvar, ki je v tem zakonu sporna, je širitev občinskega sveta mimo meril.
               Vsaka občina ima število svetnikov, ki je določeno glede na število prebivalcev, ima
               nek razpored in po velikosti imajo občine neko določeno število prebivalcev. Širitev
               z zakonom, ekskluzivno v občini Grosuplje, za enega pomeni, da se poruši razmerje z
               ostalimi občinami iz tega velikostnega razreda. Pomeni precedans, da to na tak način
               urejamo.</p>
               <p>Naslednja stvar, ki je problem, je, da s to rešitvijo posegamo tudi v Zakon o
               financiranju občin. Pa ta zakon tega ne ureja, ker dodaten svetnik pomeni dodatno
               obremenitev za občinski proračun, pa ta obremenitev ni zajeta ne v glavarini ne v
               primerni porabi ali kjerkoli želite že. Ni zajeta, ker gre za neko dodatno
               zadevo.</p>
               <p>In še ena stvari, ki jo je včeraj omenil minister Zalar: sorazmernost ukrepa.
               Sprašujem se, ali je smiselno, da bomo dobili novega občinskega svetnika v občini
               Grosuplje mesec ali dva pred razpisom novih lokalnih volitev. Je to smiselno? Je to
               primeren ali sorazmeren ukrep. Menim, da ta ukrep ni primeren. Ker če je ta ukrep
               primeren, potem je mnogo bolj primeren tisti, da Vlada Republike Slovenije predlaga
               razrešitev Občinskega sveta Grosuplje in ponovne volitve članov v občinski svet v
               Občini Grosuplje. Tisto je primeren ukrep, ker ima zakonsko podlago. In ko se
               odločate za tako eksplozivno rešitev, se izpostavljate zagotovo ustavni presoji te
               rešitve. Če ne verjamete, si vzemite magnetogram. Včeraj ob 21.30 je minister za
               pravosodje to izrazil in povedal ob obravnavi neke druge točke dnevnega reda. Govoril
               je tako o ekscesnih zadevah kot tudi o sorazmernosti rešitev. Gospod Potrč je bil
               prisoten, gospod Gantar tudi, predsednik, in lahko potrdita, ...<stage>/Znak za konec
               razprave./</stage>... rekel. Če pa je kakšna težava s tem, kar sem povedal, pa gospod
               predsednik, če ocenite, da je treba s to trditvijo in izjavo ministra Zalarja
               seznaniti poslance koalicijskih strank in tiste, ki predlagajo, predlagam, da
               odredite odmor, da bodo dobili ta magnetogram na mizo, ga prebrali in se potem na
               osnovi, tudi stališča ministra Vlade Republike Slovenije, ki prihaja iz koalicijskih
               vrst - je bil sodnik in je pravosodni minister - in da na osnovi te izjave tudi
               presodite svoje ravnanje in svojo odločitev. Pozivam vas, da si to preberete in
               naravnate svojo odločitev.</p>
            </sp>
            <sp xml:id="SDZ5-Redna-09-2009-09-25.sp323">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Veste, da jaz s tega mesta ne morem razpravljati.</p>
               <p>Ponovno odpiram prijave, prosim za prijavo.</p>
               <p>Besedo ima Ivan Grill, prosim.</p>
            </sp>
            <sp xml:id="SDZ5-Redna-09-2009-09-25.sp324">

               <speaker>IVAN GRILL:</speaker>

               <p>Hvala lepa.</p>
               <p>Jaz sem danes...</p>
            </sp>
            <sp xml:id="SDZ5-Redna-09-2009-09-25.sp325">

               <speaker>PREDSEDNIK DR. PAVEL GANTAR:</speaker>

               <p>Ni omejitev.</p>
            </sp>
            <sp xml:id="SDZ5-Redna-09-2009-09-25.sp326">

               <speaker>IVAN GRILL:</speaker>

               <p>... že komentiral, da rešitve utemeljujejo, rešujejo ravno tisti, ki imajo najmanj
               izkušenj ali znanja o težavah z romsko populacijo. Ali jih imajo malo ali pa nič.
               Zato sem vas že prijazno povabil, 14 dni vas z veseljem gostimo v Novem mestu, da se
               boste lahko na licu mesta soočili s težavami, ki so in da bomo potem skupaj iskali
               rešitve. Videli boste, da taka, kot jo vi predlagate, zagotovo ni.</p>
               <p>In da vam zdaj dam še eno konkretno vprašanje. V primeru, da ta zakon - saj verjamem,
               da ga boste seveda tudi potrdili - Državna volilna komisija določi, da se voli
               občinskega svetnika iz vrst Romov. Pomeni, da mora občina Grosuplje, če se
               pogovarjamo o njih, spremeniti statut, kajti v statutu je število svetnikov določeno.
               Kaj se bo zgodilo, če svetniki ne bodo želeli potrditi statuta?! Zopet pridemo v
               enako situacijo, kot smo zdaj. Očitno tega problema ne poznate in na ta način se tega
               ne more reševati.</p>
               <p>In še enkrat. Romi so slovenski državljani, pač tisti, ki so tukaj in da so tako
               opredeljeni, z vsemi pravicami in seveda tudi z dolžnostmi, ki jih velikokrat ne
               izpolnjujejo. Vendar, problem sobivanja med večinskim prebivalstvom in romsko
               populacijo se mora reševati na drugačen način. Takšen zakon vodi v samo še večjo
               diskriminacijo med večinskim prebivalstvom in romsko populacijo. In to tudi pri Romih
               prinaša nezadovoljstvo, velikokrat tudi težave. Kar veliko težav ali nejasnosti je
               bilo, ko se je iskalo kandidate iz vrst Romov za kandidature za občinske svetnike. In
               kot sem povedal, rad bi videl, v katerih občinskih svetih so romski svetniki res
               prispevali k nekemu hitrejšemu reševanju težav, ki je prisotno med večinsko in romsko
               populacijo. Tako da še enkrat: če boste tak zakon potrdili - verjamem, da ga boste -,
               se teh težav ne bo rešilo. Prišlo bo do iste situacije, ko občinski svet ne bo hotel
               spremeniti statuta. Hvala lepa.</p>
            </sp>
            <sp xml:id="SDZ5-Redna-09-2009-09-25.sp327">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima dr. Luka Juri. <stage>(Se odpoveduje razpravi.)</stage> Želi še kdo
               razpravljati? Ker ne želi nihče več razpravljati, zaključujem razpravo in prehajamo
               na odločanje o amandmaju Poslanske skupine SDS k 3. členu. Pri tem vas opozarjam,da
               če ta amandma ne bo sprejet, je razprava in glasovanje k 6.a členu brezpredmetno.
               Glasujemo. Navzočih je 59 poslank in poslancev, za je glasovalo 17, proti 41.</p>
               <p><stage>(Za je glasovalo 17.)</stage> <stage>(Proti 41.)</stage></p>
               <p>Ugotavljam, da ta amandma k 3. členu ni sprejet.</p>
               <p>In s tem je tudi glasovanje o amandmaju k 6.a členu brezpredmetno.</p>
               <p>Končali smo odločanje o amandmajih.</p>
               <p>Obveščam vas, da me Zakonodajno-pravna služba oziroma Vlada nista obvestili, da bi
               bil zaradi sprejetih amandmajev predlog zakona neusklajen.</p>
               <p>Prehajamo na odločanje o predlogu zakona. Obrazložitev glasu v imenu poslanske
               skupine? Postopkovno, vendar kolega Tanko, če boste govorili o gradivih za izredno
               sejo, vam bo besedo vzel.</p>
            </sp>
            <sp xml:id="SDZ5-Redna-09-2009-09-25.sp328">

               <speaker>JOŽE TANKO:</speaker>

               <p>Hvala za besedo.</p>
            </sp>
            <sp xml:id="SDZ5-Redna-09-2009-09-25.sp329">

               <speaker>PREDSEDNIK DR. PAVEL GANTAR:</speaker>

               <p>Mir v dvorani! Ne motiti svojega vodja poslanske skupine.</p>
            </sp>
            <sp xml:id="SDZ5-Redna-09-2009-09-25.sp330">

               <speaker>JOŽE TANKO:</speaker>

               <p>Gospod predsednik, napovedujem obstrukcijo. Hvala lepa.</p>
            </sp>
            <sp xml:id="SDZ5-Redna-09-2009-09-25.sp331">

               <speaker>PREDSEDNIK DR. PAVEL GANTAR:</speaker>

               <p>Hvala lepa. V skladu z ustreznim členom poslovnika prav gotovo. <stage>(Tiste, ki ne bodo
               prišli nazaj, prosim za vsak slučaj, da odnesete vse gradivo.)</stage></p>
               <p>Glasujemo. Navzočih je 44 poslank in poslancev. Torej, ponavljamo glasovanje.
               Glasujemo. Navzočih je samo 42 poslank in poslancev. Prekinjam sejo za 10 minut. S
               tretjim glasovanjem bomo začeli ob 19. uri in 25 minut. Prosim, da zberete 44
               poslancev.</p>
               <stage type="time">(Seja je bila prekinjena ob 19.15 in se je nadaljevala ob 19.25.)</stage>
            </sp>
            <sp xml:id="SDZ5-Redna-09-2009-09-25.sp332">

               <speaker>PREDSEDNIK DR. PAVEL GANTAR:</speaker>

               <p>Nadaljujemo točko in prekinjeno sejo Državnega zbora. Prehajamo na tretje glasovanje
               o Predlogu zakona o spremembah in dopolnitvah Zakona o lokalni samoupravi. Prosim, da
               zasedete mesta za glasovanje. Glasujemo. Glasovanje teče. Bravo. Torej ugotavljam, da
               je navzočih 46 poslank in poslancev, za je glasovalo 46, proti nihče.</p>
               <p><stage>(Za je glasovalo 46.)</stage> <stage>(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.
               Zaključujem tudi 9. redno sejo Državnega zbora.</p>
               <p>Preden odidete, vas prosim za posluh. Izredna seja Državnega zbora je na temo
               problematike pogajalskih izhodišč Republike Slovenije do Republike Hrvaške sklicana
               za ponedeljek, to je 28. septembra ob petnajsti uri. Kot ste dobili že obvestila,
               boste gradiva lahko sprejeli 27. septembra in 28. septembra, tako je napisano. Seveda
               bomo poskušali poskrbeti, da bodo gradiva prej in takoj, ko bodo prispela v Državni
               zbor, vas bomo obvestili, da boste lahko prišli do njih. Gradivo pa je seveda
               označeno s stopnjo tajnosti "zaupno" in ga bo treba obravnavati v skladu z določbami
               zakona o tajnih podatkih.</p>
               <p>Še bi vas rad obvestil, da je javna predstavitev mnenj o predlogu družinskega
               zakonika, ki jo je sklical Odbor za delo, družino in socialne zadeve za ponedeljek
               28. 9. ob enajsti uri zaradi izredne seje Državnega zbora preložena. Predsednico
               odbora in vse prosimo za razumevanje, kajti, ker je seja torej zaprta, torej
               varnostne službe potrebujejo čas, da pripravijo dvorano za zaprto sejo in se ne more
               uporabljati v tem času za druge namene. Zato seveda še enkrat prosim za razumevanje
               tako predsednico kot člane odbora in tiste, ki bodo sodelovali, ki naj bi sodelovali
               pri tej javni predstavitvi. Novi datum javne predstavitve bo določen pozneje. Na kocu
               bi vas rad še opozoril, da iz dvorane odnesete vse stvari, računalnike, dokumente,
               materiale, ker bo treba dvorano pripraviti za zaprto sejo Državnega zbora v
               ponedeljek. Hvala lepa.</p>
               <stage type="time">(Seja je bila končana 25. septembra 2009 ob 19.28.)</stage>
            </sp>
         </div>
      </body>
   </text>
</TEI>