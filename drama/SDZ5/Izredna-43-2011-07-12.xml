<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Izredna-43-2011-07-12">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="day">SZA|29B37DD0DA0CE089C12579A6004BD876</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=sz&amp;uid=29B37DD0DA0CE089C12579A6004BD876</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Izredna-43-2011-07-12.DZ" n="43">
               <name>Izredna</name>
               <date when="2011-07-12"/>
            </setting>
         </settingDesc>
         <particDesc>
            <listOrg>
               <org xml:id="Izredna-43-2011-07-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">43. izredna seja</stage>
            <stage type="chairman">Sejo je vodil predsednik Državnega zbora dr. Pavel Gantar.</stage>
            <stage type="time">Seja se je začela ob 19.20.</stage>


            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice poslanke, kolegi poslanci, gospe in gospodje!</p>
               <p>Začenjam 43. izredno sejo Državnega zbora, ki sem jo sklical na podlagi prvega
               odstavka 58. člena in drugega odstavka 60. člena Poslovnika Državnega zbora.</p>
               <p>Obveščen sem, da se današnje seje ne morejo udeležiti naslednja poslanka in
               poslanca: mag. Melita Župevc, dr. Luka Juri in Alan Bukovnik.</p>
               <p>Na sejo sem vabil predstavnike Vlade. Vse prisotne lepo pozdravljam.</p>
               <p>Prehajamo na <title>določitev dnevnega reda</title> 43. izredne seje Državnega zbora.
               Predlog dnevnega reda ste prejeli včeraj 11. 7. 2011 s sklicem seje. Predlogov za
               širitev dnevnega reda seje nisem prejel. Državnemu zboru predlagam, da za današnjo
               sejo določi dnevni red, kot ste ga prejeli s sklicem. Prehajamo na glasovanje.
               Poslanke in poslance prosim, da preverite delovanje glasovalnih naprav.</p>
               <p>Glasujemo. Glasovanje teče. Navzočih je 58 poslank in poslancev, za je glasovalo 58,
               proti nihče.</p>
               <p><stage>(Za je glasovalo 58.)</stage> <stage>(Proti nihče.)</stage></p>
               <p>Ugotavljam, da je dnevni red 43. izredne seje Državnega zbora določen.</p>
               <p>Prehajamo na <title>1. TOČKO DNEVNEGA REDA, TO JE NA OBRAVNAVO PREDLOGA SKLEPA O PRIZNANJU NEODVISNOSTI IN SUVERENOSTI REPUBLIKE JUŽNI
               SUDAN.</title>
               </p>
               <p>Predlog sklepa je v obravnavo Državnemu zboru predložila Vlada.</p>
               <p>Besedo dajem predstavniku Vlade za dopolnilno obrazložitev. Besedo ima Samuel
               Žbogar, minister za zunanje zadeve.</p>
               <p>Prosim.</p>
            </sp>
            <sp who="SDZ5:ŽbogarSamuel">

               <speaker>SAMUEL ŽBOGAR:</speaker>

               <p>Spoštovane poslanke, spoštovani poslanci!</p>
               <p>Vlada Republike Slovenije je podala predlog za sklic izredne seje Državnega zbora z
               namenom priznanja nove države Republike Južni Sudan. V skladu z določili mirovnega
               sporazuma med Severnim in Južnim Sudanom iz leta 2005 so imeli prebivalci Južnega
               Sudana v prehodnem 6-letnem obdobju pravico, da odločijo o svoji prihodnosti – v
               okviru Sudana ali v okviru neodvisne države Južni Sudan. Referendum o odcepitvi
               Južnega Sudana je potekal med 9. in 15. januarjem letošnjega leta in 98,83 %
               prebivalcev je glasovalo za neodvisnost. Referendum je po mnenju mednarodnih
               opazovalcev, vključno z opazovalci Evropske unije, potekal mirno in kredibilno in je
               bil pozitivno ocenjen. V mejni regiji Abyei je bil referendum prestavljen, zato
               status te regije še ni dokončno določen. Uspešno izvedbo referenduma smo pozdravili
               tako v Sloveniji kot tudi v Evropski uniji ter ga ocenili kot znamenje zrelosti
               političnih sil in prebivalstva Južnega Sudana pa tudi Sudana. Ob tem smo izrazili
               polno spoštovanje odločitve volivcev. Ob razglasitvi neodvisnosti 9. julija smo tako
               države članice kot sama Evropska unija pozdravili novo državo.</p>
               <p>Seveda pa vzpostavitev neodvisnosti Južnega Sudana ne predstavlja konca poti. Med
               državama je ostalo odprtih veliko vprašanj. Med temi, ki so najbolj nujna za rešitev,
               so mejno vprašanje, vprašanje državljanstva in vprašanja, ki so vezana na upravljanje
               z naftnim sektorjem. Pozorno in z zaskrbljenostjo pa spremljamo tudi dogajanje v
               pokrajini Južni Kordofan. Vloga mednarodne skupnosti je, da državama pomaga, da čim
               prej rešita ta vprašanja na miren in obojestransko zadovoljiv način, ki jima bo
               omogočal, da prebivalci obeh držav živijo v miru in v dobrososedskih odnosih.
               Varnostni svet je tako prejšnji teden že sprejel resoluciji, ki omogočata namestitev
               mirovnih enot OZN tako v Abyei kot ustanovitev misije za vzdrževanje miru v Južnem
               Sudanu. V napore mednarodne skupnosti se lahko vključi tudi Republika Slovenija.
               Predstavniki Republike Južnega Sudana se zanimajo za slovenske izkušnje prehoda v
               samostojnost in predvsem za vprašanja, vezana na vzpostavitev lastne valute in
               nasledstva.</p>
               <p>Spoštovani poslanci! Južni Sudan je neodvisnost razglasil v soboto, 9. julija 2011,
               na dan poteka 6-letnega prehodnega obdobja. Sledil je poziv države Republike Južni
               Sudan mednarodni skupnosti, da mu prizna polno mednarodnopravno subjektiviteto.
               Izhajajoč iz lastne izkušnje in pravice Republika Slovenija v zunanji politiki
               spoštuje pravico narodov do samoodločbe. Zato spoštujemo in pozdravljamo demokratično
               odločitev volivcev Južnega Sudana za ustanovitev samostojne, neodvisne države.
               Varnostni svet OZN bo ob priporočilu za sprejetje države Južni Sudan v OZN odločal
               danes, glasovanje v sami Generalni skupščini OZN o članstvu te države pa bo potekalo
               predvidoma v četrtek, 14. julija 2011. Slovenija je vseskozi podpirala politične
               procese v Sudanu, ki so po 10-letnih spopadih privedli do mirne razdružitve in
               razglasitve neodvisnosti Južnega Sudana. Zato želimo 14. julija 2011 glasovati za
               članstvo Republike Južni Sudan v Organizaciji združenih narodov. V imenu Republike
               Slovenije zato predlagam in pozivam, da sprejmete sklep o priznanju Republike Južni
               Sudan kot neodvisne in suverene države. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Predlog sklepa je obravnaval Odbor za zunanjo politiko kot matično delovno telo. Za
               predstavitev poročila odbora dajem besedo predsednici Janji Klasinc.</p>
               <p>Prosim.</p>
            </sp>
            <sp who="SDZ5:KlasincJanja">

               <speaker>JANJA KLASINC:</speaker>

               <p>Spoštovane kolegice in kolegi, spoštovani minister s sodelavko!</p>
               <p>Danes zjutraj je Odbor za zunanjo politiko na svoji 65. nujni seji obravnaval
               Predlog sklepa o priznanju neodvisnosti in suverenosti Republike Južni Sudan, ki ga
               je Državnemu zboru posredovala Vlada. Na seji je minister za zunanje zadeve Samuel
               Žbogar povedal, da je Republika Južni Sudan razglasila neodvisnost v soboto, 9.
               julija 2011, že 14. julija 2011 pa bo v Generalni skupščini OZN potekalo glasovanje o
               priznanju te 193. države sveta. Zato je Vlada ocenila kot primerno, da Slovenija še
               pred samim glasovanjem v Generalni skupščini sprejme akt o priznanju nove države.
               Slovenija bo tako med prvimi državami, ki bodo priznale Južni Sudan, ki je nastal z
               odcepitvijo od Sudana v skladu s splošnim mirovnim sporazumom iz leta 2005. Ta je
               določal 6-letno prehodno obdobje, po katerem so se lahko prebivalci odločali o
               odcepitvi Južnega Sudana. Minister je pravkar povedal, da je bil referendum izveden
               januarja in da je skoraj 99 % volivcev glasovalo za odcepitev.</p>
               <p>V nadaljevanju je minister Žbogar povedal, da novo državo na njeni poti čakajo
               številni izzivi in nekatera nerešena vprašanja s Sudanom. Znotraj države še vedno
               potekajo spopadi v Darfurju, Južnem Kordofanu in z nafto bogatim spornim mejnim
               območjem province Abyei, kjer bi prav tako moral potekati referendum o njenem
               statusu, a je bil zaradi nedavnega nasilja preložen za nedoločen čas. Varnostni svet
               Združenih narodov je glede te province sprejel resolucijo o vzdrževanju miru do
               izvedbe referenduma. Glede razdelitve naravnih bogastev in prihodkov od nafte prihaja
               do nesoglasja s Kartumom, saj se v južnem Sudanu nahaja tri četrtine vse nafte,
               infrastrukture in naftovodi pa so na severu. Med severom in jugom ostajajo nerešena
               tudi vprašanja v zvezi z državljanstvom, saj je Sudan odvzel državljanstvo vsem
               prebivalcem južnega Sudana. Vse to lahko privede do novih spopadov, zato je Varnostni
               svet Združenih narodov 8. julija sprejel resolucijo o vzpostaviti misije v južnem
               Sudanu, ki bo štela 7 tisoč pripadnikov modrih čelad in 900 civilnih uslužbencev.
               Minister je povedal, da bo Slovenija razmislila o morebitnem sodelovanju v tej
               misiji. V razpravi so poslanci izrazili podporo takojšnjemu priznanju neodvisnosti in
               suverenosti južnega Sudana, ki izhaja iz dolgoletne in krvave državljanske vojne, s
               tem pa se prizna tudi legitimna pravica naroda do samoodločbe. Posebej je bilo
               izpostavljeno, da v zadnjem času v mednarodnih odnosih vse bolj vstopajo v ospredje
               ekonomski interesi, da pa si je treba še vedno prizadevati za vrednote, kot so mir,
               blaginja in spoštovanje človekovih pravic. Omenjena so bila tudi večletna
               prizadevanja pokojnega dr. Janeza Drnovška in Toma Križnarja za rešitev razmer na tem
               območju. S tem pozitivnim odnosom Slovenija izraža tudi zavezanost uresničevanja
               skupne zunanje politike Evropske unije, ki je izrazila polno spoštovanje rezultata
               referenduma in sprejela politični okvir aktivnosti do Sudana in južnega Sudana.</p>
               <p>Člani odbora smo soglasno sprejeli predlagani sklep in zato Državnemu zboru
               predlagamo, da Predlog sklepa o priznanju neodvisnosti in suverenosti Republike Južni
               Sudan sprejme v predloženem besedilu. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Prehajamo na predstavitev stališč poslanskih skupin.</p>
               <p>Stališče Poslanske skupine Demokratične stranke Upokojencev Slovenije bo predstavil
               Anton Urh. Prosim. Gospod Urh, samo trenutek.</p>
               <p>Proceduralno, gospod Bogdan Barovič.</p>
            </sp>
            <sp who="SDZ5:BarovičBogdan">

               <speaker>BOGDAN BAROVIČ:</speaker>

               <p>Spoštovani gospod predsednik!</p>
               <p>Vljudno prosim, da uradni izpisek – seznam nastopajočih oziroma predstavitev mnenj,
               stališč poslanskih skupin in posameznikov uredite tako, da bo primeren. Jaz ne vem,
               kakšen naj bi bil razlog, če zdaj velja zmeda v koaliciji, kdo je kje, prosim, da ne
               uvrščate še naše kolege v druge politične opcije.</p>
               <p>Kolikor jaz vem je Miran Györek še vedno član Slovenske nacionalne stranke, ne pa
               Slovenske demokratske stranke. Ker je to uradni papir, vas prosim, da se ta papir
               uredi tako, kot mora biti, razen če veste kaj več kot jaz. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Gospod Bogdan Barovič napaka je bila. Pri Miranu Györeku bi moralo pisati SNS, se
               zgodi. V imenu strokovnih služb, vodstva, širšega in ožjega Državnega zbora se vam in
               tudi Miranu Györeku iskreno opravičujem za to napako in obljubljam, da se ne bo
               ponovila vsaj do 1. septembra. Hvala lepa.</p>
               <p>Prosim, gospod Urh, če nadaljujete.</p>
            </sp>
            <sp who="SDZ5:UrhAnton">

               <speaker>ANTON URH:</speaker>

               <p>Hvala lepa za besedo. Spoštovani gospod predsednik, spoštovani gospod minister s
               sodelavko, kolegice in kolegi!</p>
               <p>Ob takem jubileju, kot ga letos praznujemo Slovenci, nam je lahko v veselje in čast,
               da v mednarodnem prostoru pozdravimo, priznamo in v mednarodno skupnost sprejmemo
               novo članico. Seveda se naša prehojena pot od samostojnosti in neodvisnosti ne more
               primerjati s kalvarijo, ki so jo v dolgih letih krvave državljanske vojne med severom
               in jugom preživeli Južni Sudanci, da so končno lahko na letošnjem referendumu skoraj
               enoglasno potrdili željo po odcepitvi in se odločili za samostojno pot. Le-ta
               zagotovo ne bo lahka, vendar ob podpori ter pomoči drugih držav, mednarodnih ustanov
               in integracij smo lahko prepričani, da bo lažja in bodo uresničene dolgoletne sanje v
               boljšem jutri.</p>
               <p>V prvi vrsti bodo zelo pomembna nadaljnja prizadevanja te mlade države in Sudana po
               mirnem in konstruktivnem reševanju vseh še odprtih vprašanj med njima. Istočasno je
               pomembno, da stečejo med njima samima, sosednjimi ter vsemi ostalimi državami v
               razmerju do nove države prijateljski in spoštljivi odnosi ter da se vsi zavzamejo in
               v polni meri uresničujejo spoštovanje temeljnih človekovih pravic, svoboščin in
               vrednot. Tako bosta lažje zagotovljena tudi gospodarski in družbeni razvoj Južnega
               Sudana, ki ima glede na naravne danosti vse možnosti, da uspe ter da izkoristi te
               potenciale za blaginjo svojih prebivalcev.</p>
               <p>V poslanski skupini DeSUS bomo sklep o priznanju neodvisnosti in suverenosti
               Republike Južni Sudan soglasno podprli. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče Poslanske skupine Slovenske nacionalne stranke bo predstavil Bogdan
               Barovič.</p>
            </sp>
            <sp who="SDZ5:BarovičBogdan">

               <speaker>BOGDAN BAROVIČ:</speaker>

               <p>Hvala za besedo, gospod predsednik. Spoštovani kolegice, kolegi!</p>
               <p>V Slovenski nacionalni stranki nismo nikdar imeli nobenih težav z ljudmi in narodi,
               ki so se s samoodločbo opredelili kot narod in kot država. Še najmanj imamo takšne
               probleme, če je na osnovi splošnega mirovnega sporazuma v Južnem Sudanu bil izveden
               referendum o odcepitvi, na katerem so se s skoraj 100 % večino odločili, da se
               odcepijo v državo Južni Sudan. S tem nimamo popolnoma nobenih težav. Toliko bolj
               pomembno, kot je pomembno omenjati Slovenijo in Evropsko unijo, češ da moramo dati
               mednarodno pravno subjektiviteto, je bolj pomembno za vse nas, da v tej državi končno
               zavlada mir, da ne bomo videli in gledali ter sami trpeli ob videnem trpljenju,
               umirjanju otrok zaradi lakote in bolezni, neprestanih morijah in vojnah. To je
               razlog, zaradi katerega bi morala država Republika Slovenija priznati Južni Sudan ne
               glede na vse ostalo.</p>
               <p>Ob tem moram kot vedno izraziti tudi pomisleke Slovenske nacionalne stranke, da
               imamo očitno v tej državi različne vatle za priznanja. Ko so stali zadaj Amerikanci,
               smo bili med prvimi, smo tekli in priznali Kosovo, tu smo malce počasnejši, ker
               moramo, ker bo čez 2 dni tudi drug pomemben akt. Ob tem pa opozarjamo in smo že pisno
               opozorili, da naj za državo Republiko Slovenijo veljajo enaka pravila in enak odnos
               do ljudi, ki hočejo samoodločbo. Tak primer, na katerega smo opozorili, je tudi
               Abhazija in Južna Osetija, kjer pa so zadaj malo drugačne države in tam seveda
               Sloveniji očitno ni treba ukrepati z enakimi merili, z enakim odnosom in srcem do
               ljudi ter do njihove samoodločbe. To ni prav, to ni verodostojno in do Slovenije to
               ni pošteno, kajti ugled Slovenije po svetu s tem pada. Južni Sudan naj bo država
               miru, kjer bodo otroci hodili v šolo, ne bodo umirali od lahkote in kjer ne bo več
               grozot in morij, ki jih ni videti niti v največjih grozljivkah Hollywooda. Upajmo, da
               je temu tako in da bomo v Slovenski nacionalni stranki pripomogli k temu miru in
               blaginji, pa bom rekel tudi lepih ljudi, ki živijo v tej državi. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče Poslanskega kluba Liberalne demokracije Slovenije bo predstavil Anton
               Anderlič.</p>
            </sp>
            <sp who="SDZ5:AnderličAnton">

               <speaker>ANTON ANDERLIČ:</speaker>

               <p>Spoštovani!</p>
               <p>Najbrž imajo prav tisti, ki menijo, da smo ena redkih držav, ki v Parlamentu
               priznavamo samostojnost posameznih držav. Drugod to počnejo vlade in se mi zdi, da bi
               tudi v Sloveniji bilo prav, da se mogoče spremeni zakon, ki bi Vladi nalagal v okviru
               Zakona o zunanjih zadevah, da te stvari počne. Kajti to, da imamo nekaj izkušenj iz
               preteklega mandata, predvsem 2, ko je šlo za priznanje Črne Gore in priznanje Kosova,
               poznate znamenite zaplete, ki so se zgodili s priznanjem Kosova, ko je bil domnevno
               izvršen pritisk na Republiko Slovenijo, ki ni bil uspešen, pa je potem Afganistan
               prvi priznal Kosovo, kar je za mnoge bilo presenetljivo glede na takratno nedelovanje
               države Afganistan, ampak temu je tako. Za nas ni prav nobenega dvoma in vprašanja o
               tem, ali po tem, ko je bilo povsem jasno, da je mednarodna skupnost privolila in na
               osnovi standardov, ki veljajo za izpolnjevanje pravic držav območij, ki imajo
               možnost, da izvršijo svojo samoodločbo, da se ta na osnovi procedure tudi zgodi. Ta
               referendum v Južnem Sudanu je pokazal več kot to, kar se je vse skozi pojmovalo, da
               gre za resnično stisko Sudancev, ki živijo v Južnem Sudanu in da brez tega, da bodo
               prišli na svoje, v svojo državo, to za njih ni konec morije, ni konec vsega tistega,
               kar se je na tistem področju dogajalo. Na žalost so žrtve velikih sil in tistih, ki
               hlepijo za narodnim bogastvom, za bogastvom, ki se izraža v surovinah, nafti in
               podobnih stvareh.</p>
               <p>Več kot očitno je, da se tam spopadajo velike, največje sile na svetu, kdo bo imel
               večji vpliv in bo izčrpal več bogastva tem ubogim ljudem in zato v Liberalni
               demokraciji od vsega začetka podpiramo to priznanje. Na žalost pa je mogoče ta
               procedura, da morata Vlada in potem Državni zbor hiteti in sklicevati izredne seje.
               Vlada bi lahko gotovo to opravila bolj učinkovito in verjamem, da bomo tudi v
               prihodnje imeli zakon, ki bo to tudi omogočal.</p>
               <p>V Liberalni demokraciji pozdravljamo to odločitev Republike Slovenije in upamo, da
               bomo tudi kmalu vzpostavili diplomatske stike z Južnim Sudanom in vse tisto, ker sodi
               zraven, ko gre za uveljavljanje tudi svojih interesov, potreb za stvari, ki jih
               države počnejo v odnosu do drugih držav. Verjamem, da Slovenija ima kaj ponuditi
               Južnemu Sudanu in tudi svoje interese lahko na tem območju uveljavlja. Podprli bomo
               predlog.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče Poslanske skupine nepovezanih poslancev bo predstavil mag. Franc Žnidaršič.
           </p>
            </sp>
            <sp who="SDZ5:ŽnidaršičFranc">

               <speaker>MAG. FRANC ŽNIDARŠIČ:</speaker>

               <p>Spoštovani gospod predsednik, spoštovani kolegice in kolegi!</p>
               <p>Naša poslanska skupina nima nobenih težav takrat, ko gre za podporo narodu, ki je
               odločilo z več kot 98 % pozitivno odločitvijo o samostojnosti in neodvisnosti o
               Južnem Sudanu. Mi bomo sklep, ki je na mizi, podprli in nas prav nič ne zanima,
               kakšen je interes Slovenije v zvezi s tem, kar me je danes vprašal nek novinar. Mi ne
               potrebujemo posebnega interesa, ko gre za to, da podpremo ljudi, ki so živeli v
               državljanski vojni vrsto let, kjer je šlo za neke vrste genocid nad nubijskim
               ljudstvom in tako naprej. Zato je za nas načelno stališče, da je treba spoštovati
               odločitev ljudi, ki želijo živeti samostojno in bomo to tudi podprli. V tem
               konkretnem primeru nas pa seveda skrbi dejstvo, da smo iz medijev izvedeli, da še
               vedno ni miru v severnem delu dežele, kjer se izvaja neke vrste genocid nad nubijskim
               ljudstvom kot neke vrste maščevanje za odcepitev južnega dela. Upamo, iskreno upamo,
               da bodo Združeni narodi zagotovili prisotnost mednarodnih enot, ki bodo zaustavile to
               nasilje in pomagale preživeti tem ljudem in seveda zagotoviti dolgotrajen mir, ki ga
               naj bi najbrž povzročila odcepitev in ustanovitev svoje neodvisne države v Južnem
               Sudanu. Na ta način seveda v tem delu Afrike postane življenje znosno, brez nasilja
               in seveda omogoča tudi družbeni napredek.</p>
               <p>Poslanska skupina nepovezanih poslancev bo z veseljem podprla predlagani sklep.
               Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče Poslanske skupine Socialnih demokratov bo predstavila Janja Klasinc.</p>
               <p>Prosim.</p>
            </sp>
            <sp who="SDZ5:KlasincJanja">

               <speaker>JANJA KLASINC:</speaker>

               <p>Spoštovani gospod predsednik, spoštovani gospod minister, kolegice in kolegi!</p>
               <p>Tudi nas podobno, kot je povedal kolega Žnidaršič, vodijo isti cilji. Absolutno
               podpiramo priznanje Južnega Sudana kot samostojne države. 9 milijonov Južnih Sudancev
               je v soboto z veseljem podprlo to osamosvojitev, in to ne slučajno, 50 let so si
               prizadevali za to samostojnost. Potem, ko so sklenili s Severnim Sudanom sporazum, so
               imeli referendum, na katerem so imeli še boljši rezultat, kot smo jih imeli Slovenci,
               kar je težko. To se pravi skoraj 99 % udeležencev referenduma je podprlo to ureditev.
               Zato ni čudno, da to podpiramo.</p>
               <p>Moram povedati, da smo Slovenci že dolga leta povezani s tem koncem sveta. Naš
               humanitarec Tomo Križnar nesebično bije boj pravičnosti za tamkajšnje prebivalstvo s
               ciljem, da bi čim lažje preživeli. Če ne bi organiziral akcije razdelitve filmskih
               kamer, ki beležijo in svetu predstavljajo te grozne zločine, morda pravkaršnja
               razglasitev ne bi bila sprejeta s tako veliko podporo svetovne javnosti, ker verjetno
               niti ne bi vedeli, kaj vse se tam dogaja. Veliko sta tudi pomenila zavzetost in pa
               podpora pokojnega predsednika Janeza Drnovška, ki je na genocid v Darfurju opozarjal
               ne le slovensko, ampak tudi mednarodno javnost. Ker Slovenija spoštuje pravico
               narodov do samoodločbe, ki je lastno državnost omogočila tudi slovenskemu narodu,
               menimo, da je pravilno, da danes med prvimi priznamo suverenost in neodvisnost te 54.
               afriške države.</p>
               <p>Pri tem bi rada opozorila, da se ne morem strinjati s kolegom Barovičem, ki je
               dejal, da smo to naredili zaradi nekoga drugega. Ne, to smo naredili zaradi sebe.
               Slovenija tudi ni bila med prvimi, ki je priznala Kosovo, je pa vsekakor med prvimi,
               ki priznava Južni Sudan, če bomo danes to storili. Najnovejšo članico mednarodne
               skupnosti sicer čakajo še številni izzivi, vendar pričakujemo, da bosta Sudan in
               Republika Južni Sudan našla rešitve, da ne bi dobro sodelovali samo pri delitvi plena
               pri prodaji nafte, ampak tudi pri preprečitvi genocida na severnem delu Južnega
               Sudana in južnem delu Severnega Sudana, to se pravi na obmejnih območjih, s katerih
               prav te dni poroča naš sonarodnjak Tomo Križnar.</p>
               <p>Iz vseh omenjenih razlogov Socialni demokrati, kot sem že dejala, pozdravljamo
               razglasitev neodvisnosti Republike Južni Sudan in izražamo čestitke ljudstvu Južnega
               Sudana ob tem zgodovinskem dogodku. Predlog sklepa o priznanju neodvisnosti in
               suverenosti te republike bomo seveda z veseljem podprli. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče Poslanske skupine Slovenske demokratske stranke bo predstavil Jožef
               Jerovšek.</p>
               <p>Prosim.</p>
            </sp>
            <sp who="SDZ5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Spoštovani!</p>
               <p>V Poslanski skupini Slovenske demokratske stranke seveda podpiramo sklep o priznanju
               neodvisnosti in suverenosti nove države Republike Južni Sudan, ki je nastala na
               temelju referendumske odločitve ljudstva Južnega Sudana. Kar nas Slovence emocialno
               še bolj približuje legitimni želji ljudstva Južnega Sudana, saj asociira na
               ustanavljanje naše države. Ob nastanku nove države, ki je nastala na podlagi
               samoodločbe in enoglasne odločitve ljudstva Južnega Sudana, je treba reči, da je to
               tudi dolžnost naše države, saj imamo v Deklaraciji o zunanji politiki iz leta 1999
               zapisano, da Slovenija spoštuje pravice narodov do samoodločbe. Ponosni smo, da smo
               to zavezo v Deklaraciji o zunanji politiki takrat predlagali mi iz Poslanske skupine
               SDS z amandmajem k deklaraciji, ker je takratna vladna politika na to načelo z viška
               in cinično pozabila, čeprav je to eden od temeljev naše države.</p>
               <p>V Poslanski skupini smo tudi prepričani, da je nastanek nove države vsaj majhen
               prispevek k miru v svetu, kajti deli se Sudan, ki je bil od neodvisnosti leta 1956
               praktično vedno torišče državljanske vojne. Prva je trajala od leta 1955 do 1972,
               potem pa se je praktično nadaljevala druga, ki permanentno traja še dandanes. To je
               tudi delno posledica kolonialnih politik in delitev, saj kolonialne sile niso skoraj
               nikjer po svetu razdelile držav po etničnih mejah in v skladu z voljo ljudstva. Danes
               je Sudan presečišče interesov velikih sil. Država je po naravnih danostih bogata, ima
               nafto, seveda je pa kljub temu izjemno nerazvita. Trdno smo prepričani, da ta
               vzpostavitev neodvisnosti Južnega Sudana rešuje nekatera vprašanja in bo osnova za
               bolj mirno prihodnost obeh držav.</p>
               <p>V Poslanski skupini upamo, da bo v prihodnosti izveden tudi referendum o samoodločbi
               pokrajine Abyei v skladu s Splošnim mirovnim sporazumom iz januarja 2005. Le-to bo
               osnova za trajni mir v tem delu Sudana in bo to tudi pravična rešitev. Nastanek in
               priznanje nove države bosta pozitivno vplivala na možnost reševanja mednarodnih
               konfliktov, bo pa tudi sporočilo oziroma opozorilo diktatorjem, da se politika sile
               ne izplača in ne obnese. Volja ljudstva, želja po demokraciji, lastni državi in polni
               identiteti na koncu premaga še tako krvoločne diktatorje oziroma diktature.</p>
               <p>Zaradi vsega navedenega je prav, da Slovenija hitro prizna novo državo Republiko
               Južni Sudan in 14. julija glasujemo za članstvo te države v OZN. S tem se bomo
               pridružili veselju ljudstva Južnega Sudana, ljudstva katerega člani so praktično vsi
               rajali ob dviganju zastave nove lastne države, saj ne poročajo, da bi kdo od
               pomembnih državljanov bojkotiral razglasitev neodvisnosti. Še enkrat, z veseljem bomo
               podprli to priznanje. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče Poslanske skupine Zares bo predstavil Franco Juri.</p>
               <p>Prosim.</p>
            </sp>
            <sp who="SDZ5:JuriFranco">

               <speaker>FRANCO JURI:</speaker>

               <p>Hvala za besedo. Spoštovani minister, kolegice in kolegi!</p>
               <p>Priznanje nove države Južnega Sudana je samoumevno. Samoumevno zaradi naše
               zgodovine, občutljivosti do takih primerov samoodločb in ker se je navsezadnje
               Slovenija s Sudanom veliko ukvarjala. Ukvarjal se je nekdanji predsednik dr. Janez
               Drnovšek, ki slovi po tem, da je iskal pot do trajnega miru v tistem nemirnem delu
               Afrike.</p>
               <p>Sudan poznamo tudi spričo neutrudljivega dela humanitarca Toma Križnarja, s katerim
               sem pred to sejo opravil telefonski pogovor. Nahaja se v Džubi. Vprašal sem ga, kaj
               meni. Rekel je, da priznanje mora biti, hkrati pa mora Slovenija sprožiti vse
               diplomatske akcije, da se ustavi to, kar se že sedaj dogaja ob meji med novo državo
               in Sudanom. V Džubi je Križnar stopil v stik tudi s predsednikom Sudana Al Baširjem.
               Izročil mu je fotografije, ki dokazujejo, da se žal odvijajo poboji ob sudanski in
               južnosudanski meji na Južnem Kordofanu na področju ljudstva Nuba, kjer se obeta
               balkanski scenarij, ki ga poznamo iz časov hitrih razmejitev na območju bivše
               Jugoslavije. Nova država temelji na referendumu, ki je bil izveden leta 2005. Pred
               tem se je tam odvijala dolgotrajna državljanska vojna. Legitimna pravica Južnih
               Sudancev je, da zaživijo v svoji državi in da omogočijo normalizacijo razmer na
               tistem območju Sudana, kjer se še odvija vojna. To ne bo lahko in brez aktivnega
               angažiranja mednarodne skupnosti to ne bo možno.</p>
               <p>Slovenija je leta 1999 sprožila eno od takih pobud. Takrat je zahtevala, da Združeni
               narodi pošljejo opazovalce v Nubske gore, in to se je zgodilo. To je bila pobuda
               Slovenije, to se je zgodilo in spričo navzočnosti teh opazovalcev se je vsaj začasno
               prenehalo divjanje sudanskih paravojaških in vojaških skupin v Nubskih gorah. Mislim,
               da je čas za novo podobno pobudo, priznanje je pomembno, ni pa zadostno. Vsekakor bo
               treba obdržati to doslednost tudi do drugih držav, ki nastajajo. Septembra bo na
               dnevnem redu Generalne skupščine tudi priznanje palestinske države in jaz upam in
               računam, da bomo septembra sedeli na seji Državnega zbora in bomo odločali tudi o
               priznanju palestinske države s strani Republike Slovenije. To pričakujejo tudi tam in
               so si o tem enotni ter si želijo to priznanje, kajti brez tega ne bo miru v Bližnjem
               vzhodu.</p>
               <p>Poslanska skupina Zares pozdravlja takojšnje priznanje nove afriške države. Hkrati
               še enkrat poziva, naj se Slovenija čim bolj aktivno vključi tudi s podporo nekaterim
               pobudam, ki jih je dal sam Tomo Križnar, kot je pošiljanje potrebne tehnologije,
               kamer in tudi tistih znamenitih črpalk za humanitarno pomoč Darfurju. Darfur se
               nahaja nekoliko severozahodno od novonastale države in tam se žal masovne kršitve
               človekovih pravic še vedno dogajajo. Al Bašir je še vedno zločinec, ki ga je treba
               izročiti mednarodnemu sodišču. Zaenkrat pragmatizem tega ne omogoča. Bil je na
               proslavi, bil je tam, priznal je državo, ampak vprašanje je, kaj se bo zgodilo ob
               sami meji. Ta meja je bogata s surovinami in kot je nekdo že rekel, so tam prisotni
               interesi različnih velesil in verjetno bodo krojile usodo morebitne arbitraže za
               mejo. Dajmo pomagati tudi z našimi dobrimi izkušnjami.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Stališče Poslanske skupine Slovenske ljudske stranke bo predstavil Franc Pukšič.</p>
               <p>Prosim.</p>
            </sp>
            <sp who="SDZ5:PukšičFranc">

               <speaker>FRANC PUKŠIČ:</speaker>

               <p>Lep pozdrav kolegice in kolegi, predsednik, gospod minister!</p>
               <p>Poslanci Slovenske ljudske stranke z veseljem podpiramo odločitev Republike
               Slovenije, da med prvimi prizna Republiko Južni Sudan kot neodvisno in suvereno
               državo. Uspešna izvedba referenduma seveda kaže na politično zrelost prebivalcev
               Sudana, so pa pripravljeni na dolgo pot in seveda upamo, da tudi na uspešno pot
               razvoja svoje neodvisne in suverene države. Po dolgih desetletjih spremljanja
               konfliktov, dogodkov v Darfurju in seveda številnih žrtev, je tudi v zadnjem času ta
               dogodek na afriški celini svetli žarek upanja pri urejanju kriznih razmer na tem
               področju. Seveda je na referendumu odločitev z 98,83 % volivcev za neodvisnost ena
               izmed posebnosti s tako ogromnim procentom za samostojnost. Pa vendar to ne čudi. Po
               50-letnih konfliktih s severom upamo, da bodo uspeli v prihodnje čim prej rešiti
               številne izzive, ki jih čakajo na tej poti do samostojnosti. Najpomembnejše je
               najprej vzpostaviti trajni mir, saj brez tega ni stabilnega razvoja in izboljšanja
               socialnih kazalcev v eni zagotovo najrevnejših držav na svetu. Upamo, da bo k
               boljšemu socialnemu razvoju pripomogel čimprejšnji dogovor s severom – Kartumom o
               razdelitvi, kot je bilo danes že rečeno, naravnih bogastev.</p>
               <p>Želimo si, da bi k uspešnejšemu dogovarjanju pripomoglo tudi čimhitrejše mednarodno
               priznanje nove države. Ker smo tudi v Republiki Sloveniji pravkar praznovali 20.
               rojstni dan svoje države, se sama po sebi ponuja primerjava, vendar mogoče zgolj v 2
               segmentih. Eden od teh je v daljšem obdobju priprav in rojevanju želje po
               samostojnosti. In druga takšna primerjava je lahko podobna le v visokem odstotku
               odločenosti prebivalcev za samostojno, neodvisno in suvereno državo. Žalostno je, da
               morajo narodi in države vedno znova in znova priti do demokracije preko krvavih
               žrtev. Ko pa demokracijo vendarle imamo, jo tudi doma velikokrat premalo cenimo. Prav
               je, da se ob takšnih dogodkih znova ozremo tudi na to, kar je poleg človeškega
               življenja na svetu najpomembnejše, in to sta mir in svoboda.</p>
               <p>V Poslanski skupini Slovenske ljudske stranke bomo glasovali za priznanje, hkrati pa
               prebivalcem Južnega Sudana iskreno čestitamo za tako visoko izraženo enotnost na
               referendumu, kar kaže tudi na odločenost, da svojo usodo od zdaj dalje krojijo sami
               kot prebivalci samostojne in neodvisne države Južni Sudan.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin. Sledi splošna razprava
               poslank in poslancev. Besedo ima Samo Bevk, pripravi naj se Darja Lavtižar
               Bebler.</p>
               <p>Prosim.</p>
            </sp>
            <sp who="SDZ5:BevkSamo">

               <speaker>SAMO BEVK:</speaker>

               <p>Hvala lepa za besedo, gospod predsednik. Spoštovani zbor!</p>
               <p>Seveda bom podprl sklep, da Republika Slovenija priznava Republiko Južni Sudan kot
               neodvisno in suvereno državo. Republika Južni Sudan je bila sprva še v času
               kolonializma del britanskega in egipčanskega kondominija. Leta 1956 pa se je država
               osamosvojila kot Republika Sudan. Na tem območju sta več kot 2 desetletji trajali 2
               državljanski vojni in leta 2005 je Južni Sudan dobil avtonomijo po več kot 20 letih
               vojne in več milijonih žrtev.</p>
               <p>Na referendumu, ki je bil med 9. in 15. januarjem, je skoraj 99 prebivalcev oziroma
               volivk in volivcev glasovalo za neodvisno državo Republiko Južni Sudan. Po tako burni
               in krvavi zgodovini si lahko samo želimo, da bi obe državi – tako Sudan kot Republika
               Južni Sudan – uspeli rešiti vse probleme, ki so se nakopičili v več kot polstoletni
               zgodovini in 54. afriški državi lahko želimo samo srečo na njeni nadaljnji poti.
               Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Darja Lavtižar Bebler, pripravi naj se Janko Veber.</p>
            </sp>
            <sp who="SDZ5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsednik.</p>
               <p>Če komu in kateri državi ni težko oziroma nasprotno – ji je v veliko veselje
               podpreti suverenost in neodvisnost države, kot je Južni Sudan, potem je treba
               povedati, da seveda mi glede na našo lastno zgodovino v največji možni meri
               spoštujemo pravico naroda do samoodločbe. Tudi mi smo v svoji samoodločbi poudarjali,
               da ta pravica naroda do samoodločbe ne more biti nikoli konzumirana.</p>
               <p>Danes govorimo tudi o novonastali državi, ki se je soočala z najdaljšo državljansko
               vojno v Afriki. Kot je že povedal moj predgovornik, se je ta državljanska vojna
               kazala v nečloveško velikem številu žrtev. Slovenija je zagotovo tista, ki bo
               pozdravila vse napore mednarodne skupnosti tudi zato, da se uveljavijo mir,
               pravičnost, demokracija in pa seveda, da se zmanjša revščina. Za vse to se je zavzela
               tudi Evropska unija, konkretno Svet Evropske unije za zunanje zadeve in 20. junija so
               zunanji ministri – med njimi tudi naš – sprejeli poseben pristop k Južnemu Sudanu in
               Sudanu. S tem pristopom se kaže tudi aktivna vloga, ki jo strateško zastavlja in
               snuje Evropska unija na področju skupne varnostne in zunanje politike. Prav je, da
               smo tudi Slovenci pri tem proaktivni in da tudi mi poskušamo pripomoči in prispevati
               k uveljavitvi te skupne, zunanje in varnostne politike Evropske unije. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima gospod Janko Veber, pripravi naj se Jožef Jerovšek.</p>
               <p>Prosim.</p>
            </sp>
            <sp who="SDZ5:VeberJanko">

               <speaker>JANKO VEBER:</speaker>

               <p>Hvala za besedo.</p>
               <p>Mislim, da je rojstvo vsake države izjemen dogodek, in mislim, da je izjemen dogodek
               tudi za Slovenijo, ko lahko tudi sama kot suverena država jasno pove, da se strinja z
               ustanovitvijo Južnega Sudana kot suverene države. Če k temu povemo, da je nastanek
               vsake države zgodba za sebe, je zagotovo edinstvena zgodba tako Slovenije kot tudi
               Sudana. Predvsem pa mislim, da si res vsi želimo, da tudi na tem delu sveta zavlada
               mir, da se vendarle prekinejo številni postopki, ki peljejo v smer, ki si je nihče ne
               želi, že veliko ljudi je izgubilo življenje v tem prostoru. Nenazadnje, ko ugotoviš,
               da imajo naravne danosti, da lahko organizirajo svojo državo na uspešen način, se mi
               zdi, da je to enkratna priložnost, da jim z našo odločitvijo to tudi omogočimo.</p>
               <p>Seveda je to vse skupaj tudi pomemben izziv predvsem za Evropsko unijo, tako da
               upam, da bo tudi Evropska unija prenesla v teh postopkih predvsem pozitivne izkušnje
               pri oblikovanju samostojnih in suverenih držav in da bo seveda bodoča organiziranost
               južnega Sudana odraz te politike Evropske unije. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Želi besedo še predstavnik Vlade, minister? Ne želita.</p>
               <p>Vsi prijavljeni razpravljavci, ki so to želeli, so dobili besedo. Ker čas, določen
               za razpravo, še ni potekel, sprašujem, ali želi na podlagi prvega odstavka 71. člena
               Poslovnika Državnega zbora še kdo razpravljati? Ugotavljam, da ne želi. Zaključujem
               razpravo.</p>
               <p>Prehajamo na odločanje. Poslanke in poslance prosim, da preverite delovanje
               glasovalnih naprav. Prehajamo na odločanje o naslednjem predlogu sklepa: <q>"Republika
               Slovenija priznava Republiko Južni Sudan kot neodvisno in suvereno državo."</q></p>
               <p>Glasujemo. Glasovanje teče. Navzočih je 69 poslank in poslancev, za je glasovalo 69,
               proti nihče.</p>
               <p><stage>(Za je glasovalo 69.)</stage> <stage>(Proti nihče.)</stage></p>
               <p>Ugotavljam, da je zbor predlagani sklep sprejel. S tem zaključujem to točko dnevnega
               reda.</p>
               <p>Zaključujem 43. izredno sejo Državnega zbora. <title>Seja se je končala 12. julija 2011
                  ob 19.47.</title>
               </p>
            </sp>
         </div>
      </body>
   </text>
</TEI>