<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="Redna-12-2015-10-19">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="day">SZA|99E77AC7FA5A16D8C1257EE70047562F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=sz&amp;uid=99E77AC7FA5A16D8C1257EE70047562F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-12-2015-10-19.DZ" n="12">
               <name>Redna</name>
               <date when="2015-10-19"/>
            </setting>
         </settingDesc>
         <particDesc>
            <listOrg>
               <org xml:id="Redna-12-2015-10-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">12. seja</stage>
            <stage type="chairman">Sejo so vodili predsednik Državnega zbora dr. Milan Brglez ter podpredsednika
            Primož Hainz in mag. Bojana Muršič.</stage>
            <stage type="time">Seja se je začela ob 12.01. </stage>


            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Spoštovane kolegice poslanke in kolegi poslanci, gospe in gospodje!</p>
               <p>Začenjam 12. sejo Državnega zbora, ki je bila sklicana na podlagi prvega odstavka
               57. člena Poslovnika Državnega zbora. Obveščen sem, da se današnje seje ne more
               udeležiti naslednja poslanka in poslanci: dr. Jasna Murgel, gospod Uroš Prikl, dr.
               Matej T. Vatovec, gospod Jožef Horvat, mag. Matej Tonin, gospod Jan Škoberne in
               gospod Andrej Čuš.</p>
               <p>Na sejo sem vabil predsednika Vlade, ministrice in ministre ter generalnega
               sekretarja Vlade k 1. točki dnevnega reda, gospo Vlasto Nussdorfer, varuhinjo
               človekovih pravic k 24. točki dnevnega reda, ministra za infrastrukturo dr. Petra
               Gašperšiča k 28. točki dnevnega reda, ministra za kmetijstvo, gozdarstvo in prehrano,
               mag. Dejana Židana k 29. točki dnevnega reda ter predstavnike Vlade k vsem točkam
               dnevnega reda. Vse prisotne lepo pozdravljam!</p>
               <p>Prehajamo na <title>določitev dnevnega reda</title> 12. seje Državnega zbora. Predlog
               dnevnega reda ste prejeli v petek, 9. oktobra 2015, s sklicem seje. O predlogu
               dnevnega reda bomo odločali v skladu s prvim odstavkom 64. člena Poslovnika Državnega
               zbora.</p>
               <p>Predlogov za umik posamezne točke z dnevnega reda oziroma predlogov za širitev
               dnevnega reda seje nisem prejel.</p>
               <p>Zboru predlagam, da za današnjo sejo določi dnevni red, kot ste ga prejeli s sklicem.
               Prehajamo na odločanje. Poslanke in poslance prosim, da preverite delovanje
               glasovalnih naprav.</p>
               <p>Glasujemo. Navzočih je 78 poslank in poslancev, za je glasovalo 77, proti nihče.</p>
               <p><stage type="vote-ayes">(Za je glasovalo 77.)</stage> <stage type="vote-noes">(Proti nihče.)</stage></p>
               <p>Ugotavljam, da je dnevni red 12. seje zbora določen.</p>
               <p>Prehajamo na <title>1. TOČKO DNEVNEGA REDA, TO JE NA VPRAŠANJA POSLANK IN POSLANCEV.</title>
               </p>
               <p>V zvezi s to točko dnevnega reda sem v poslovniškem roku prejel pisne prijave 39
               poslanskih vprašanj. Vrstni red postavljanja poslanskih vprašanj je določen v skladu
               z 244. členom in drugim odstavkom 245. člena Poslovnika Državnega zbora. Na prva tri
               vprašanja poslancev opozicije in na poslansko vprašanje poslanca vladajoče koalicije
               bo odgovoril predsednik Vlade. Vsak poslanec oziroma poslanka ima za postavitev
               vprašanja na voljo tri minute. Predsednik Vlade, ministrice in ministri odgovorijo na
               vprašanje v največ v petih minutah. Če je vprašanje postavljeno več ministrom, imajo
               vsi skupaj na voljo pet minut za odgovor. Poslanec, ki ne bo zadovoljen z odgovorom,
               lahko zahteva dopolnitev odgovora, ne more pa postaviti dodatnega vprašanja.Poslanke
               in poslance prosim, da ste na to pozorni. Obrazložitev zahteve za dopolnitev odgovora
               poslanec predstavi v dveh minutah, dopolnitev odgovora pa sme trajati največ tri
               minute. Poslanec, ki je postavil vprašanje, lahko zahteva, da se na naslednji seji
               opravi razprava o odgovoru predsednika Vlade, ministrice ali ministra. O tem odloči
               Državni zbor brez razprave. V primeru, da poslanec na postavljeno vprašanje danes ne
               bo dobil odgovora, mu morajo predsednik Vlade, ministrica ali minister v 30 dneh
               predložiti pisni odgovor. Poslanec, ki je postavil vprašanje, na katerega ni bilo
               odgovorjeno, lahko izjavi, da vztraja pri ustnem odgovoru. V tem primeru bom
               vprašanje uvrstil na naslednjo redno sejo Državnega zbora.</p>
               <p>V zvezi s to točko so se za danes opravičile: dr. Anja Kopač Mrak, ministrica za
               delo, družino, socialne zadeve in enake možnosti, dr. Maja Makovec Brenčič,
               ministrica za izobraževanje, znanost in šport, od 15. ure dalje in mag. Vesna Györkös
               Žnidar, ministrica za notranje zadeve.</p>
               <p>Na e-klopi je objavljen pregled poslanskih vprašanj, na katera v poslovniškem roku
               ni bilo odgovorjeno.</p>
               <p>Prehajamo na predstavitev poslanskih vprašanj. Na prva štiri vprašanja bo odgovoril
               predsednik Vlade dr. Miro Cerar.</p>
               <p>Prvi mu bo poslansko vprašanje zastavil gospod Jernej Vrtovec.</p>
            </sp>
            <sp who="SDZ7:VrtovecJernej">

               <speaker>JERNEJ VRTOVEC (PS NSi):</speaker>

               <p>Spoštovani predsednik Vlade, kolegice in kolegi, ministrski zbor!</p>
               <p>Družba za upravljanje terjatev bank oziroma slaba banka je bila ustanovljena na
               podlagi prepričanja, da je njena ustanovitev dobra oziroma edina rešitev za
               stabilizacijo bančnega sistema, odpravo kreditnega krča in ponovni zagon slovenskega
               gospodarstva. Skozi izjave za javnost je bilo in je še vedno vidno, da to prepričanje
               delite tudi vi in vaša vlada. Toda poraja se vprašanje, kako neodvisno bo delovanje
               DUTB v prihodnje. Namreč razrešitev dveh članov upravnega odbora DUTB, gospoda
               Nyberga in gospoda Manssona, je Vlada opravila brez prave argumentacije, in
               upravičeno nastaja vtis, da razlog za zamenjavo niso bili prejemki razrešenih, ampak
               da so nekateri lobiji in omrežja pritisnila na Vlado ter uspeli z zamenjavo. DUTB ta
               trenutek operira skoraj z 2 milijardama evrov in prav tisti, ki so domnevno najbolj
               krivi za nastalo bančno luknjo in posledično ustanovitev slabe banke, imajo seveda
               velik interes, da nad temi terjatvami ponovno vzpostavijo vpliv.</p>
               <p>Spoštovani predsednik Vlade! Kot razlog za razrešitev ste najprej navedli, da je šlo
               za pomanjkanje zaupanja, nato, da so ravnali nezakonito, ampak hkrati – pozor! – več
               članov Vlade je sočasno dejalo, da DUTB dela dobro. Torej razrešitev ste opravili
               sočasno, ko trdite, da DUTB dela dobro. Toda zamenjati nekoga, ki dela dobro, ni
               najbolj modra in pametna poteza. DUTB seveda ima svoje napake, s tem se strinjamo
               tudi v Poslanski skupini Nove Slovenije. In te napake je treba nemudoma odpraviti.
               Toda način, kako je Vlada razrešila dva vodilna, ni pravi oziroma ne vliva zaupanja,
               da bo poslanstvo DUTB še naprej iskanje najboljših kupcev za nasedle terjatve.</p>
               <p>Glede na to, da ste v času pred volitvami izpostavljali pravno državo in boj proti
               korupciji, me zanima:</p>
               <p>Ali bo Vlada v primeru pritiskov na DUTB odprla preiskavo in raziskala omenjene
               pritiske?</p>
               <p>Če jih bo raziskala, me zanima:</p>
               <p>Kaj boste v zvezi s tem ukrenili?</p>
               <p>Spoštovani predsednik Vlade, sprašujem vas tudi:</p>
               <p>Kateri zakon ali akt so člani upravnega odbora kršili, da so ravnali nezakonito?</p>
               <p>Ali je Vlada klonila pod pritiski lobijev in omrežij, kot to v javnem pismu zatrjuje
               nekdanji neizvršni direktor gospod Nyberg, ter zato razrešila oba vodilna v DUTB?</p>
               <p>Najlepša hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Miro Cerar, predsednik Vlade, imate besedo za odgovor.</p>
            </sp>
            <sp who="SDZ7:CerarMiro">

               <speaker>DR. MIROSLAV CERAR:</speaker>

               <p>Hvala za vprašanje, spoštovani gospod poslanec.</p>
               <p>Naj najprej zelo jasno povem, da Vlada ni sprejela teh odločitev brez argumentacije.
               Vlada tudi ni podlegla nobenim lobističnim pritiskom, nobenim pritiskom interesnih
               skupin. Vlada je enostavno z razrešitvijo gospoda Nyberga in odpoklicem gospoda
               Manssona uveljavila zakonitost. Seveda je želja Vlade, in to spodbudo smo dali tudi
               večkrat v javnih izjavah, da DUTB naprej normalno dela tako, kot je to v skladu z
               zakonom, v skladu s poslanstvom te institucije in seveda strokovno primerno.</p>
               <p>Vi veste, da smo razrešili gospoda predsednika upravnega odbora DUTB gospoda Nyberga
               zaradi kršitve dolžnosti članov upravnega odbora, pri čemer smo ravnali po 8. členu
               Zakona o ukrepih Republike Slovenije za krepitev stabilnosti bank. Glavnega izvršnega
               direktorja gospoda Manssona pa smo odpoklicali zaradi izgube zaupanja vanj, pri čemer
               smo ravnali v vlogi skupščine DUTB. V obeh primerih smo upoštevali njun položaj,
               njuna ravnanja in izkazane dokumente, dokaze, ki so bili podlaga za našo odločitev.
               Gospod Nyberg je kršil dolžnost člana upravnega odbora DUTB, ker ni zagotovil
               uskladitve prejemkov vseh članov upravnega odbora DUTB z veljavno politiko prejemkov
               DUTB, ki jo je Vlada sprejela letos 6. marca 2015. Ta veljavna politika prejemkov je
               naložila DUTB dolžnost, da upravni odbor implementira to politiko v odločbo v
               individualnih pogodbah, kar se seveda ni zgodilo in na kar smo večkrat opozarjali
               neuspešno. Gospod Nyberg je predvsem, če omenim glavno zadevo, kot predsednik
               upravnega odbora tik pred sprejetjem nove pošiljke prejemkov DUTB, ki je bila že
               objavljena kot predlog v tistem času, to je bilo 13. februarja 2015, podpisal aneks k
               pogodbi o zaposlitvi z izvršnim direktorjem, ki ni skladen niti s politiko prejemkov
               DUTB, ki jo je Vlada sprejela že leta 2013, 18. julija 2013. In ta omenjeni aneks je
               za obdobje od 1. avgusta 2014 do 30. junija 2015, torej pretežno in v glavnem za
               nazaj, zvišal fiksni del prejemka gospoda Manssona za 80 %. Gre za 36,900 evrov bruto
               mesečno. Poleg tega je omogočil izplačilo tega prejemka za obdobje do 30. junija
               2015, to je v naprej, kar pa je v nasprotju ne samo s politiko prejemkov, kot velja,
               ampak tudi s splošnimi pravili nagrajevanja. S tem je tudi gospod Nyberg kot
               predsednik upravnega odbora prekršil svoje naloge, pri čemer se ni niti odzival na
               ustrezne pozive Ministrstva za finance. Poleg tega ni zagotovil, da bi se poslovanje
               DUTB vključno s prejemki v celoti uskladilo z zahtevami Računskega sodišča. Glede
               odpoklica gospoda Manssona pa naj rečem, da je Vlada o njegovem odpoklicu odločila
               zaradi izgube zaupanja in dejstva, da se tudi pri njem kot članu upravnega odbora
               obstajali elementi nespoštovanja sklepov in aktov Vlade. Odpoklican je bil torej
               zaradi izgube zaupanja in za soodgovornost pri tem nespoštovanju sklepov, saj bi
               moral kot glavni izvršni direktor prav tako skrbeti za to, da družba posluje v skladu
               s predpisi, sklepi in akti Vlade. Naj še rečem, da seveda glede ostalih delovanj
               upravnega odbora ni bilo izkazanih nobenih dokazov, da bi bilo storjeno kaj
               neposredno narobe, kakšna velika ali podobna kršitev. O tej zadevi s tem aneksom niso
               bili obveščeni, tako kot ni bilo obveščeno niti ministrstvo, do pridobitve podatkov o
               konkretnih izplačilih ni bilo tudi ministrstvo informirano, zato niti ni moglo
               ukrepati, ker se to ni razkrilo, torej Ministrstvo za finance.</p>
               <p>Naj poudarim za konec, da s temi razrešitvami smo odstranili, kar je bilo
               negativnega, in omogočili, da DUTB normalno deluje naprej. Normalno pričakovanje je,
               da se bo delo z vsemi sedanjimi člani odbora, ki jim zaupamo, normalno nadaljevalo v
               skladu z zakonom in nalogami, ki jih imajo. Tukaj nikakor ne gre za nek politični
               poseg v delo DUTB ali še manj za kakšna lobistična pritiske, ki bi jim Vlada tukaj se
               priklonila, ampak enostavno za to, ponavljam, da zagotovimo zakonitost, odgovornost
               in transparentno delovanje te pomembne institucije. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Jernej Vrtovec, imate besedo, da zahtevate dopolnitev odgovora.</p>
            </sp>
            <sp who="SDZ7:VrtovecJernej">

               <speaker>JERNEJ VRTOVEC (PS NSi):</speaker>

               <p>Najlepša hvala za odgovor, spoštovani predsednik Vlade.</p>
               <p>Dejali ste, odstranili smo tisto, kar je bilo negativnega. Jaz vas ponovno
               sprašujem, ampak to negativno je bilo po besedah, tudi ministra Mramorja, dobro. To
               negativno je dobro delovalo. Torej težko sprejemam argumentacijo, da je bilo to tisto
               negativno. In najmanj, kar bi pričakovali oziroma kar bi tudi javnost pričakovala, je
               to, da bi vsebino Nybergovega pisma, v katerem pravi, da mu je minister Mramor dejal,
               da se na njega vršijo pritiski, da bi to vsebino v celoti demantiral tudi sam
               minister Mramor in javno dejal, da gospod Nyberg v omenjenem pismu zavaja, da laže
               ter da pritiskov ni bil deležen. Ampak če se prav spomnim, finančni minister prejšnji
               teden novinarjem ni želel ogovoriti na vprašanje, ali je sploh soglašal s to
               razrešitvijo, razrešitvijo izvršnega direktorja DUTB. In prav iz tega sledi, da
               argumentacija v tem oziru ni bila v vsej polnosti osnovana.</p>
               <p>Nadalje se poraja vprašanje glede novih izvršnih direktorjev, ki ste jih imenovali
               spomladi, med katerimi je bil imenovan tudi gospod Marko Simoneti, ki je zdaj
               nasledil gospoda Nyberga na čelu upravnega odbora DUTB. Takrat ste dejali, da so bili
               novi izvršni direktorji imenovani z namenom, da odpravijo vse anomalije, ki so se
               pojavile pri delovanju DUTB. Od takrat je torej minilo že več kot pol leta, anomalije
               v DUTB, kljub temu da so oni za njih vedeli, se še vedno dogajajo. In spet nastaja
               vtis, da je vlada razrešila tiste, ki so bili del negativnega oziroma tiste, ki so
               bili moteči, v tem primeru gospoda Nyberga in gospoda Manssona, na položajih pa
               ostajajo tisti, ki so po domače rečeno tako rekoč naši.</p>
               <p>Torej, če gospod Simoneti in ekipa, ki ste jo imenovali, v pol leta ni uspela
               odpraviti anomalij na DUTB, čeprav je za njih vedela, vas sprašujem :</p>
               <p>Ali bodo sposobni te anomalije <gap n="…"/> <stage type="inaudible">/ izklop mikrofona/</stage></p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Miro Cerar, predsednik Vlade, imate besedo za dopolnitev odgovora.</p>
            </sp>
            <sp who="SDZ7:CerarMiro">

               <speaker>DR. MIROSLAV CERAR:</speaker>

               <p>Hvala lepa.</p>
               <p>Te trditve, ki jih pripisujete Ministrstvu za finance, je samo Ministrstvo za
               finance že javno in argumentirano zavrnilo, demantiralo, skratka, ne držijo. To, da
               je bilo negativno dobro, je seveda treba pojasniti. Zelo težko si predstavljam, da
               nekdo, ki krši vsa pravila o plačah, ki posluje na nek način vprašljivo že v prvem
               delu – spomnite se, da je Vlada zavrnila razrešnice DUTB za leto 2013 pa tudi da je
               Računsko sodišče imelo številne pripombe na delo in plačno politiko te institucije –
               torej to, kar je pač negativnega, kar ni v redu, je treba odpraviti. Če nekdo krši
               vsa pravila pri plačnem sistemu, pri sistemu nagrajevanja, potem pa stori nekaj
               dobrega na drugem koncu, in DUTB je seveda storil že marsikaj tudi dobrega, to ne
               pomeni, da ta človek bo zato lahko delal. Temu se reče, da pristane na korupcijo.
               Dolžnost vlade je, da to preprečuje, da pa hkrati omogočimo, in to počnemo, mi se ne
               vmešavamo politično v delo te institucije, ampak smo kot skupščina reagirali v skladu
               s svojimi pristojnostmi. Omogočamo, da zdaj DUTB normalno deluje naprej. Prepričan
               sem da tudi v kratkem, ko se bo popolnila z novimi člani, tudi verjetno iz
               mednarodnega okolja, torej ustreznimi strokovnjaki iz tujine, bo tako okrepljena
               delovala enostavno po smernicah, ki jih ima po zakonu in v skladu s pristojnostmi.</p>
               <p>Tako da enostavno na takšne trditve ne morem pristati. Prepričan pa sem, in kot sem
               rekel, neizvršni direktorji uživajo naše zaupanje, nobenih indicev, dokazov ni bilo,
               da bi bili vpleteni v ta dejanja, ki jih je storil gospod Nyberg in ki sem jih prej
               opisal. Naše zaupanje DUTB uživa, pričakujemo, kot sem rekel, da bo delal naprej in
               to je enostavno vse. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Jernej Vrtovec, imate besedo, da zahtevate, da se na naslednji seji opravi
               razprava o odgovoru.</p>
            </sp>
            <sp who="SDZ7:VrtovecJernej">

               <speaker>JERNEJ VRTOVEC (PS NSi):</speaker>

               <p>Spoštovani predsednik Vlade, spoštovani Državni zbor, ministri!</p>
               <p>V skladu s poslovniku zahtevam, da se opravi na to temo razprava. Namreč, ne gre za
               politizacijo v tem primeru, ampak za to, da zagotovimo delovanje DUTB v vsej polnosti
               še naprej, da bo DUTB še naprej izpolnjeval tisto osnovno poslanstvo. Ta praksa, s
               katero smo bili soočeni v zadnjih tednih, ni bila najboljša, in o tem govorijo tudi
               domači in tuji strokovnjaki, tovrstno prakso razreševanja je treba spremeniti in z
               odgovori predsednika Vlade, da je bila argumentacija prava, nisem v vsej polnosti
               zadovoljen. Zaradi tega menim, da je prav, da se o tem pogovorimo. Hkrati pa delim
               mnenje z nekdanjim ministrom gospodom Šušteršičem, da je treba je pridobiti tiste
               ljudi, ki niso vpleteni v ta slovenska omrežja, ki so ne nazadnje krivi za nastalo
               bančno luknjo. Takih ljudi pa je v Sloveniji, to sami veste, zelo malo. Najlepša
               hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Jernej Vrtovec, o vašem predlogu bo Državni zbor odločil v sredo, 21. oktobra
               2015, v okviru glasovanj.</p>
               <p>Dr. Bojan Dobovšek imate besedo, da zastavite vprašanje predsedniku Vlade dr. Miru
               Cerarju.</p>
            </sp>
            <sp who="SDZ7:DobovšekBojan">

               <speaker>DR. BOJAN DOBOVŠEK (PS NP):</speaker>

               <p>Hvala. Spoštovani vsi, ki spremljate to sejo.</p>
               <p>Predsedniku Vlade bom zastavil vprašanje glede sistemske korupcije v Sloveniji.
               Minilo je leto dni odkar so nam predstavili vlado in pričakovali smo veliko pri
               odpravljanju prav sistemske korupcije, za katero je značilno, da po eni strani so
               prevzete institucije zaradi takšnega načina kadrovanja, ki ne gre po referencah,
               ampak po nekaterih drugih kriterijih, in pa da se prevzame zakonodaja z glasovanjem
               po sistemu, da se glasuje za tisto, kar vlada predstavi, ne po neki strokovni
               razpravi, ampak samo zaradi glasovalnega stroja, da se ustreže nekim sistemskim
               ozadjem. Če pogledamo, kaj je krivo za sistemsko korupcijo, bi to lahko opredelili
               kot neformalne mreže, lobiji, skupine pritiska. In ravno to izpostavljajo
               preiskovalni novinarji v zadnjem času v medijih. Glede na vse navedeno, smo
               pričakovali od te ekipe zelo veliko, kajti skupaj, ko smo ustanovili interesno
               skupino, je bilo ravno to, da se bomo lotili neformalnih mrež v Sloveniji, tisto, kar
               je prevladalo, da smo s takšno večino zmagali na volitvah.</p>
               <p>Glede na navedeno me zanima:</p>
               <p>Kaj je predsednik in kaj je stranka storila v tem času za odpravo vpliva teh
               neformalnih mrež?</p>
               <p>Katere ukrepe je Vlada sprejela, če se jih da našteti taksativno, ravno za odpravo
               teh neformalnih mrež?</p>
               <p>Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Miro Cerar, predsednik Vlade, ima besedo za odgovor.</p>
            </sp>
            <sp who="SDZ7:CerarMiro">

               <speaker>DR. MIROSLAV CERAR:</speaker>

               <p>Spoštovani gospod poslanec, hvala lepa za vprašanje. Sedaj bom govoril v imenu
               Vlade, ne stranke, ker sem tu v tej vlogi.</p>
               <p>Vlada si prizadeva, in to bom tudi ponazoril, kot ste rekli, s taksativnim
               naštevanjem, ker časa ni veliko, da onemogoča sistemsko korupcijo. Seveda bi nam pri
               tem zelo pomagalo, če bi strokovnjaki, kot ste vi, navedli ta omrežja, nam pomagali s
               podatki, kje so, kdo so, kajti potem bi ji bilo to delo olajšano. Ampak ne glede na
               to, vemo, da je to zelo težavno. To ni bilo mišljeno ironično, ampak vsaka pomoč
               pride prav.</p>
               <p>Zavračam pa vsako namigovanje v smeri, da se v državni ali javni upravi s strani te
               vlade izvajajo imenovanja ne po strokovnih in drugih referencah, ampak po nekih
               političnih kriterijih. Razen tam, kjer je to dovoljeno, da se po političnem kriteriju
               denimo popolnijo kabineti, si ta vlada nadvse prizadeva, in jaz mislim, da je stvar
               zelo transparentna, da kadruje tako, da upoštevamo predvsem strokovne reference in
               vse tiste druge elemente, kot so zaupanje in ostalo, kar je pomembno za položaje, na
               katere se imenujejo upravni in drugi delavci.</p>
               <p>Tudi moram reči, da zavračam argument o glasovalnem stroju. Mislim, da lahko z
               dejstvi to zavrnemo, da tu ni glasovalnega stroja. Seveda, normalno, koalicija
               pogosto glasuje v eno smer, včasih tudi skupaj najdemo jezik z opozicijo, včasih pa
               se tudi dogodi, da znotraj koalicije glasujemo različno, in to je dokaz, da imamo nek
               pristop, ki je demokratičen, da pa sledimo skupnemu programu, zato je koalicija
               najpogosteje usklajena. In to tudi državljani pričakujejo.</p>
               <p>Konkretni programi in ukrepi. Priprava predloga zakona v zvezi z revizijo TEŠ 6,
               zelo pomembna revizija, ki jo imamo v načrtu v koalicijskem sporazumu. Ukrepi v zvezi
               z bančno luknjo. Gre za prepoznavanje preteklih koruptivnih dejanj pri sklepanju
               bančnih poslov. Zelo aktivni smo pri javnem naročanju v zdravstvu, gre za konkretnih
               ukrepe poleg splošnih rešitev glede javnega naročanja, ki ga vodi tudi minister
               Koprivnikar, kjer želimo omejiti oziroma onemogočiti vse možnosti za koruptivne
               prakse. Na področju zdravstva se tudi pripravlja informacijska rešitev za skupno
               javno naročanje zdravil, medicinskih pripomočkov in opreme, ki bo zagotovila večjo
               preglednost na tem področju, ker tukaj je bilo ogromno nekih slabih praks. Potem
               imamo mnoge ukrepe v zvezi z omejevanjem korupcijskih tveganj v javni upravi. Dodatno
               usposabljanje zaposlenih v javni upravi poteka, vzpostavitev enotnega državnega
               registra tveganj in tako naprej. Vsebine so tudi podane v strategiji razvoja javne
               uprave in nacionalnem reformnem programu. Naj pa poudarim, da je Vlada vložila v
               zakonodajno proceduro tudi predlog Zakona o sistemskih preiskavah projektov državnega
               pomena, to vsi poznamo. Tukaj gre za to, da se lahko relativno v kratkem času izvede
               preiskava vsakega večjega projekta, kjer bi se porodil dvom o pravilnosti,
               gospodarnosti ali smotrnega nadaljevanja dela na takem projektu. To je zelo pomembno,
               kajti vemo, koliko takih projektov je v preteklosti zašlo na stranpota. Policija se
               je v letu 2015, kar je zelo pomembno, zelo operativni podatek je to, še naprej
               prednostno ukvarjala z gospodarsko kriminaliteto v povezavi z odkrivanjem,
               preiskovanjem kaznivih dejanj, še posebej tudi koruptivnih pri sklepanju bančnih
               poslov. Naj samo en podatek izpostavim, ker ni časa. V mesecu avgustu, ko je bilo
               pripravljeno prvo vmesno poročilo Vlade, je bila v toku preiskava 113 sumov kaznivih
               dejanj iz bančnega poslovanja v zvezi s slabimi praksami, vključno tudi s spornimi
               krediti in tako naprej. Vlada je v novi Zakon o bančništvu, ki je začel veljati maja
               letos, vključila določbo o sistemu obveščanja o kršitvah v banki. Potem naj navedem
               aktivno delovanje medresorske delovne skupine predstavnikov MJU, MP, MNZ in KPK,
               katere namen je proučiti veljavno besedilo določb Zakona o integriteti in
               preprečevanju korupcije in njihovo izvajanje v praksi. Ta skupina že dela, komisija
               je podala prvo vmesno poročilo, ki vsebuje pregled problematičnih sklopov zakona pa
               tudi idej za naprej.</p>
               <p>Naj omenim še nekaj zakonov s področja pravosodja, ki spodbujajo oziroma nalagajo
               sprejetje kodeksov sodniške, tudi državnotožilske etike, skratka, poviševanje
               standardov. Tudi spremembe Kazenskega zakonika so pripravljene, zato da dvignejo
               predpisane zaporne kazni za tista najbolj kompleksna in huda korupcijska dejanja.
               Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Bojan Dobovšek, imate besedo, da zahtevate dopolnitev odgovora.</p>
            </sp>
            <sp who="SDZ7:DobovšekBojan">

               <speaker>DR. BOJAN DOBOVŠEK (PS NP):</speaker>

               <p>Hvala.</p>
               <p>Slišali smo nekaj ukrepov, vendar ti se direktno ne dotikajo te sistemske korupcije,
               ki je najhujša za Slovenijo, kar nam priznajo tudi tuje inštitucije. Kar se tiče
               zakonodaje, vidimo, da se cela vrsta zakonov, ki jih predlaga opozicija, zavrne kot
               neprimerne, po drugi strani pa je vedno manj članov koalicije pripravljenih
               razpravljati na odborih in samo čakajo, kdaj se bo glasovalo o neki rešitvi. Kar se
               tiče teh pritiskov, ki so bili omenjeni že pri prejšnji točki bi videli, da nas je
               bivši predsednik DUTB seznanil, da ti pritiski obstajajo, ki so značilni za sistemsko
               korupcijo. Tisti, ki so ostali v DUTB, pa so sami vpleteni v konflikt interesov, kar
               je največji znak te sistemske korupcije, se pravi dva, ki sta ostala, eden je v
               konfliktu interesov, ker dela v Probanki, drugi pa je v konfliktu interesov, ker je
               za avstrijski Telekom že prej lobiral za nek posel. Prav tako nas je predsednik
               nadzornega sveta Darsa opozoril, da so se nanj vršili pritiski s strani SDH. Se
               pravi, to so tisti konkretni primeri. Prav tako nas je delovna inšpekcija obvestila o
               napaki pri imenovanju Očka za vodenje Sove, kjer ste pa direktno vpleteni. In tudi na
               to še nismo dobili odgovora. To je nekaj konkretnih primerov, na katere do sedaj
               nismo dobili odgovora, kažejo pa na sistemsko korupcijo v Sloveniji. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Miro Cerar, predsednik Vlade, imate besedo za dopolnitev odgovora.</p>
            </sp>
            <sp who="SDZ7:CerarMiro">

               <speaker>DR. MIROSLAV CERAR:</speaker>

               <p>Težko razpravljam z uglednim kolegom Dobovškom, ki je strokovnjak za sistemsko
               korupcijo, ampak če je posameznik, ki je po njegovem mnenju imenovan narobe, recimo v
               slabi banki že nekaj let, pa je član upravnega odbora neke banke, v konfliktu
               interesov to, ne vem, če je to sistema korupcija. Ampak to prepuščam stroki.
               Sistemska korupcija je nekaj drugega. Mi imamo lahko posamezna koruptivna dejanja ali
               kaj podobnega, ampak jaz bi pričakoval, da bi se na to odzvali že zdavnaj pravosodni
               organi, kajti gre za neka očitna dejstva, ki jih pa nihče ne problematizira razen
               vas. Bom še enkrat preveril, če nismo nekaj let spregledali vsi strokovnjaki v
               Sloveniji, politiki, pristojne institucije tega dejstva, da so v DUTB nekateri že
               nekaj let v takšnem konfliktu interesov, da je to problem. Dvomim pa, ker enostavno
               nimam v tej smeri nobenega relevantnega podatka.</p>
               <p>Rekel bi tako. Zdi se mi nekoliko mogoče celo žaljivo do vaših kolegov poslance, če
               pravite, da vsi čakajo, da razprava mine na odboru in potem samo glasujejo. Veste,
               včasih je razprava taka, da razumem, da čakajo, da mine. Če veste, kaj mislim. Sem pa
               prepričan, da tako poslanci koalicije kot opozicije, kadar menijo, da imajo kaj
               povedati, to povedo. Jaz ne bi podcenjeval kolegov tukaj med vami, torej vas
               spoštovanih poslank in poslancev, prepričan sem, da je tisto, kar želite, izrazite v
               demokratični razpravi, in to je tudi potem vidno, ker tudi vlada čuti to vašo
               kritično ost, spremljanje našega dela. In to je prav.</p>
               <p>Glede nekaterih drugih zadev, recimo predsednik nadzornega sveta Darsa ste rekli, da
               je dajal določene izjave o pritiskih SDH. Tukaj se nahajamo na nekem področju, kjer
               nekdo nekaj reče. Če je prišlo do nedovoljenega pritiska, je taka oseba, ki je
               predsednik nadzornega sveta, kot državljan predvsem pa kot človek v taki funkciji
               dolžan tako zadevo prijaviti ustrezni instituciji, ukrepati po svoji moči in tukaj se
               sprožijo postopki. To, kar se dogaja, kar smo videli nedavno, ko je nek predsednik
               nadzornega sveta v javnosti nastopil, vi ste to še komentirali v njegovo smer, potem
               se je pa izkazalo, da je vse laž, da ste pravzaprav podprli laž, podprli čisto
               izmišljotino, zaradi česar se je celotna stroka in tudi javnost zgražala in je ta
               nadzorni svet potem odstopil. To so ti problemi. Mi operiramo na vladi s konkretnimi
               dejstvo in dokazi. Dokler nimam dokaza, ne bom ukrepal. Sem ozaveščeni pravnik in kot
               predsednik Vlade tega ne smem početi. Ko pa je dokaz, ko so dejstva, ko se indici,
               sprožimo postopke. Tako da bomo še naprej hvaležni za vsake relevantne podatke in
               bomo na podlagi njih absolutno ukrepali, tako pristojna ministrstva kot tudi vlada.
               Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Bojan Dobovšek, imate besedo, da zahtevate, da se na naslednji seji opravi
               razprava o odgovoru? Replike ni. Samo ta postopkovni predlog je možen.</p>
            </sp>
            <sp who="SDZ7:DobovšekBojan">

               <speaker>DR. BOJAN DOBOVŠEK (PS NP):</speaker>

               <p>Potem predlagam, da se v okviru predlagane zakonodaje, glede na to, da odgovori niso
               bili v skladu z relevantnimi dejstvi v Sloveniji, opravi razprava v Državnem zboru.
               Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Bojan Dobovšek, o vašem predlogu bo Državni zbor odločil v sredo, 21. oktobra
               2015, v okviru glasovanj.</p>
               <p>Gospod Jože Tanko, imate besedo, da zastavite vprašanje dr. Miru Cerarju,
               predsedniku Vlade.</p>
            </sp>
            <sp who="SDZ7:TankoJože">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Spoštovani predsednik Vlade! V postopku je izbiranje direktorja za vodenje naše
               največje zdravstvene ustanove UKC, ki je hkrati tudi največji potrošnik javnega
               denarja v zdravstvu. Vodenje UKC je problem že od začetka, od investicije naprej, saj
               veliko denarja ni bilo porabljenega namensko, torej za gradnjo, za zdravljenja, za
               zdravstvene storite in pripomočke, ampak naj bi denar po raznih kanali in na različne
               načine odtekal iz sistema UKC za v naprej določene svetovalce, kvazi projekte,
               preplačane dobavitelje itd. Eno takih podjetij, ki ima že leta monopol pri dobavi
               ortopedskih protez UKC je podjetje Mark Medical, ki je dobavilo za več kot 190
               milijonov evrov pripomočkov. To podjetje je del skupine KB 1909, ki ima v solasti
               tudi Dnevnik, Mladina. KB 1909 velja za naslednico družbe Safti in ime slednje vam je
               najbrž poznano. Ni pa Mark Medical edina družba, ki ima tak monopolni položaj v UKC.
               Iz politične in strokovne prakse pa najbrž veste, da tam, kjer vladajo monopoli, ni
               konkurence, ni preglednosti, racionalnosti in da je v takih pogojih izrazito veliko
               možnosti za korupcijo in klientalizem. UKC že več kot 10 let ni doživel resnega
               pregleda Računskega sodišča, v katerem bi se preverile pravilnost, namenskost in
               smotrnost porabe sredstev, niti ni bilo zaznati resnih aktivnosti preiskovalnih
               organov, da bi razkrili sume klientelistično koruptivnih ravnanj, o katerih kar
               pogosto slišimo v medijih. Tovrstne nepravilnosti so se dogajale tudi v zadnjih
               letih, ko je UKC vodil gospod Simon Vrhunec. Iz poročanja medijev ima največji vpliv
               na denarne tokove in kadrovanje v UKC gospod Janez Zemljarič.</p>
               <p>Sprašujem vas, glede na to, da je v toku postopek imenovanja direktorja:</p>
               <p>Kakšne reference, osebnostne karakteristike in znanja mora imeti kandidat, ki bi ga
               kot predsednik Vlade podprli za direktorja UKC, da bi prekinil s tem očitno
               zrežiranim finančnim izčrpavanjem UKC?</p>
               <p>Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Miro Cerar, predsednik Vlade, imate besedo za odgovor.</p>
            </sp>
            <sp who="SDZ7:CerarMiro">

               <speaker>DR. MIROSLAV CERAR:</speaker>

               <p>Hvala lepa.</p>
               <p>Spoštovani poslanec! Zavedamo se in zavedam se, tako kot vi, velikega pomena
               Univerzitetnega kliničnega centra za delovanje zdravstva v Sloveniji. Zato se tudi
               Vlada trudi v okviru svojih pristojnosti, da podpira predvsem delovanje ministrice za
               zdravje in vse podsisteme, ki so potrebni, da se to stanje v našem zdravstvu, še
               posebej pa v UKC, bistveno izboljša. Težko komentiram prakse določenih podjetij, bilo
               jih je kar nekaj v Sloveniji in tujini, ki so doslej nabavljala razne tehnične
               pripomočke, opremo in podobno za UKC in druge zdravstvene zavode, centre, bolnišnice.
               Vemo pa, da se je v javnosti pojavilo veliko podatkov, ki so kazali, da so bili ti
               javni razpisi in potem ti postopki zelo vprašljivi, sporni, če ne celo koruptivni. In
               vse te prakse se preiskujejo, kolikor so z nekimi argumentiranimi podatki in dejstvi
               dostopne. Verjetno je pomanjkljivost tudi – če drži, tu moram priznati, da zdaj ne
               vem, kdaj je bilo nazadnje Računsko sodišče tam, ampak dejansko tudi finančni nadzor
               in vse ostalo, se strinjam, je zelo potreben. Vi ste izpeljali te svoje ugotovitve, s
               katerimi verjetno v osnovi lahko soglašamo, v vprašanje, kaj mora izpolnjevati bodoči
               direktor UKC. V razpisu, in ta razpis je postavila razpisna komisija na podlagi
               zakona, je zahtevano naslednje: visokošolska izobrazba druge študijske stopnje, pet
               let delovnih izkušenj na primerljivih delovnih mestih s področja organizacije,
               vodenja in upravljanja, in predložiti mora program dela in razvoja UKC. To so ti
               zakoniti zakonski pogoji. Seveda pa si Vlada želi – torej želi, ker o tem Vlada
               neposredno ne odloča, naj poudarim – da bi ta kandidat imel tudi druge vodstvene
               sposobnosti, da bi bil privržen poslanstvu zdravstva, zdravniške stroke in bi v tej
               luči vodil to pomembno institucijo UKC, tako da bi delovala vedno pošteno, da bi se
               te negativne prakse odpravile in nadomestile z dobrimi, da bi spodbujal dobro in
               izločeval iz sistema tisto, kar je slabo. Za to pa potrebuje veliko poguma, veliko
               znanja in spretnosti ob teh formalnih pogojih. Ampak naj poudarim, v teku je
               postopek. Od sedmih kandidatov je ostalo v ožjem izboru pet kandidatov, ki
               izpolnjujejo vse razpisne pogoje. To je ugotovila 7. oktobra razpisna komisija. Zdaj
               bo o tem odločal svet zavoda v tem tednu, torej 22. oktobra. Tu politika nima neke
               ingerence, svet zavoda je strokovno telo, ki bo izbralo kandidata in ga imenovalo. Je
               pa res, to je pa zelo pomembno, da Vlada potem k takšnemu imenovanju mora podati
               soglasje ali pa ga ne poda. In od tega je potem odvisen dokončen izid tega postopka.
               Zagotavljam vam, da bo Vlada v tem procesu, ko bo odločala o soglasju, preučila, ali
               so izpolnjeni vsi zakoniti pogoji pri imenovanem kandidatu ali kandidatki in ali
               izpolnjuje še tiste pogoje znotraj njih, ki so pomembni, da mu lahko zaupamo, da bo
               uspešno vodil ta tako pomemben klinični center.</p>
               <p>Naj poudarim še enkrat, da tudi te insinuacije, neke povezave iz ozadja tukaj ne bi
               želel komentirati. Mislim, da se moramo osredotočiti s pogledom naprej na to, kdo je
               tu dober kandidat. Omenjanje gospoda Janeza Zemljariča, to se mi zdi v tem ožjem
               kontekstu nepotrebno. Če pa bi na kogarkoli, ki je kandidat, bili zaznani neki
               nedopustni vplivi, je jasno, da ga že sam svet zavoda ne sme imenovati in k čemu
               takemu tudi Vlada ne bi dala nikoli soglasja, če bi bili taki vplivi intenzivni,
               nedopustni, očitni in kaj podobnega. Tukaj bi končal z odgovorom. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Jože Tanko, imate besedo, da zahtevate dopolnitev odgovora.</p>
            </sp>
            <sp who="SDZ7:TankoJože">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Del te nedopustne zgodbe, o kateri govorite, se je že odvil, kajti gospod Andrej
               Baričič, ki je bil vpleten v mnoge posle, sodeloval je v več spornih zgodbah in
               povezavah. Ne nazadnje tudi v času, ko je bil član nadzornega sveta UKC, je tekmoval
               za posel s svojo partnerko. In to sta bili edini dve ponudbi v postopku izbiranja,
               šlo je v tem primeru za navidezen postopek, v katerem je dobila posel njegova
               partnerka. In ta gospod je dobil soglasje nadzornega sveta za vršilca dolžnosti. Se
               pravi, že ta kolizija interesov, o kateri je prej govoril bolj na splošno gospod
               Dobovšek, je neposredno prisotna, kajti kot član organa upravljanja zavoda je v
               navideznem fiktivnem postopku omogočil, da je partnerka dobila posel. Prav tako je
               problem, da je gospod Baričič takoj, ko je prevzel vedejevstvo, imenoval za svojega
               svetovalca dosedanje v. d. direktorja in prejšnjega direktorja gospoda Vrhunca, ki mu
               je omogočil ta posel in s katerim sta soseda na Bledu. Skratka, tukaj ne gre za neka
               naključja, ampak gre verjetno za zelo dobro procesirano igro, v kateri bodo lobiji,
               za katere ste rekli, da jih verjetno ni ali pa ne vem, kaj je z njimi, pripeljali na
               čelo tega UKC ravno osebo, ki je vpletena v te številne zgodbe. Kot je razbrati,
               ministrica in tudi vi osebno si zelo prizadevate, da bi gospod Andrej Baričič postal
               direktor UKC. To je sedaj nesporno jasno. Ministrica je dala javno podporo, za njo
               stoji predsednik Vlade.</p>
               <p>Sedaj me zanima:</p>
               <p>Ali stvari, o katerih ste mi v prejšnjem delu odgovorili, ko ste govorili o teh
               visokih kriterijih, v tem primeru še vedno držijo?</p>
               <p>Očitno je namreč, da bo imenovana za direktorja UKC in tukaj opravlja posel vršilca
               dolžnosti ravno oseba, ki je vpletena v vse te zgodbe. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Miro Cerar, predsednik Vlade, imate besedo za dopolnitev odgovora.</p>
            </sp>
            <sp who="SDZ7:CerarMiro">

               <speaker>DR. MIROSLAV CERAR:</speaker>

               <p>Hvala lepa.</p>
               <p>Seveda je beseda o gospodu Baričiču, kakorkoli že. Tukaj bi rekel najprej tako, da
               bo popolnoma jasno. Jaz si nikoli nisem prizadeval za to, da bi on postal direktor
               UKC. Sem pa izjavil v času, ko je postal v. d. direktor, da mislim, da sedaj, ko je v
               tej funkcij, mu moramo dati možnost, da vidimo, ali lahko uspešno pelje to zadevo
               naprej. Morate pa vedeti, da so se številna dejstva začela pojavljati v medijih šele
               po njegovem imenovanju na mesto vedeja in zagotavljam vam, da vse to bo zagotovo
               preučila tudi Vlada. Sem prepričan, da bo te navedbe o morebitnih neprimernih ali
               nedopustnih praksah ali dejavnostih gospoda Baričiča natančno preveril že svet zavoda
               in na podlagi tega, kar bomo dobili od sveta, bomo tudi v Vladi zadevo natančno
               proučili, kajti ne želimo si, da bi bila na tem mestu neka oseba, ki je lahko s tega
               vidika sporna. Mislim pa, da je v teku postopek in da v tej fazi sedajle niti ni
               primerno na ta način vršiti nek pritisk, ki ga na nek način skušate vršiti posredno
               prek teh poslanskih vprašanj na svet zavoda ali na Vlado, kajti Vlada bo tukaj
               odločala tako kot mora, avtonomno, po najboljši svoji presoje, bo pa morala
               upoštevati tudi odločitev sveta zavoda in argumentacijo. Tako da mislim, da je prav,
               da sedaj prepustimo, da ta postopek steče, ne nazadnje se bo končal zelo hitro, in to
               je tudi interes institucije, tako da predlagam, da počakamo na odločitve sveta
               zavoda, potem je pa seveda na Vladi, da se o tem opredeli. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Jože Tanko, imate besedo, da zahtevate, da se na naslednji seji opravi
               razprava o odgovoru.</p>
            </sp>
            <sp who="SDZ7:TankoJože">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Predlagam, kot ste dejali, da se opravi razprava o odgovoru predsednika Vlade.
               Mislim, da je pri vseh teh dogajanjih, povezanih z Univerzitetnim kliničnim centrom,
               več kot očitno, da gre za nadaljevanje stare prakse, pravzaprav naloga tako
               nadzornega sveta kot prijavljenega kandidata je samo to. Očitno je, da gospod Baričič
               prihaja iz kroga Janeza Zemljariča, tudi iz nekaterih prejšnjih njegovih aktivnosti
               je to razvidno. In na tem področju, da bi se prekinilo z nekaterimi monopoli v
               Univerzitetnem kliničnem centru, kar zadeva dobavo materiala ali opravljanje
               storitev, najbrž ni pričakovati. Gospod Baričič je bil tudi na nek zelo neobičajen
               način imenovan za vršilca dolžnosti zavoda, namreč čez noč, ne da bi se kakorkoli
               predstavil na sedanjem nadzornem svetu. Govorite o programu dela, ga ni predstavil,
               odšel je na dopust. Tako je vse tisto, kar govorite, o preprečevanju raznih slabih
               praks, koruptivnih ravnanj, izključevanje možnosti kolizije in tako naprej,
               pravzaprav brez pravne podlage. Pa še nekaj je zdaj več kot očitno. Gospod predsednik
               Vlade si tu dovoli poučevati poslance, kaj smemo vprašati, kaj je dostojno v
               vprašanju in kaj je nedostojno. Večji problem je, da odgovori niso dostojni. Odgovori
               predsednika Vlade so zavajajoči, so nepopolni, so nekorektni, so netočni in se
               nanašajo na vsebino in ne na vprašanje, za katerega je bil vprašan. Mi smo postavili
               vprašanje, tudi v tem primeru smo želeli jasne in nedvoumne odgovore, ampak teh ni.
               Če je gospod predsednik Vlade zelo poudarjeno zagovarjal razne etične kriterije in
               merila, govoril o izključevanju interesov, govoril o spoštovanju pravil pravne
               države, bi vse to lahko že pri kandidatih, ki so, in tudi pri gospodu Baričiču,
               zdavnaj preveril. Ne da se zdaj tu izgubljamo v nekih, bom rekel, pravniških
               diskurzih, kako neko zadevo obiti in čakati, da bo čas, namenjen poslanskim
               vprašanjem, minil. Gospa ministrica je nedvoumno povedala, da gospoda Baričiča
               podpira, z vso navlako, ki jo je prinesel na mesto v. d. direktorja UKC. Če to reče
               ministrica in se kabinet predsednika Vlade ne odzove, najbrž je za njim tiho soglasje
               za prevzem takega vodenja. In stvari so za nas, ki smo v politiki, in za ljudi, za
               državljane povsem nedvoumne. Se pravi, Vlada podpira nadaljevanje slabih praks v UKC,
               ki bodo omogočale delovanje monopolov in nepotrebno izčrpavanje UKC. Nič se ne bo
               storilo, ker ne bo denarja za skrajševanje čakalnih dob, čakalnih vrst in tako
               naprej. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Jože Tanko, o vašem predlogu bo Državni zbor odločil v sredo, 21. oktobra
               2015, v okviru glasovanj.</p>
               <p>Gospod Primož Hainz, imate besedo, da zastavite vprašanje dr. Miru Cerarju,
               predsedniku Vlade.</p>
            </sp>
            <sp who="SDZ7:HainzPrimož">

               <speaker>PRIMOŽ HAINZ (PS DeSUS):</speaker>

               <p>Hvala lepa za besedo. Spoštovani predsednik, ministrski zbor, kolegice in kolegi!</p>
               <p>Spoštovani predsednik Vlade dr. Miro Cerar! Postavil vam bom vprašanje glede
               ustanavljanja demografskega rezervnega sklada.</p>
               <p>Poslanska skupina Desus in tudi stranka Desus že več mandatov vlagata napore v
               dolgoročno vzdržnost pokojninske blagajne. To je ena naših pomembnejših zavez tudi v
               tem mandatu. V razvitem svetu, in Slovenija je del tega, se dogajajo velike
               demografske spremembe v smislu večje starosti prebivalstva. Tem spremembam je treba
               prilagoditi pokojninski sistem in najti rešitve, ki bodo zagotavljale dolgoročno
               stabilnost tega sistema, torej večjo finančno in proračunsko neodvisnost pokojninske
               blagajne. Ta mora zagotoviti dostojno raven pokojnin glede na vloženo delo in
               upoštevajoč načelo medgeneracijske solidarnosti. Za to smo dobili soglasno podporo in
               zavezo pri koalicijskih partnerjih.</p>
               <p>Na 3. redni seji Državnega zbora decembra 2014 smo vam, gospod predsednik, že
               postavili vprašanje v zvezi s časovnico in aktivnostmi glede ustanavljanja
               demografskega rezervnega sklada, ki predstavlja osnovno rešitev tega problema.
               Najskrajnejši rok za ustanovitev tega sklada, ki je postavljen v Zakonu o Slovenskem
               državnem holdingu, torej 31. 12. 2015, se neustavljivo bliža, zakonski predlog, ki bo
               pomenil pravno podlago za ustanovitev in delovanje demografskega rezervnega sklada,
               pa še ni vložen v zakonodajno proceduro.</p>
               <p>Ponovno vas danes sprašujem:</p>
               <p>Kaj se dogaja na tem področju?</p>
               <p>Prosim vas za natančen, jasen odgovor:</p>
               <p>Kdaj bomo sprejeli zakon v poslanske klopi?</p>
               <p>Glede na to, da je bilo koalicijsko celo dogovorjeno in je to tudi zapisano v našem
               sporazumu, da naj bo zakon sprejet že do 30. junija 2015, smo v Poslanski skupini
               Desus še posebej zaskrbljeni zaradi dosedanje neaktivnosti vlade na tem področju.</p>
               <p>Zanima me še:</p>
               <p>Kje in zakaj se je zadeva nekako zataknila, glede na to, da naj bi se s tem področjem
               na Vladi v letu intenzivno ukvarjali, kot ste sami dejali pred časom?</p>
               <p>Hvala lepa za odgovor.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Miro Cerar, predsednik Vlade, imate besedo za odgovor.</p>
            </sp>
            <sp who="SDZ7:CerarMiro">

               <speaker>DR. MIROSLAV CERAR:</speaker>

               <p>Hvala za vprašanje, spoštovani gospod poslanec.</p>
               <p>Dejstvo je, da Zakon o slovenskem državnem holdingu določa, da se kapitalska družba
               najkasneje do konca 2015 preoblikuje v demografski rezervni sklad in da se
               sodelovanje demografskega rezervnega sklada ter dodatni stalni viri financiranja
               opredelijo v posebnem zakonu. Drži. Naj pa kljub temu spomnim, da je demografski
               rezervni sklad pravzaprav državni premoženjski sklad, ki je investicijski sklad v
               lasti države, ustanovljen za namen vnaprejšnjega zagotavljanja sredstev pokojninski
               blagajni za čas, ko odhodki presegajo prihodke. Tako dejansko mi demografski rezervni
               sklad že imamo, saj država vsako leto iz proračuna v pokojninsko blagajno nameni
               okoli 1,5 milijarde evrov. Poleg tega tudi Kapitalska družba kot podlaga za
               oblikovanje demografskega sklada zase trdi, da je že od samega začetka ustanovljena
               kot demografski rezervni sklad. Torej ga na ta način že imamo, čeprav ne pod tem
               imenom, zato samo preoblikovanje Kapitalske družbe v ta sklad samo po sebi ni
               problematično. Seveda je pa drugače glede določitve dodatnih stalnih virov
               financiranja. V trenutnem stanju državne blagajne je žal zelo malo prostora za
               dodatna proračunskega sredstva, ki bi bila poleg 1,5 milijarde evrov namenjena za
               potrebe pokojninske blagajne oziroma demografskega rezervnega sklada. Iskanje
               dodatnih proračunskih virov namreč neizogibno pomeni dodatno obremenjevanje
               državljank in državljanov ter gospodarstvo, kar je v trenutnih razmerah počasnega
               okrevanja lahko tudi precej kritično. Naj omenim, da je v tujini praksa, da so
               demografski skladi portfeljski oziroma investicijski skladi, ki delujejo v skladu z
               načeli varnosti, razpršenosti in donosnosti naložb, na primer francoski in irski
               sklad. Ključni problem pri nas pa je, in to poudarjam, zato da bo jasno, s kakšnimi
               problemi se tukaj soočamo, da ima Kapitalska družba kot demografski sklad kar 41
               kapitalskih naložb v družbah v državni lasti. Med njimi tudi v takšnih, ki so
               opredeljene kot strateške ali pomembne, recimo Gorenje, Krka, Luka Koper, Terme
               Olimia, Sava in Perutnina Ptuj. Kot taka torej ne izpolnjuje temeljnih načel
               demografskih skladov. Zaradi vseh teh razlogov priprava zakona, ki je v pristojnosti
               Ministrstva za finance, ni tak zelo preprosta. Naj poudarim, da kljub temu aktivnosti
               intenzivno potekajo. To je sedaj bistvo odgovora na vprašanje. Ministrstvo je delovni
               predlog zakona že pripravilo. V njem je kljub težki finančni situaciji našlo tudi
               dodaten stalen vir financiranja. Toda ministrstvo mora ta predlog še pred
               posredovanjem v poslanske klopi dokončno uskladiti z vsemi deležniki, zato
               potrebujemo še nekaj časa, kajti treba je doseči jasno opredelitev mednarodno
               primerljivega delovanja demografskega rezervnega sklada, ki bo zagotavljal
               spoštovanje osnovnih načel varnosti, razpršenosti in donosnosti ter zagotovitev
               racionalnosti poslovanja, ki ne bo povzročala pretiranih ali dodatnih stroškov na
               račun upokojenk in upokojencev. Trudimo si, da bomo rok ujeli. Ministrstvo intenzivno
               dela, in to je bistvo odgovora. Prepričan sem, da bo sklad na ta način tudi
               vzpostavljen. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Predsedniku Vlade se zahvaljujem za podane odgovore. Prehajamo na vprašanja poslank
               in poslancev v prvem krogu.</p>
               <p>Mag. Anže Logar, imate besedo, da zastavite vprašanje ministru za pravosodje mag.
               Goranu Klemenčiču.</p>
            </sp>
            <sp who="SDZ7:LogarAnže">

               <speaker>MAG. ANŽE LOGAR (PS SDS):</speaker>

               <p> Hvala, predsednik.</p>
               <p>O pomenu parlamentarne preiskave pri odkrivanju razlogov in odgovornih za največjo
               bančno luknjo v zgodovini Slovenije smo v Državnem zboru večkrat govorili. Vsaj tu v
               Državnem zboru se tega problema očitno vzajemno zavedamo. Ne nazadnje je bil predlog
               za ustanovitev te parlamentarne preiskave sprejet aprila tu v Državnem zboru brez
               glasu proti. 13. člen Zakona o parlamentarni preiskavi pravi, da so sodišča in drugi
               državni organi dolžni preiskovalni komisiji dati potrebno pravno pomoč, pri tem
               morajo postopati kar se da hitro. In pa, zaprošeno sodišče, torej v četrtem odstavku
               istega člena, ni upravičeno ocenjevati umestnosti ukrepa, ki ga preiskovalna komisija
               zahteva oziroma naproša od sodišča. To je vse lepo v teoriji, potem pa pridemo do
               prakse. Namreč, do pridobitve gradiva, ki je nujni pogoj za odločanje in sprejetje
               zaključkov preiskovalne komisije. In pridemo do absurdov, ki smo jim priča tudi v
               omenjeni preiskovalni komisiji, da sodišči, recimo v Mariboru in Celju, ugodita
               zasegu dokumentacije, ki je nujna za sklepanje parlamentarne preiskovalne komisije,
               preiskovalna sodnica Deša Cener na Okrožnem sodišču v Ljubljani pa odloči drugače, na
               identičen predlog preiskovalne komisije z identično obrazložitvijo zgolj z različnim
               naslovnikom.</p>
               <p>V Ustavi imamo v 2. členu, da je Slovenija pravna in socialna država, zato vas
               spoštovani minister za pravosodje sprašujem:</p>
               <p>Kako je možno, da je v pravni državi na identičen predlog odvisno zgolj od tega, na
               katerem sodišču zaprosiš za dejanje ali pri katerem sodniku se določeni dosje
               obravnava oziroma – upam, da ne – kdo je tisti, na katerega se posamezen dosje
               nanaša?</p>
               <p>Ljubljansko sodišče – nanaša se na Novo Ljubljansko banko, popek vseh bančnih afer v
               Sloveniji.</p>
               <p>In me zanima:</p>
               <p>Kako vi kot institut pravosodnega ministra v tem pogledu gledate na tovrstno prakso,
               ki izvotljuje zaupanje državljanov v pravno državo, v vladavino prava, ne nazadnje da
               smo pred pravom vsi enaki in da imamo vsi enake pravice, ne glede na kraj, ne glede
               na to, na koga nanaša, in ne glede na to, kdo zaproša sodstvo za pravico?</p>
               <p>Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Mag. Goran Klemenčič, minister za pravosodje, imate besedo za odgovor.</p>
            </sp>
            <sp who="SDZ7:KlemenčičGoran">

               <speaker>MAG. GORAN KLEMENČIČ:</speaker>

               <p>Spoštovani predsednik Državnega zbora, spoštovani poslanec Logar, spoštovane
               poslanke in poslanci, kolegice in kolegi!</p>
               <p>Najprej glede parlamentarne preiskave. Kot minister za pravosodje v okviru izvršilne
               veje oblasti načeloma podpiram parlamentarno preiskavo bančne luknje. Mislim, da je
               to z vidika javnega interesa nujno in potrebno in obenem izražam tudi upanje, da bo
               ta parlamentarna preiskava vendarle drugačna in da bo dala rezultate. To ni, da ne bo
               spet kdo skočil, ocenjevanje dela parlamenta, ampak mislim, da se vsi zavedamo, da v
               preteklosti niso vse parlamentarne preiskave dale odgovorov, ki smo jih želeli glede
               na to, da večinoma niso bile zaključene. In mogoče se tu notri skriva tudi del
               odgovora na vaše vprašanje.</p>
               <p>Poglejte, kot minister za pravosodje konkretnega primera in odločitve sodnice ne bom
               komentiral, ne sodnice v Ljubljani, ne sodnice v Celju in v Mariboru. To morate, in
               verjamem, da tudi razumete.</p>
               <p>Načeloma je pa tako. Tukaj se bomo morali enkrat pogledati v ogledalo, o čemer je v
               zadnjem času veliko govora tudi v tem državnem zboru. Zakon o parlamentarni preiskavi
               je slab, zato prihaja do mnogo absurdov na eni in na drugi strani. Posebej pa je slab
               v svoji nedoločnosti v razmerju do tretje veje oblasti. Sami ste prej citirali
               ključni člen, kjer piše, da morajo vsi državni organi, vključno s sodišči, nuditi
               parlamentarni komisiji potrebno pravno pomoč. In potem je nek precej neposrečen člen,
               kako lahko parlamentarna preiskovalna komisija prek sodišča izvede določene prisilne
               ukrepe tako v smislu privedbe morebitnih prič, ki se ne odzovejo, kot v smislu zasega
               dokumentov. In tu je neposrečena zadeva v zakonu, ki se ni prvič zgodila vam,
               mimogrede, v vlogi vaše parlamentarne preiskave, ampak je kar nekajkrat bilo že
               ponovljeno v preteklosti, skoraj v vsakem sklicu parlamenta, enkrat je šlo celo do
               Ustavnega sodišča, zakon je pa tako rekoč ostal enak. Tu gre za to, da mora sodišče
               odločiti. Če se prvostopenjsko sodišče ne strinja, lahko da v mnenje višjemu sodišču,
               pri čemer pa, kot ste sami rekli, tako vi to razlagate, se preprosto mora samo
               potrditi, nima možnosti vsebinske presoje. Sodišče mora imeti zmeraj možnost
               vsebinske presoje, in tako je reklo tudi Ustavno sodišče, vendar se zakon potem ni
               spremenil. Rad bi tudi dodal, to je eden redkih poslanskih zakonov. Saj gledam vse <gap n="…"/>
               <stage type="laughter">/ smeh/</stage> Gospod Gorenak zdaj kaže, naj vas gledam, ne njega. Kot rečeno, gre za
               poslanski zakon. Jaz kot minister za pravosodje bi podprl kakršnokoli spremembo in
               izčiščenje tega zakona, ker parlamentarna preiskava je pomemben institut, to iskreno
               pravim. Tu pa obstajajo ti problemi, ki ste jih vi nakazali. In zdaj bom nekoliko
               obrnil. Veste, vi izhajate iz tega, da je bila odločitev celjskega in mariborskega
               sodišča prava odločitev, ljubljanskega sodišča pa napačna. Lahko je pa ravno obratno.
               Pravna varnost in enotna uporaba prava je pogojena z določnostjo pravnega akta, s
               količino sodne prakse, na kateri lahko sodišče ta pravni predpis interpretira. V
               okviru pravne prakse in samega predpisa je pač vsak sodnik pri svojem odločanju potem
               samostojen in sodi v skladu z ustavo in zakoni in po svoji vesti. In ker imamo zakon,
               ki je izrazito nedoločen, ne glede na to, kdo je bil na oblasti in kdo je vodil
               parlamentarne preiskovalne komisije, je vedno povzročal probleme. In ker imamo
               izrazito malo sodne prakse, ker so se pa vendar relativno redko parlamentarne
               komisije odločale za to, da so se obračale na sodišča, imamo tako situacijo. Jaz
               menim, da taka situacija, se strinjam, ni dobra.</p>
               <p>Ne morem komentirati konkretne odločitve, kdo je imel tu prav in kdo ima prav, mislim
               pa, da je to treba preseči s čimprejšnjo ureditvijo tega pravnega predpisa, ki pa je,
               kot rečeno, poslanski zakon in ne zakon, ki ga pripravlja izvršilna veja oblasti.
               Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Mag. Anže Logar, imate besedo, da zahtevate dopolnitev odgovora.</p>
            </sp>
            <sp who="SDZ7:LogarAnže">

               <speaker>MAG. ANŽE LOGAR (PS SDS):</speaker>

               <p>Hvala lepa.</p>
               <p>Če sem ministra pravilno razumel, za njega ni nobena težava, tudi če je napačna
               odločitev mariborskega in celjskega sodišča. Torej, da niti te dokumentacije, ki jo
               preiskovalna komisija bo dobila, ne bi potem dobila.</p>
               <p>Kar se tiče možnosti presoje, četrti odstavek 13. člena je zelo jasen: <q>"Zaprošeno
               sodišče ni upravičeno ocenjevati umestnosti ukrepa."</q> In omenjena sodnica Deša Cener,
               ki je vi ne želite komentirati, je, prvič, prepozno odločila, desetkrat je
               prekoračila rok, ki ga določa zakon, in ni odločila v skladu z Zakonom o
               parlamentarni preiskavi. Ni odločila. Torej ni ugodila ali dala na višje sodišče, da
               odloči, ampak je sama rekla, da pač nima dosti podatkov, da bi odločila.</p>
               <p>Zato vas še enkrat sprašujem, ker ste na koncu koncev pravosodni minister:</p>
               <p>Ali je to za vas tisti pravi postopek, da lahko potem s takim zavlačevanjem sodnica
               onemogoči parlamentarni preiskovalni komisiji, da opravi svoje delo?</p>
               <p>Ko pravite, da morda je pravilna odločitev ljubljanskega sodišča, ne pa mariborskega
               in celjskega:</p>
               <p>Ali si vi res predstavljate, da lahko parlamentarna preiskava pride bančni luknji do
               dna, če nima na razpolago ustreznih dokumentov?</p>
               <p>In s tem, ko pravite, da je lahko napačno stališče v Mariboru in Celju, v bistvu
               prilivate olje na ogenj pri različnih tolmačenjih iste pravne norme, ob istem vhodnem
               tekstu, odvisno od krajevne vstopne točke dokumenta na sodišče. S tem torej še
               dodatno prispevate k nezaupanju v pravni sistem. In res me zanima, kako kot
               pravosodni minister lahko za očitne kršitve zakonov trdite, da se v konkretni
               postopek ne boste vpletali, hkrati pa ob očitni različni odločitvi dveh sodišč
               pravite, da kot pravosodni minister tukaj ne morete ničesar dodati. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Mag. Goran Klemenčič, minister za pravosodje, imate besedo za dopolnitev odgovora.
           </p>
            </sp>
            <sp who="SDZ7:KlemenčičGoran">

               <speaker>MAG. GORAN KLEMENČIČ:</speaker>

               <p>Narobe ste me razumeli, če se vrnem k vašemu izhodišču. Nisem želel prilivati olja
               na ogenj, niti nisem želel reči, da ni nobene težave, če parlamentarna preiskava ne
               dobi teh dokumentov. Strinjam se z vami, mislim, da ne more priti do dna nobena
               preiskovalna komisija, če nima dostopa do ustreznih dokumentov. Vendar mora biti ta
               dostop v skladu z nekimi pravnimi normami. Jaz danes zaradi tega, ker ne vem, jaz ne
               poznam, jaz nisem videl ne vaše zahteve, ki ste jo dali, ne odločitve sodišča, imam
               bistveno manj informacij od vas, vam pa ne morem kar tako zaupati, da je vse to kar
               govorite, zlata resnica. Zakaj? Zato, ker v tem trenutku menite, da je prava
               odločitev tista, ki jo vi pričakujete, napačna je pa tista, ki jo niste pričakovali.
               Prej sem povedal zelo preprosto. Edino, kar lahko danes rečem, je, če to drži, da je
               sodišče zamujalo z odločitvijo, je to nesprejemljivo. Kakšna je pa vsebina odločitev,
               kam jo je dala, levo, desno – tega pa ne morem komentirati, ker ne vem, ne poznam
               vaše zahteve, ne poznam odločitve, argumentacije enega ali drugega. Se bo pa to vedno
               dogajalo toliko časa, dokler bo taka pravna podlaga, kot je. Različne odločitve bodo
               in različne odločitve so bile tudi v preteklosti. In kot veste, je to treba urediti
               tudi zaradi tega, ker v tem zakonu bodo nastali in v tem postopku bodo nastajali
               nadaljnji konflikti, in to je konflikt, ki je vgrajen v institut parlamentarne
               preiskave v primerih, ko paralelno tečejo tudi predkazenski postopki. Saj tukaj
               veste, o čem govorim. Tukaj bodo problemi pri pridobivanju dokumentacij s strani
               sodišča, s strani tožilstva itn. Vse to je že bilo videno. To ni noben nov film, in
               to je posledica pravne podlage, kakršno imamo, in posledica načina delovanja
               preiskovalnih komisij. Zato se ne bom izjasnil, katera odločitev je bila prava, ker
               nobene vsebinsko ne poznam, in tudi ni moja naloga oziroma moja pristojnost, da bi to
               počel. Največ se bi storilo s tem, da bi se tukaj v bistvu čim hitreje zakonska
               podlaga kristalizirala. Mislim, da je to v interesu celotnega parlamenta. Je pa prav,
               s tem se pa strinjam, da je dobro o teh stvareh se tudi v parlamentu pogovarjati, ker
               bo to mogoče pripeljalo do tega, da pridemo do novih pravnih predpisov, ker drugače
               res, se strinjam, nobena parlamentarna komisija ne bo mogla delati. Ampak tudi od
               sodišča ne moremo pričakovati, da bodo na podlagi nekega, člena, ki je bil že tudi
               pred Ustavnim sodiščem pa na 200 različnih načinov interpretiran, odločala, ne da bi
               potem bili pred občo slovensko javnostjo z imenom in priimkom izpostavljeni sodniki v
               tem primeru, kar je tudi svojevrsten pritisk.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Mag. Anže Logar, imate besedo, da zahtevate, da se na naslednji seji opravi razprava
               o odgovoru.</p>
            </sp>
            <sp who="SDZ7:LogarAnže">

               <speaker>MAG. ANŽE LOGAR (PS SDS):</speaker>

               <p>Hvala lepa.</p>
               <p>Minister ni popolnoma nič dodal k jasnosti obstoječega stanja. Sicer se zgraža nad
               tem, da sem imena sodnikov javno objavil. Jaz mislim, da s tem ni nič narobe. Mislim,
               da sodnik mora stati za svojo odločitvijo. Če je pravilna ali če je napačna, je to
               odgovornost, ki jo terja poklic. Tudi ni pravilno presojal o tem, kaj sem jaz
               govoril, katera je pravilna odločitev, katera je napačna odločitev, samo predstavil
               sem tri različne odločitve, od katerih dve pravita, da se preiskovalni sodnik strinja
               z obrazložitvijo preiskovalne komisije, medtem ko ena sodnica, Deša Cenar, še enkrat
               ponovim ime, pa je kršila zakon, 156. člen zakona ZKP in tudi Zakon o parlamentarni
               preiskavi, ker ni odločila tako, kot določa Zakon o parlamentarni preiskavi. Minister
               tudi ve, da obstaja nek termin sodna praksa, ki se pri tako občutljivi temi, kot je
               parlamentarna preiskava, pri tako občutljivi temi, kot je bančna luknja v obsegu pet
               milijard evrov, lahko vzpostavi, če je to edini način, po katerem pridemo do
               ustreznih dokumentov. Zato me rahlo skrbi tista načelna podpora, ki jo je spoštovani
               minister izrekel parlamentarni preiskavi na začetku. Mislim, da bi morala biti ta
               podpora bistveno močnejša, vsaj s strani pravosodnega ministra. V tem pogledu tudi ne
               vem, od kod dvom v to ali pa na nek način razumem dvom, ali bo parlamentarna
               preiskava postregla s kakšno odločitvijo, če bo ljubljansko sodišče nadaljevalo s to
               prakso in parlamentarni preiskavi ne bo omogočilo vpogled v gradivo, ki je ključno v
               tem pogledu, dve največji banki zadeva. Zato menim, da v vsakem primeru mora na ravni
               Državnega zbora o tem potekati neka poglobljena preiskava, razprava še posebej, ker
               smo se mi poslanci strinjali o namenu parlamentarne preiskave, o mandatu
               parlamentarne preiskave ni bilo nobenega amandmaja, potrjena je bila taka, kot je
               bila predlagana. Z vseh strani obstaja želja, da parlamentarna preiskava pride do
               dna. V tem pogledu je torej samo še vprašanje gradiv, na podlagi katerih bo
               parlamentarna preiskava odrejala. In če sta dve sodišči, minister, to si pa lahko
               pogledate, to so javni podatki, to ni neka zaprta stvar preiskovalne komisije, in to
               ni neka moja interpretacija, torej če sta dve sodišči tako odločili, se povprečnemu
               človeku resnično poraja dvom, kako lahko na podlagi istega dokumenta tretje sodišče
               odloči drugače. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Mag. Anže Logar, o vašem predlogu bo Državni zbor odločil v sredo, 21. oktobra 2015,
               v okviru glasovanj.</p>
               <p>Violeta Tomić imate besedo, da postavite vprašanje gospe Ireni Majcen, ministrici za
               okolje in prostor.</p>
            </sp>
            <sp who="SDZ7:TomićVioleta">

               <speaker>VIOLETA TOMIĆ (PS ZL):</speaker>

               <p>Hvala za besedo.</p>
               <p>Moje vprašanje se nanaša na predlog zakona o dimnikarskih storitvah. Novela zakona o
               varstvu okolja iz leta 2013, njen 92. člen Izvajanje obvezne državne gospodarske
               javne službe do 31. decembra 2015 določa, da veljavna ureditev na področju
               dimnikarskih storitev, vključno z vsemi sklenjenimi koncesijskimi pogodbami, velja le
               do konca letošnjega leta. 17. julija 2015 je Vlada na straneh e-uprave objavila
               predlog zakona o dimnikarskih storitvah, ki naj bi s 1. januarjem 2016 trenutno
               koncesionarsko ureditev zamenjal z licenčnim sistemom. Toda licenčnemu sistemu
               nasprotuje dimnikarska stroka in tudi drugi deli zainteresirane javnosti. Še več. Do
               danes je bila v predlogu zakona prepoznana vrsta nomotehničnih, vsebinskih in
               izvedbenih problemov, pojavili pa so se tudi očitki, da je v mnogih točkah celo
               protiustaven. Celo če bi predlagane spremembe uživale zaupanje vseh deležnikov, ima
               predlog zakona še celo vrsto drugih težav. Predloga zakona Vlada sicer še ni vložila
               v parlamentarno obravnavo. To pomeni, da ni možnosti za njegovo obravnavo po rednem
               postopku, ki bi bil za tako radikalno in sporno vsebino nujno potreben. Vse bolj nam
               grozi scenarij, ki ga je napovedala direktorica direktorata na vašem ministrstvu,
               gospa Tanja Bolte, da bo 1. januarja, ko se izteče veljavni koncesijski sistem,
               zavladal tržni sistem, po katerem bo vsak lahko počel, kar bo želel.</p>
               <p>Zato vas sprašujem:</p>
               <p>Ali bo Vlada v letošnjem letu predlog zakona o dimnikarskih storitvah sploh vložila v
               parlamentarno obravnavo?</p>
               <p>In če ga bo:</p>
               <p>Kako bo v teh dobrih dveh mesecih zagotovila, da bo predlog zakona primerno domišljen
               in usklajen z vsemi ključnimi deležniki, če pa ga je v trenutni obliki doletelo
               skoraj univerzalno nasprotovanje?</p>
               <p>Ali bo Vlada za primer, da predloga zakona o dimnikarskih storitvah ne bo vložila v
               parlamentarno obravnavo oziroma da zaradi pomanjkanja podpore v parlamentu in zunaj
               njega v letošnjem letu ne bo sprejet, v parlamentarno obravnavo vložila vsaj novelo
               zakona o varstvu okolja, s katero bo podaljšala veljavnost obstoječe ureditve in s
               tem preprečila kaos, ki bi zagotovo zavladal?</p>
               <p>In če jo bo: 
                   Do kdaj naj bi to podaljšanje veljalo? Hvala za odgovor. 
               
           </p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospa Irena Majcen, ministrica za okolje in prostor, imate besedo za odgovor.</p>
            </sp>
            <sp who="SDZ7:MajcenIrena">

               <speaker>IRENA MAJCEN:</speaker>

               <p>Hvala, gospod predsednik.</p>
               <p>Predlog zakona o dimnikarskih storitvah, ki je bil že tudi objavljen na spletnem
               portalu in je bila javna obravnava, usklajujemo še naprej in trenutno je v
               medresorski obravnavi. Si pa vsi prizadevamo, da bi bil zakon uvrščen v vladno
               obravnavo pravočasno, da bi se omogočilo sprejetje zakona po skrajšanem postopku še
               do konca letošnjega leta. Je pa dejstvo, da je sprememba zakona, ki je v veljavi iz
               leta 2013, bila sprememba zakona, ki ga ni predlagalo Ministrstvo za okolje in
               prostor, ampak je bil ta predlog podan v parlamentu, kar pomeni, da je možnost, da se
               z nesprejetjem zakona o dimnikarskih storitvah uvede res prost tržni sistem.</p>
               <p>Po mojem osebnem mnenju je dandanes govoriti o koncesijah v dimnikarstvu, ko pa si
               kot državljan, državljanka lahko sama izberem prosto osebnega zdravnika, osebno si
               lahko prosto izberem zobozdravnika, imam tudi možnost pridobivanja nekih drugih mnenj
               v zdravstvenih storitvah, svoj avto si lahko lastniki vozil odpeljejo na registracijo
               oziroma tehnični pregled k licenciranim organizacijam. Že na upravnih enotah so
               posodobili upravne postopke, lahko dvignem osebne dokumente in mnoge stvari lahko že
               danes uredim, ne glede na kraj bivanja, a prav pri dimnikarjih, ko smo torej do konca
               leta obvezni koncesijskemu dimnikarju odpreti vrata, ga spustiti v stanovanje in mu
               dovoliti ta pregled, menim, da imamo kot državljani pravico si izbrati nekoga, ki mu
               zaupamo.</p>
               <p>Po drugi strani pa če gledam tržni sistem, je zelo prijetno slišati tržni sistem, in
               kot ste sami navajali, lahko počnem karkoli, ampak ko naslednji trenutek pomislim, da
               pa lahko podobno razmišlja levi sosed, desni sosed, sosed preko ulice ali pa sosed za
               menoj, se pa zavem, da pregled dimnikarskih naprav, skupaj z dimnikom, ni le tista
               naloga, ki jo država predpiše, ampak pomeni nekaj več, pomeni mojo lastno varnost. Ne
               nazadnje se je na žalost kar nekaj nesreč zgodilo s smrtnim izidom, gre tudi za
               zastrupitve. Druga pomembna naloga je protipožarna varnost. Na prvem mestu pa je za
               Ministrstvo za okolje in prostor zdrav zrak. Mi smo v letošnjem letu sprejeli pet
               uredb, ki obravnavajo in navajajo ukrepe za zmanjšanje onesnaženosti zraka z delci
               PM10.</p>
               <p>Ob teh zavedanjih je bil ta predlog zakona pripravljen, s tem da mi nismo nikakor ne
               pripravljeni vložiti novele Zakona o varstvu okolja, ki bi podaljševala veljavnost
               obstoječe ureditve, je pa res, da če naš predlog zakona ne bo v proceduri potrjen, bo
               v Sloveniji s 1. 1. 2016 uveljavljen tržni sistem, kot ga je uzakonil Državni zbor
               leta 20013.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Violeta Tomić, imate besedo, da zahtevate dopolnitev odgovora.</p>
            </sp>
            <sp who="SDZ7:TomićVioleta">

               <speaker>VIOLETA TOMIĆ (PS ZL):</speaker>

               <p>Hvala.</p>
               <p>Gospe ministrici se zahvaljujem za odgovor. Omenili ste skrajšani postopek, ki
               nikakor ni primeren, ne postopkovno, ker gre za nov zakon, in ne vsebinsko. Imeli ste
               dovolj časa, da bi pripravili boljši predlog in zato me zanima:</p>
               <p>Kako si predstavljate, da bi lahko predlog zakona, ki ureja tako zelo pomembno
               področje, kot je dimnikarstvo, in ki mu že 3 mesece nasprotuje praktično vsa stroka
               in vsa zainteresirana javnost, lahko uskladili v tako kratkem času?</p>
               <p>Mogoče se zdi komu banalno, ampak področje dimnikarskih storitev je izjemno pomembno
               in se bistveno nanaša na javni interes. Nikakor ne moremo primerjati tega, kot ste
               omenili, z izbiro, ne vem, avtomehanika ali zdravnika. Tukaj ne gre samo za
               ogrevanje, gre tudi za varnost in okolje, recimo v smislu zagotavljanja požarne
               varnosti, učinkovite rabe energije in kakovosti zraka ter preprečevanje ne nazadnje
               zastrupitev z ogljikovim monoksidom in obremenjevanja okolja z emisijami. Skratka,
               država si enostavno ne more privoščiti tveganja, da bi lahko tako pomembno področje,
               kot je dimnikarska storitev, ostalo brez zakonske ureditev in da bi si vsak lahko
               izbiral, tako kot bi se mu zazdelo.</p>
               <p>Zato vas še enkrat sprašujem:</p>
               <p>Ali je ta vlada pripravljena na scenarij, da njen predlog Zakona o dimnikarskih
               storitvah ne bo ali pa ne bo pravočasno sprejet v Državnem zboru in bi nam tako lahko
               grozilo, da s 1. januarjem zavlada kaos na tem področju?</p>
               <p>Prosim za dopolnitev.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospa Irena Majcen, ministrica za okolje in prostor, imate besedo za dopolnitev
               odgovora.</p>
            </sp>
            <sp who="SDZ7:MajcenIrena">

               <speaker>IRENA MAJCEN:</speaker>

               <p>Hvala.</p>
               <p>Jaz težko sprejemam vaše navedbe. Predvsem bi se rada osredotočila na dve navedbi. To
               nasprotovanje ali pa bi rekla javna razprava, ki smo jo vodili tekom leta, kaže na
               to, da sta dve skrajni struji, ki želita ureditev. Ena je za nadaljevanje
               koncesijskega sistema, moram priznati, da z vami se seveda na noben način ne
               strinjam, da je izbira zdravnika manj pomembna, kot je izbira dimnikarja, v tem delu
               vam to moram povedati, da ne bi izgledalo, kot da ne vem kaj govorim. Na drugi strani
               pa je interes mnogih, ki zahtevajo ravno nasprotno. Ne koncesij, ne licenc, ničesar v
               zvezi z ureditvijo dimnikarskih storitev. Res je, da imamo za srednje kurilne naprave
               že sprejeto uredbo in se tematika, o kateri sedaj govoriva, nanaša na male kurilne
               naprave. Vse, kar ste navedli, sem že sama navedla, tako da v tem nimava razhajanj.
               Je pa res, da pri zagovornikih skrajnih ureditev, s katerimi smo se srečevali v prvih
               fazah priprave te zakonodaje, smo šli sami v srednjo pot. To pomeni z izdanimi
               licencami ugotoviti ustrezno usposobljenost dimnikarjev za izvajanje dimnikarskih
               storitev. Kaosa, kot vi to imenujete, pa si sama sploh ne znam predstavljati, v čem
               ga vi vidite. Če govorim o podeželju, so dimnikarji v večini primerov tisti, ki s
               strankami zelo dobro sodelujejo, se odzivajo tudi na klic, še posebej, če se kuri z
               drvmi, ko je potrebno večkratno čiščenje dimnikov. Res pa je, da je v urbanih okoljih
               ta težava nekoliko drugačna, veliko je možnosti daljinskega ogrevanja, veliko je
               objektov, kjer je več lastnikov, večstanovanjskih stavb, pa v tem primeru tudi ne
               vidim, da bi prišlo do kaosa, odvisno od načina kurjenja. Vaše strašenje, da bo
               prišlo do kaosa, se mi pa, priznam, zdi res previsoko ocenjeno. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Violeta Tomić, imate besedo, da zahtevate, da se na naslednji seji opravi razprava o
               odgovoru.</p>
            </sp>
            <sp who="SDZ7:TomićVioleta">

               <speaker>VIOLETA TOMIĆ (PS ZL):</speaker>

               <p>V Poslanski skupini Združena levica ministričinih odgovorov in pojasnil ne moremo
               sprejeti.</p>
               <p>Področje dimnikarskih storitev se bistveno tiče našega javnega interesa, zdravnik je
               osebni interes, skratka, tiče se v točkah ogrevanja, varnosti in okolja in je
               prepomembno, da bi do njega lahko pristopali z napol domišljenimi in popolnoma
               neusklajenimi predlogi. Ne gre za ohranjanje obstoječega stanja, ki je nevzdržno, se
               strinjam. Gre za iskanje rešitev v okviru koncesionarskega sistema, ki najbolje
               omogoča uresničevanje javnega interesa in ga prakticirajo recimo v Avstriji in v
               Nemčiji.</p>
               <p>Zato me zanima konkreten odgovor, ali bo vložila zakon oziroma ali bo podaljšala
               prehodno obdobje. Mislim, da bi morali o tem opraviti splošno razpravo. Glede na
               odnos, ki ga je ministrstvo do tega področja pokazalo doslej, moramo jasno
               izpostaviti urgentnost tega vprašanja, kajti 1. januar se zelo hitro bliža, in
               mislim, da je to stvar, o kateri moramo opraviti razpravo. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Violeta Tomić, o vašem predlogu bo Državni zbor odločil v sredo, 21. oktobra 2015, v
               okviru glasovanj.</p>
               <p>Mag. Lilijana Kozlovič, imate besedo, da zastavite vprašanje gospodu Borisu
               Koprivnikarju, ministru za javno upravo.</p>
            </sp>
            <sp who="SDZ7:KozlovičLilijana">

               <speaker>MAG. LILIJANA KOZLOVIČ (PS SMC):</speaker>

               <p>Hvala za besedo, predsednik.</p>
               <p>Spoštovani minister Boris Koprivnikar! Vsi si želimo, da bi imeli racionalno in
               učinkovito javno upravo. Veliko pa je v javnosti vprašanj in se je oblikovalo
               stališče, da so predvsem javne agencije neučinkovite, da jih je veliko in da so morda
               tudi nepotrebne, enako velja za javne sklade. Vemo, da je tudi Računsko sodišče
               ugotovilo določene nepravilnosti v njihovem delovanju in podalo priporočilo, da se
               začne postopek združevanja ali ukinjanja javnih agencij.</p>
               <p>Pa vas sprašujem:</p>
               <p>Ali je pristojno ministrstvo ali Vlada že sprejela določene ukrepe oziroma kako se je
               odzvala na poročilo Računskega sodišča oziroma na ugotovitve? 
                   Kakšne ukrepe je sprejela za to, da bi agencije bile učinkovite in
                     racionalne, če to ugotavljamo? Hvala za vaš odgovor. 
               
           </p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Boris Koprivnikar, minister za javno upravo, imate besedo za odgovor.</p>
            </sp>
            <sp who="SDZ7:KoprivnikarBoris">

               <speaker>BORIS KOPRIVNIKAR:</speaker>

               <p>Hvala, predsednik, za besedo.</p>
               <p>Hvala, spoštovana poslanka, za vprašanje. Kot sami ugotavljate, v javnosti se okrog
               agencij pojavlja veliko vprašanj in pavšalnih mnenj. Zato predlagam, da navedem nekaj
               dejstev, na podlagi katerih tudi želimo odpraviti nepravilnosti, ki nedvomno na tem
               področju obstajajo. Imamo 16 agencij in 9 skladov. Z izjemo Agencije za energijo, ki
               je bila z Energetskim zakonom popolnoma izločena iz Zakona o javnih agencijah, je to
               dejstvo, torej ne govorimo o nekih stotinah organizacij. Revizijsko poročilo
               Računskega sodišča je bilo objavljeno maja 2015, julija je Vlada sprejela odzivno
               poročilo z ukrepi za odpravo ugotovljenih nepravilnosti in ti ukrepe v tem času zelo
               intenzivno potekajo. Vsa ministrstva so dobila navodila in tudi predlog, kako je
               treba uskladiti pogodbe z direktorji agencij, za sklepanje pogodb z direktorji. Vsi
               ministri so dobili tudi že pooblastila in pogodbe smo na Vladi oziroma na Ministrstvu
               za javno upravo tudi pregledali in opozorili na morebitne nepravilnosti. Glede
               priprave enotnih podlag za ureditev lastništva nepremičnin so rešitve že pripravljene
               in se vključujejo tako v Zakon o javnih financah, ki prav te dni poteka in je v
               razpravi in vključuje tudi ta del ureditve lastnine agencij, ob tem pa v normativnem
               programu za leto 2016 načrtujemo popravke Zakona o javnih agencijah, Zakona o
               stvarnem premoženju in Zakona o javnih skladih, ki bodo zelo jasno opredelili tudi
               lastništvo nepremičnin teh agencij, ki so v javni lasti. Smo pa v letošnjem letu že
               natančno tudi pregledali, katere agencije in kako imajo urejeno lastništvo. Oktobra
               je Vlada določila usmeritve za opravljanje nadzora, ker ugotavljamo, da so agencije
               relativno slabo nadzorovane, to je ugotovilo tudi Računsko sodišče, in sicer najprej
               s strani nadzora ustanovitelja, tako da se določijo jasni merljivi cilji in naloge,
               ki jih mora za to pristojno ministrstvo tudi nadzirati, in da se točno nadzira tudi
               delovanje direktorjev, da se zahteva poročilo o delovanju, poslovanju in opravljanju
               nalog v skladu s cilji, ki morajo biti direktorjem, tako kot je Vlada odločila,
               določeni v okviru njihove pogodbe in na tak način so potem tudi ministrstva
               pristojna, da konkretne direktorje nadzirajo, ali te cilje dejansko tudi dosegajo.
               Ministrstvom je pa tudi naložila, da morajo v sklopu poročanja o delu javnih agencij
               poročati tudi o zakonitosti, strokovnosti in učinkovitosti dela agencije, za katero
               je za vsako posebej določeno pristojno ministrstvo.</p>
               <p>Glede nadzora nad finančnim poslovanjem javnih agencij pa v zakonu o javnih financah
               pričakujemo oziroma je že predlagano, da se za vse javne agencije določi enaka
               ureditev glede priprave programov dela, finančnih načrtov in pa, kar je zelo
               pomembno, tudi porabe presežkov prihodkov nad odhodki, točno, za kateri namen se ti
               lahko pojavijo, saj imamo nekaj posamičnih primerov, na katere je tudi Računsko
               sodišče opozorilo, v katerih so mogoče ta sredstva namenjena ne preveč upravičeno.</p>
               <p>Je pa pomembno tudi, da opozorimo, da bo Inšpektorat za javni sektor v letu 2016
               pregledal tudi pogodbe o zaposlitvah direktorjev z vidika skladnosti z Zakonom o
               javni upravi in Zakonom o sistemu plač v javnem sektorju, zato bo inšpektorat poročal
               o svojih ugotovitvah Vladi in Računskemu sodišču tudi v okviru odzivnega poročila.</p>
               <p>Vlada je naložila tudi ministrstvom, da dopolnijo ustanovitvene akte tistih agencij,
               za katere smo ugotovili, da ne vključujejo vseh nalog, ki bi jih morali ustanovitveni
               akti vključevati, in da se to tudi uskladi z Zakonom o javnih agencijah, in potem
               poročajo Vladi o uskladitvi. Urad za nadzor proračuna bo v sodelovanju z ministrstvi
               preveril zakonitost določanja tarif in njihovih višin, kajti agencije v številnih
               primerih same določajo tudi tarife in višine in o tem poročajo Računskemu sodišču.
               Naj pa ob tem opozorim na koncu še na to, da 16 agencij ima 16 področnih zakonov. V
               zadnjih letih se je dogajalo to, da so v teh področnih zakonih, ki so podlaga za
               ustanovitev agencij, se pogosto uveljavljale tudi določbe, v katerih se je reklo,<q>" …
               razen za to agencijo pa ne velja zakon o javnih agencijah."</q> In zato moramo v
               številnih zakonih urediti to, da bodo spet agencije bolj enotno urejene.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospa Iva Dimic, imate besedo, da zastavite vprašanje mag. Dejanu Židanu, ministru
               za kmetijstvo, gozdarstvo in prehrano.</p>
            </sp>
            <sp who="SDZ7:DimicIva">

               <speaker>IVA DIMIC (PS NSi):</speaker>

               <p>Hvala za besedo, spoštovani predsednik.</p>
               <p>Spoštovani gospod minister, mogoče je malo v zamudi, ker je vrstni red nekoliko
               drugačen, pa vseeno bom zastavila vprašanje.</p>
               <p>Govedoreja je v Sloveniji vodilna panoga slovenskega kmetijstva in hkrati garant
               ohranjanja podeželja in naravne dediščine. Zdravstveno varstvo živali je pri tem
               ključnega pomena. V preteklosti vse do leta 2000 smo s pridobivanjem statusov države,
               proste različnih bolezni, goveje levkoze, tuberkoloze, še sledili trendom razvitih
               držav. Zadnja leta pa nas pri pridobivanju statusov na nacionalnem nivoju za bolezni
               infekciozni bovini rinotraheitis, kar pomeni pljučnica, in govejo virusno diarejo
               prehitevajo celo nekatere nekdanje države vzhodnega bloka. Za ohranjanje in razvoj
               slovenske govedorejske selekcije je ključnega pomena zdravje živali. Trgovanje s
               plemensko živino znotraj Evropske unije je zaradi teh dveh bolezni enosmerno omejeno.
               Bolezen IBR/ IPV je na seznamu bolezni, katerih izkoreninjenje Evropska unija lahko
               celo sofinancira. Zaradi ekonomskih izgub in velike razširjenosti zlasti virusa BVD
               imajo živinorejci velik interes, da se pristopa k celovitemu reševanju te
               problematike. Uprava za varno hrano, veterinarstvo in varstvo rastlin je sicer
               sprejela pravilnika, Uradni list 107/2013 in 55/2015, za pridobivanje statusov,
               osnovano na prostovoljni bazi, vendar s strani rejcev ni večjega odziva, ker
               osveščeni rejci vedo, da je nemogoče čredo vzdrževati neokuženo, če pa ima sosed
               bolne živali.</p>
               <p>Zato, spoštovani gospod minister, zanima me:</p>
               <p>Zakaj nacionalni program izkoreninjenja bolezni IBR/IPV in BVD, so kratice, še ni
               pripravljen, finančno ovrednoten in zakaj ne kandidirate za evropska sredstva za ta
               namen, ki so znotraj EU, kot sem že dejala, tudi namenjena?</p>
               <p>Hvala za vaš odgovor.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Mag. Dejan Židan, minister za kmetijstvo, gozdarstvo in prehrano, imate besedo za
               odgovor.</p>
            </sp>
            <sp who="SDZ7:ŽidanDejan">

               <speaker>MAG. DEJAN ŽIDAN:</speaker>

               <p>Hvala, gospod predsednik.</p>
               <p>Spoštovana poslanka, spoštovane poslanke in poslanci, lep pozdrav! Dovolite, da
               začnem od zadaj. Po mnenju uprave za varno hrano in pregledu evropske zakonodaje
               ugotavljam, da omenjeni bolezni nista na seznamu bolezni, za katere je mogoče
               sofinanciranje programov z evropskimi sredstvi. Kot drugo. Stanje v Evropski uniji
               kar se IBR/IPV tiče, je naslednje. Štiri države so proste: Danska, Avstrija, finska
               in Švedska. Za te države velja, da je bil prvi korak prostovoljno delovanje in šele
               ko so prišli nekje večinoma do 60 %, tako pravi stoka, so se potem rejci odločili – v
               to jih država ne sme prisiliti – rejci so se odločili, da gredo v prisilni, to je
               obvezni program. In še nekaj drugih dežel znotraj Nemčije, prosti, v programu
               nadzora, ne pa še prosti, pa sta še Belgija in Češka. Ob tem bi tudi rad povedal, da
               ni zaznanih nekih večjih kliničnih težav, kar se tiče IBR/IPV. Prisotnost protiteles
               oziroma virusa pa zniža prodajno ceno plemenskih govedi, ki se prodajajo zlasti v
               nekatere druge države.</p>
               <p>Kakor ste, spoštovana poslanka, pravilno ugotovili, imamo pravni red v Sloveniji
               postavljen. Tisto, kar je mogoče tudi pomembno, pa je, da so pri pripravi podlag in
               pravilnikov sodelovali strokovnjaki, ki to področje v Sloveniji obvladajo. Tukaj bi
               zlasti izpostavil prof. dr. Petra Hostnika in dr. Ivana Toplaka s sodelavci. Hkrati
               pa na zadnjem sestanku, kjer so bili prisotni tudi predstavniki Kmetijsko gozdarske
               zbornice Slovenije in je potekal na upravi, je bilo dogovorjeno, da enostavno je
               treba iti po prostovoljnem pristopu tudi naprej. Dogovorjeno je tudi bilo, da bosta
               oba profesorja seznanila člane Kmetijsko gozdarske zbornice, kaj to pomeni. Vstop v
               takšen program prinese pluse pa tudi minuse. Recimo eden od minusov je, da če kot
               država začnemo izvajati tudi prostovoljni program, da nam odpade velik del pitanja
               govedi, saj večina nakupov telet je iz držav, kjer te bolezni ne obvladajo in jih je
               nemogoče v Slovenijo pripeljati, če v Sloveniji peljemo ta program.</p>
               <p>Če bodo rejke in rejci ugotovili, da je smiselno, da se program v Sloveniji izvaja,
               je na razpolago slovenska stroka. Ko pridemo do neke stopnje proste reje, verjamem,
               da bo vstopila tudi država iz lastnik sredstev. Vendar še enkrat bi, spoštovana
               poslanka, rad povedal, da ne bi želel, da ta program država rejcem vsili, saj
               verjemite mi, potem bomo pa imeli izredne seje odborov in tudi mogoče Državnega
               zbora, zakaj smo postavili administrativne ovire, ki jih večina drugih držav nima.
               Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Mag. Jana Jenko imate besedo, da zastavite vprašanje mag. Goranu Klemenčiču,
               ministru za pravosodje.</p>
            </sp>
            <sp who="SDZ7:JenkoJana">

               <speaker>MAG. JANA JENKO (PS DeSUS):</speaker>

               <p>Hvala lepa za besedo, gospod predsednik Državnega zbora. Vsi skupaj prav lepo
               pozdravljeni!</p>
               <p>Imam vprašanje glede osebnih stečajev. Osebni stečaji v zadnjem letu naraščajo. Med
               tistimi, ki se odločijo za osebni stečaj, je vse več tistih, ki trdijo, da nimajo
               nobenega premoženja, vsi pa vemo, da so to premoženje prej prepisali na ožje
               družinske člane. Upnikov ne morejo poplačati, ti njihovi ožji družinski člani si
               zidajo hiše oziroma vlagajo v druge projekte velike vsote denarja. V zadnjem času
               tako v medijih lahko zasledimo predvsem odmevne primere Ivana Zidarja, tudi Bineta
               Kordeža in pa Roka Snežiča, pa še nekaj bi se jih našlo. Meni se ne zdi prav, da take
               osebe, ki so si v življenju nagrabile na račun delavcev precej premoženja, lahko
               zaprosijo za osebni stečaj. Vsi vemo, kakšen pomen ima ta osebni stečaj, da naj bi
               res ga uporabljali tisti, ki so v bistvu nepremožni, revni ljudje, da si s tem lahko
               pomagajo naprej v življenju, da lahko naprej plačujejo položnice, ne pa ljudje, ki v
               ozadju imajo premoženje, vendar so ga spretno skrili.</p>
               <p>Zanima me:</p>
               <p>Ali ste o tem že kaj premišljevali, na kakšen način bi to onemogočili, spremenili
               zakonodajo ali na kakšen drug način to preprečili?</p>
               <p>Pred približno dvema letoma se je pojavil zemljiški dolg, ki smo ga potem ukinili.
               Zdi se mi, da je ta varianta tega izkoriščanja oziroma izogibanja poplačilu upnikov
               skoraj identična, samo drugače se reče.</p>
               <p>In me zanima:</p>
               <p>Kaj v tej smeri pripravljate?</p>
               <p>Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Mag. Goran Klemenčič, minister za pravosodje, imate besedo za odgovor.</p>
            </sp>
            <sp who="SDZ7:KlemenčičGoran">

               <speaker>MAG. GORAN KLEMENČIČ:</speaker>

               <p>Hvala lepa, predsednik. Spoštovana poslanka, druge poslanke in poslanci!</p>
               <p>Na začetku ste rekli, da imate veliko vprašanj v zvezi z osebnim stečajem. Jaz jih
               imam tudi. Od kar so se v medijih začeli pojavljati posamezni primeri, ki bi jih
               lahko oznanili kot ekscesne primere, smo se s tem začeli na Ministrstvu za pravosodje
               tudi bolj intenzivno ukvarjati. Morate razumeti, da v preteklosti takšnih primerov ni
               bilo oziroma niso bili znani in mi drugače v bistvu nismo mogli za njih izvedeti. Rad
               bi rekel glede celotne stečajne zakonodaje, ki se je v preteklosti večkrat
               spreminjala tudi na pobudo in ob intenzivnem spremljanju Evropske komisije, da se je
               njeno spremljanje v glavnem osredotočalo na vprašanja insolventnosti pravnih oseb. In
               tudi zakon se je na tem področju bistveno bolje in večkrat spreminjal.</p>
               <p>Osebni stečaj se enako kot stečajni postopek nad pravno osebo primarno vodi zaradi
               sorazmernega in hkratnega plačila terjatev vseh upnikov iz premoženja dolžnika. V
               stečajno maso gre vse premoženje, ki ga je imel dolžnik ob začetku stečajnega
               postopka, razen v določenih primerih. Glede na to da dolžnik za izpolnitev svojih
               obveznosti upnikom odgovarja z vsem svojim premoženjem, lahko za vsakega upnika
               obstaja tveganja, da bo dolžnik svoje premoženje zmanjševal bodisi v izogib prisilni
               izvršbi bodisi pred začetkom postopka osebnega stečaja. Zato so se razvile različne
               metode, poskusi in tako naprej. Zato pa ima zakon že vrsto varovalk, ki naj bi to
               omejevale, če vsak, ki sodeluje v tem postopku, opravi domačo nalogo, po domače
               povedano. Najbolj ključna varovalka pri tem je t. i. akcija pauliana, se pravi
               izpodbijanje dolžnikovih pravnih dejanj, ki je poznana že iz rimskih časov. Obdobje
               izpodbojnosti znaša v postopku osebnega stečaja za dolžnikova neodplačna razpolaganja
               oziroma razpolaganja s premoženjem za neznatno vrednost tri leta pred uvedbo
               stečajnega postopka, vključno za tiste pravne posle, ki jih je stečajni dolžnik
               sklenil ali izvedel v dobro osebe, ki ima v razmerju do njega položaj ožje povezane
               osebe. Če zelo poenostavim, v bistvu že danes zakon omogoča, da tri leta, preden si
               ti zaprosil za uvedbo stečaja, so vsi pravni posli, prenosi premoženja bodisi do
               družinskih članov, tudi drugih povezanih oseb, če karikiram, firma od bratranca,
               prijatelja in tako naprej – je izpodbojna. In ta izpodbojnost ni tako zelo zahtevna,
               ker zakon daje zelo nizke dokazne standarde za to, vendar to zahteva aktivnost
               upnika, aktivnost stečajnega upravitelja in seveda ustrezno in kvalitetno odločanje
               sodišča. Mi se lahko pogovarjamo o tem, da je treba recimo tri leta razširiti na
               mogoče daljše obdobje. Ampak danes to, kar vi sprašujete, ni ključen problem, ker te
               zadeve niso tako stare, niso izpred treh let. Pravnih poslov, ki jih je dolžnik
               opravljal pred začetkom stečaja, ni mogoče prepovedati kar na splošni ravni, ker so
               nekateri tudi legitimni. Tako da rešitev, ki ste jo prej omenili, se pravi zemljiški
               dolg, tukaj ne moremo vpeljati povsem enakega standarda. So pa nekateri drugi ukrepi,
               s katerimi bi lahko to stvar ustrezneje zajezili in na njih zdaj zadnjih 14 dni zelo
               intenzivno delamo. Mislim, da bomo v enem delu predlagali tudi spremembo zakona,
               ampak primarno pa moramo zagotoviti, da bodo vsi udeleženci v postopku opravili svojo
               domačo nalogo. Naj se sliši še tako preprosto, ugotovili smo, da stečajni upravitelji
               pogosto sploh ne poznajo, ne uporabljajo instrumentov, ki jih zakon daje za lociranje
               premoženja v tujini, čeprav zakon to omogoča. In bomo ekspresno preko Centra za
               izobraževanje v pravosodju izvedli obsežno usposabljanje prav na ta ključen del. Že
               ta teden imamo sestanke s FURS-om, s stečajnimi sodniki na tem področju.</p>
               <p>Samo še eno stvar bi povedal. Veste, v javnost pride, da je recimo, ne vem, ta in ta
               oseba zahtevala osebni stečaj. To ne pomeni, da bo odobreno, to ne pomeni, da bo
               odobren odpust dolgov. Ne morem zdaj konkretno govoriti pred javnostjo o posameznih
               osebah, ampak vsaj pri dveh od njih, ko so zahtevali odpust obveznosti, gre pa za
               ljudi, ki so bili zdaj medijsko izpostavljeni, njegov predlog je bil s strani sodišča
               zavrnjen, nekateri odpusta obveznosti še niso zahtevali.</p>
               <p>Se pravi, če skrajšam, zavedamo se tega problema, intenzivno zdaj 14 dni delamo na
               njem, ni pa primarna sprememba zakonodaje, ampak je primarno najti način, da ustrezni
               <gap n="…"/> <stage type="signal">/ znak za konec razprave/</stage> <gap n="…"/> deležniki opravijo svoje delo. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Bojan Podkrajšek, imate besedo, da zastavite vprašanje mag. Dejanu Židanu,
               ministru za kmetijstvo, gozdarstvo in prehrano.</p>
            </sp>
            <sp who="SDZ7:PodkrajšekBojan">

               <speaker>BOJAN PODKRAJŠEK (PS SDS):</speaker>

               <p>Hvala, spoštovani predsednik za dano besedo. Cenjeni minister, kolegice in kolegi!</p>
               <p>Ministru za kmetijstvo, gozdarstvo in prehrano v Republiki Sloveniji bi rad postavil
               vprašanje, ki se tiče in skrbi vse slovenske kmete oziroma predvsem kmetije, in to
               glede Programa razvoja podeželja 2014–2020. Če se vrnemo malo nazaj, nekaj mesecev, v
               spomladanski del leta, vemo, da ste na ministrstvu pripravljali vse potrebno, jaz
               mislim, da je bila tista mapa debela preko 800 strani, in ste to poslali Evropski
               komisiji. Po vsem tem smo na več področjih na področju kmetijstva ugotovili, da nam
               ta nova perspektiva oziroma ta operativni program nam ni pisan na kožo. Veliko
               pripomb je prihajalo s kmetij oziroma od tistih, ki te kmetije upravljajo, delajo na
               kmetijah, predvsem pa tudi služb, ki delajo na tem kmetijskem področju v Republiki
               Sloveniji.</p>
               <p>Spoštovani minister, glede na to, da se nam čas izteka, smo že proti koncu oktobra,
               vemo, koliko je časa do konca leta, pa me zanima:</p>
               <p>Koliko smo uspeli teh sprememb poslati v Bruselj in predvsem kakšne odgovore smo o
               teh spremembah dobili?</p>
               <p>Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Mag. Dejan Židan, minister za kmetijstvo, gozdarstvo in prehrano, imate besedo za
               odgovor.</p>
            </sp>
            <sp who="SDZ7:ŽidanDejan">

               <speaker>MAG. DEJAN ŽIDAN:</speaker>

               <p>Gospod poslanec, hvala za vprašanje.</p>
               <p>Moja težava je, da imam premalo časa na razpolago, da odgovorim na vse tisto, kar se
               mi zdi pomembno. Rad bi spomnil, ko je bil program sprejet, smo bili ena prvih držav,
               in tudi v tem trenutku je zanimivo, da še vedno, mislim, da 31 programov ni
               potrjenih, tako da nekje imajo še zelo velike stiske. Največji očitek temu programu
               je bil, da manjka okoljski ukrep na travinjo. Ob tem pa pozabljamo, da je to bil
               okoljski program, ki je bil že v prejšnji perspektivi s strani Evropske komisije
               označen za neustreznega, da smo torej financirali nekaj, kar je del splošne prakse in
               ne daje nekega splošnega, merljivega učinka. Takoj po tem, ko je bil program sprejet,
               smo mi, kot je bilo dogovorjeno na Odboru za kmetijstvo in tudi s slovenskimi kmeti,
               oblikovali štiri skupine: skupino za sadjarstvo, vinogradništvo, poljedelstvo in
               travništvo, ki so iskale nadgradnje in opazovale, kaj se dogaja na terenu, da po tem,
               kar lahko naredimo, konec tega leta program tudi nadgradimo. Te skupine so končale s
               svojim delom, dale so nam tudi svoj predlog, ki ga bom na kratko skušal prebrati, če
               mi bo čas dovolil. Bi pa rad povedal, da že nekaj časa, skoraj tri mesece potekajo
               neformalna usklajevanja s komisijo. Tudi kontra odgovore dobimo, ker ko mi pošljemo
               uradni program, predvidoma konec novembra ga ni več možno popravljati. Potem ga ali
               sprejmejo ali pa ne, zato morajo biti stvari vnaprej dogovorjene in odobrene.</p>
               <p>Zdaj pa dovolite, da vam preberem nekaj najpomembnejših odločitev, do katerih smo
               prišli. Prvo, kar je, kar se tiče programa poljedelstva in zelenjadarstva, so se
               zahteve toliko spremenile, da bodo po novem lahko vstopili v program tudi tisti, ki
               izvajajo ukrepe na vodovarstvenih območjih I. Pri operacijah hmeljarstva so spremembe
               tehnične in ne vsebinske. Pri operacijah sadjarstva je predlog spremembe tisto, kar
               so naši sadjarji najbolj želeli, da se poleg dovoljenih ekoloških gnojil lahko
               uporabljajo tudi organska gnojila ter časovno in količinsko omejeno tudi dušična v
               času rasti in cvetenja, torej spomladi. Pri izbirnih zahtevah se spremeni tako, da se
               ozelenitev predpiše za celoten prostor in uporabi se nova metoda za uničevanje
               škodljivcev, ki ne temelji na FFS. To so štiri spremembe. Peta je pa pri
               vinogradništvu, kjer se poleg do sedaj dovoljenih gnojilih dovoli uporaba tudi – to
               je predlog – organskih gnojil. Pri izbirnih predlogih se razširi ozelenitev, prav
               tako pa se omogoča, da tisti, ki želijo, lahko gredo na uničevanje insektov brez
               insekticidov, kar se potem sofinancira. Edina izjema je karantensko škodljivi
               škržatek. In kar se tiče pokritosti tal, se ta nadgradi tako, da je posebna možnost
               tudi za primorski vinogradniški okoliš, ki ima določene specifike glede na
               slovenskega.</p>
               <p>Pomembne so spremembe na operacijah trajno travinje, kjer je naš predlog, da vstop v
               program ni več 1 hektar, ampak 0,3 hektarja. Podobno je tudi pri travinju tip 2, ne
               več 1, ampak 0,3 hektarja. In operacija posebni traviščni habitati, kjer pa se
               določijo novi datumi, ki so prilagojeni na posamezne dele Slovenije. Tako je za
               Haloze 1. 6., 10. 6. za Goričko, Muro, Dravo in Slovenske Gorice in 30. 6. za
               preostali del Slovenije. Kot 12, operacija traviščnih metuljev, torej habitatne
               operacije se tudi spremenijo z minimalnega vhoda 1 hektar na 0,3 hektarja. Pri
               ohranjanju habitatov strmih travnikov pa se dovoli jesenska paša, hkrati pa je
               predlog, da se obtežba spremeni z 0,5 do maksimalno 1,2 GVŽ.</p>
               <p>Pri varovanju živali pred divjimi zvermi je naš predlog, da se dovolijo tudi
               premični varovalni elementi, to so te varovalne elektro mreže, pri planinski paši pa,
               da se dovoli tudi dokup krme, ki manjka.</p>
               <p>Gospod poslanec, želim, da bi postavili dodatno vprašanje, da bom lahko do konca
               prebral odgovor. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Bojan Podkrajšek, imate besedo.</p>
            </sp>
            <sp who="SDZ7:PodkrajšekBojan">

               <speaker>BOJAN PODKRAJŠEK (PS SDS):</speaker>

               <p>Hvala.</p>
               <p>Gospod minister, tema kmetijstva v Sloveniji je aktualna in mislim, da je toliko
               težav, da vam bom omogočil podati odgovor v celoti. Hvala za tisto, kar sem slišal.
               Vem, da imate še kaj povedati. Ker se počasi izteka ta možnost, da lahko neke stvari
               spremenimo, in ko včasih poslušaš državljanke in državljane sosednjih držav, se mi
               zdi, da so, ne vem, bolj spretni na tem področju ali imajo več znanja, kot ga imamo
               mi. Mislim, da je za kmetijstvo v sosednjih državah, v mislih imam Avstrijo, drugače
               poskrbljeno. V soboto sem se pogovarjal tudi s kmeti, ki jih skrbi prihodnost našega
               kmetijstva. Mislim, da slovenska kmečka roka prenese vse, vse delo, ki jim ga
               naložimo oziroma ki si ga naložijo sami. Vendar mislim, da bodo prišli v situacijo,
               ko je bojazen, kako se bodo ti kmetje razvijali v prihodnosti. Danes je bilo na
               balkonu 61 kmetic – prejšnji teden je bil dan slovenskih kmetic – in so mi
               izpostavile eno vprašanje in bojazen za prihodnost. Preko 50 kmečkih žensk, ki so
               gospodinje, ki delajo na kmetijah, nima poskrbljeno za osnovno zavarovanje. Ampak
               gospe, ki so že tudi malo starejše, se ne bojijo za sebe, bojijo se za prihodnost teh
               kmetij, kako bodo mladi nadaljevali in vzdrževali kmetije in kako bodo delali na teh
               kmetijah. Spoštovani minister, me res skrbi, vemo, da imamo zgodbo o gozdovih pred
               vrati, cena mleka pada. Predvsem pa, ko govorimo o mleku, tiste, ki imajo karve
               dojiljem, skrbi da tam več ni subvencij, cena mleka pa na drugi strani pada.
               Spoštovani minister, vas prosim, da dokončate svoj odgovor.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Mag. Dejan Židan, minister za kmetijstvo, gozdarstvo in prehrano, imate besedo za
               dopolnitev odgovora.</p>
            </sp>
            <sp who="SDZ7:ŽidanDejan">

               <speaker>MAG. DEJAN ŽIDAN:</speaker>

               <p>Hvala.</p>
               <p>Ko gre za mleko, smo povedali, sofinanciranje je na gorsko-hribovskih in pri kravah
               dojiljahkakor pri ostalem govedu financiramo goveje pitance. O našem predlogu, do
               konca preberem pa boste slišali še dodaten predlog, pa bi rad še tole povedal. Res
               je, da je raznolika kmetijska politika med posameznimi državami, ampak recimo, ko
               boste šli v Avstrijo, jaz sem pogosto tudi tam, tudi med našimi kmeti, torej med našo
               manjšino, in govorijo, kako si želijo, da bi imeli tako široko paleto dopolnilnih
               dejavnostih, kot je dovoljena v Sloveniji, da bi imeli takšno višino sofinanciranj
               različnih investicij, kot jih imamo v Sloveniji, ker tam imajo nižje. Ampak dovolite,
               da do konca preberem tiste predloge, ki so v veliki meri že usklajeni z komisijo.
               Prvi avtohtonih pasmah domačih živali je predlog, da zvišamo sofinanciranje iz 60 na
               100 % in da dopolnimo seznam avtohtonih in tradicionalnih sort, ki jim grozi genska
               erozija, in dodatno sofinanciramo prav tako pa da omogočamo pridelavo semenskega
               materiala iz avtohtonih in tradicionalnih sort. Dva ukrepa imamo za zmanjšanje
               izpustov toplogrednih plinov. Prvi je povezan s posebno obliko gnojenja, drugi pa s
               posebno obliko hranjenja goveje živine. Pri ekološkem kmetovanju zvišujemo, to je
               predlog seveda, plačila za ekološke travinje iz 70 na 80 %, kar v praksi pomeni iz
               136 na 155 evrov, v prihodnjem obdobju pa iz 272 na 311. In ukrep, za katerega jaz
               mislim, da je najbolj pomemben, to je ukrep, ki smo ga iskali, kaj narediti, ko več
               ukrep rej, ko so bili travniki vključeni, enostavno ne smemo izvajati. In jaz mislim,
               da je rešitev, ki so jo našli naši strokovnjaki, zelo dobra, in to je ukrep dobrobiti
               živali. To pomeni, da bomo sofinancirali, da kmetice in kmetje svojo govejo živino in
               drobnico spustijo na pašo. Če bo goveja živina vsaj 120 dni izven hleva, bomo to
               sofinancirali podobno kot Avstrijci, naš predlog je, da to uvedemo že naslednje leto.
               Če bo drobnica več kot 210 dni izven hleva pa tudi tu uvedemo sofinanciranje, vendar
               v praksi pa bo to možno speljati šele leta 2017, ker je treba zaradi kontrol delno
               spremeniti in dograditi register drobnice.</p>
               <p>Postopek je pa takšen. Te predloge, ki sem jih navedel, to so predlogi strokovnih
               skupin. Skupna strokovna skupina je pogledala, kje imamo na nek način dovoljenje, kje
               pa ne, da ne bi poslali in bi nam novo nadgradnjo zavrnili. Ta predlog, ko pošljemo,
               jaz verjamem, da bo dovolj usklajen, da ga komisija tudi sprejme in ga potem lahko
               izvajamo v letu 2016. In verjamem, da s temi spremembami rešujemo večino odprtih
               vprašanj, ki smo jih med letom ugotovili. Nekaterih pa ni možno reševati. Okoljskih
               vprašanj, tistih, ki ne dajo okljskega učinka, ni dovoljeno reševati. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Bojan Podkrajšek, imate besedo, da zahtevate, da se na naslednji seji opravi
               razprava o odgovoru.</p>
            </sp>
            <sp who="SDZ7:PodkrajšekBojan">

               <speaker>BOJAN PODKRAJŠEK (PS SDS):</speaker>

               <p>Spoštovani minister, najprej hvala za odgovore. Ker se mi pa zdi moje vprašanje
               pomembno za razvoj slovenskega kmetijstva v prihodnje, slovenskega podeželja, bi
               izkoristil po poslovniku, da bi o tem vprašanju govorili v Državnem zboru, zato
               predlagam, gospod predsednik, da date to na naslednjo sejo Državnega zbora.
               Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Bojan Podkrajšek o vašem predlogu bo Državni zbor odločil v sredo 21. oktobra
               2015 v okviru glasovanj.</p>
               <p>Gospod Matjaž Nemec imate besedo za vprašanje mag. Goranu Klemenčiču, ministru za
               pravosodje.</p>
            </sp>
            <sp who="SDZ7:NemecMatjaž">

               <speaker>MATJAŽ NEMEC (PS SD):</speaker>

               <p>Hvala lepa, gospod predsednik. Spoštovani minister! Dober dan vsem skupaj
               navzočim.</p>
               <p>Vselej, ko govorimo o sodstvu v naši državi, na nek način je v nas ta grenak
               priokus, da od osamosvojitve do danes nismo opravili svoje naloge do take mere, da bi
               vsaj na tem področju lahko na nek način mirno sobivali. To je živa materija, ki jo je
               treba nenehno dopolnjevati, in upam, da bomo pod mandatarstvom oziroma v sklopu
               mandata mag. Klemenčiča le lahko našli neke celovite rešitve in da ne bomo več
               govorili o pravosodju kot o največjem problemu oziroma enem od večjih, ampak da bomo
               o njem govorili samo v problematiki segmentov. In en od teh, tako kot je že tudi
               kolegica pred menoj, se dotika predvsem javnih stečajev. To je v tem obdobju zelo
               pereč problem. Javnost nas nenehno opozarja na anomalije, ki so se pojavile pri tem
               institutu. Namreč vselej imamo ljudje občutek, da v našem pravnem sistemu
               prevladujejo neka dvojna merila in proti temu se je nenehno treba boriti. Kot že
               rečeno, v preteklosti smo imeli velikokrat grenak priokus. Zadnji statistični
               podatki, ko jih povzamemo v zadnjem letu, pa le nakazujejo k temu, da neki določeni
               premiki so vidni. Mogoče ljudje tega še ne zaznavamo, ampak upamo, da jih bomo v
               bodoče tudi v življenju lahko občutili. Dejansko je treba spodbujati na nek način
               dialog k reševanju segmentnih problemov, ki nastajajo v sodstvu, zato mi dovolite, da
               se bom tudi jaz dotaknil ene od tematik, o kateri ste že, gospod minister, govorili
               danes, ampak dovolite mi, da mogoče podam tudi nek predlog, in sicer v obliki
               vprašanj tudi kot predsednik Odbora za pravosodje. Zagotovo drži trditev povezana s
               to problematiko, da je postopek osebnega stečaja zadnja faza, ko imajo upniki še neko
               majhno možnost, da bi prišli do nekega delnega ali minimalnega poplačila svojih
               terjatev. Zato se legitimno zastavlja vprašanje, ali je predhodno storjenega bilo
               dovolj, tudi s strani različnih državnih organov, da do kasnejših morebitnih zlorab v
               postopku stečaja ne bi prihajalo.</p>
               <p>Zato mi dovolite, gospod minister, da vam postavim dve ključni vprašanji:</p>
               <p>Ali menite, da bi vendarle kazalo, da še enkrat preučimo veljavno ureditev postopka
               osebnega stečaja, predvsem v smeri uveljavitve dodatnih varoval proti zlorabam
               zakona, ki bi omogočali upnikom v daljšem časovnem obdobju izpodbijati nekatera
               predhodna dejanja dolžnikov, ki so svoje premoženje prenesli na sorodnike ali druge
               osebe z namenom, da upnikov v kasnejšem stečajnem postopku ne poplačajo?</p>
               <p>Hvala lepa.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Minister za pravosodje mag. Goran Klemenčič, imate besedo, da podate odgovor.</p>
            </sp>
            <sp who="SDZ7:KlemenčičGoran">

               <speaker>MAG. GORAN KLEMENČIČ:</speaker>

               <p>Hvala lepa za besedo, podpredsednica Državnega zbora. Spoštovani poslanec, ostale
               poslanke in poslanci, ministrski kolega!</p>
               <p>Ne bom se spuščal v dele glede, o katerih sem že odgovoril vaši poslanski kolegici,
               ki je zastavila vprašanje na podobno temo. Še enkrat bi pa rad rekel sledeče. Jaz
               mislim, da priložnosti vsekakor so, tako na zakonodajnem področju kot predvsem na
               področju implementacije. Zdaj smo se začeli z njimi pač nekoliko resneje ukvarjati.
               Rad bi rekel, da precej varovalk v obstoječi zakonodaji že obstaja. Mi smo se pred
               leti, ko smo uveljavili institut osebnega stečaja, odločili za en tip osebnega
               stečaja v smislu pravne ureditve. Obstajajo tudi drugi, recimo na Finskem obstaja
               poseben ombudsman za stečaje, ki zagovarja tako upnika kot dolžnika in tako naprej,
               ampak to obrne na glavo celoten koncept. Mi imamo tak koncept kot je. V tem trenutku
               ga ne smemo rušiti, zato ker gre za relativno mlad zakon in ker bi v bistvu z neko
               grozovito reformo na tem področju, ki jo eni zelo radi propagirajo, posekali osnove
               tistega dela sistema, ki pa je dober v smislu osebnih stečajev, ker je vendarle
               namenjen tistem, ki padejo na družbeno dno, in jim je treba dati drugo možnost.
               Seveda pa to ne sme veljati za ljudi ali pa za zlorabe oziroma domnevne zlorabe, ki
               so se v zadnjem času začele pojavljati. Doslej smo se v glavnem ukvarjali z ogromnimi
               stroški, ki jih imajo sodišča na podlagi teh posebej praznih stečajev. To je ta vlada
               spremenila s tem, da je zmanjšala nagrade stečajnim upraviteljem s posebnim
               pravilnikom, ki sem ga sprejel v začetku tega leta. Zdaj pa seveda gre na tisto drugo
               stran, o kateri ste vi razpravljali in vaša kolegica. Še vedno verjamem, kot rečeno,
               v stečajnem postopku gre za različne deležnike. Imamo stečajne upravitelje, zbornico
               stečajnih upraviteljev, gre za relativno nov stanovski ceh, ki bo moral najbrž tudi
               kakšno izboljšavo narediti pri sebi, drugače jim bomo na ministrstvu pomagali s
               kakšno spodbudo, nadzorom in tako naprej, o čemur je ta trenutek prezgodaj govoriti.
               Nato imamo sodišča, nato imamo upnike, ki, morate vedeti, pogosto prav v takih
               primerih, ki ste jih omenili ali o katerih se veliko govori, včasih tudi niso
               aktivni. Zato ker gre za postopke, kjer so bili, sploh ko govorimo o bankah, če mi
               dovolite, to grobo, mogoče tudi malce provokativno oznako, ker so bili skupaj v
               postelji, včasih niso tako zelo aktivni pri izpodbijanju raznih pravnih poslov, kjer
               bi se lahko ogledalo naslonilo tudi na njih, in v takem primeru je rešitev zadeve pri
               večji aktivnosti stečajnega upravitelja ali pa večjih pooblastilih sodišča.
               Navsezadnje imamo tukaj potem tudi finančno upravo, ki ima velika pooblastila že
               izven stečajnega postopka. Rad bi tudi rekel, da v trenutku, ko nekdo vstopi v
               stečajni postopek, ko dobi sklep sodišča, pa ga ne dobi vsak, kot sem prej rekel,
               tudi to, kar se je pisalo v medijih, samo dejstvo, da je nekdo vložil, predlagal
               osebni stečaj, še ne pomeni, da bo prišlo do odpusta dolgov, da bo njegova vloga
               pozitivna. Nekaterim je bila tudi že zavrnjena. No, ko pa si enkrat v tem postopku,
               pa zakon predpisuje dodatne omejitve v smislu razpolaganja s premoženjem, vse v
               obliki notarskega zapisa in tako naprej. Ampak, če skrajšam. Zaključil bom na način,
               kot sem zaključil pri odgovoru vaši kolegici. Mi se zdaj tega problema zavedamo,
               imamo posebno implementacijsko skupino oblikovano, oblikovali in uveljavili bomo,
               verjamem, da še pred koncem letošnjega leta, nekaj mehkih ukrepov kot je
               izobraževanje, kot so posamezni nadzori nad delovanjem posameznih akterjev, ki so
               tukaj ključni in sem jih prej naštel, in pa morebitna sprememba zakona. Vendar kot
               rečeno, danes ni problem, ključni problem tudi pri teh ljudeh, ki ste jih
               izpostavili, ni vprašanje treh let. Če tri leta podaljšamo na deset let, to v tem
               trenutku ne bi še nič spremenilo. Lahko pa, da je tudi to potreben ukrep, ampak o
               njemu bomo razmišljali, ko bomo razmišljali o spremembi zakonodaje. Trenutno je pa
               treba, da se zakon sploh v celoti izvaja. In tukaj je po našem mnenju trenutno
               ključen problem in storili bomo vse v okviru naših pristojnosti, da se bo začel
               izvajati transparentno in bolj učinkovito. Hvala lepa.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima mag. Branko Grims, ki bo postavil vprašanje ministru za gospodarski
               razvoj in tehnologijo, gospodu Zdravku Počivalšku.</p>
               <p>Izvolite.</p>
            </sp>
            <sp who="SDZ7:GrimsBranko">

               <speaker>MAG. BRANKO GRIMS (PS SDS):</speaker>

               <p>Hvala za besedo. Vsem prav lep pozdrav!</p>
               <p>Dve stvari sta, ki moje vprašanje v zvezi s Hudo jamo postavljata v nenavadno luč,
               ki pa je morda na nek način značilna za Slovenijo. Prvo je, da ga postavljam v
               parlamentu, pred katerim stoji spomenik revolucij, torej spomenik zločinu, ne
               spomenik žrtvam, spomenik zločinu. Ne spomenik osamosvojitvi, ne spomenik zmagi v
               drugi svetovni vojni, ampak spomenik revolucij, torej spomenik zločinu. To v Evropski
               uniji ne samo, da ne boste našli, ampak boste našli vrsto resolucij, vključno z
               Resolucijo o evropski zavesti in totalitarizmih, ki jo bomo kmalu ponovno
               obravnavali, v kateri izrecno piše, da se to nikakor ne bi smelo dogajati, da je
               žrtev žrtev, vredna vsega spoštovanja, tisti pa, ki je storil zločin, pa je vreden
               vsega obsojanja, ne glede na to, v imenu katere ideologije je zločin storjen.</p>
               <p>Druga stvar, ki zadevo daje v nenavadno luč, je, da to naslavljam na ministra za
               gospodarski razvoj in tehnologijo. Ampak žal je sedaj po novem zakonu on tisti, ki je
               pristojen za stvari, ki jih želim vprašati. To je eden od absurdov, ki jih je
               prinesla spremenjena zakonodaja, in to je bil tudi eden od razlogov, zaradi katerih
               je nisem podprl, ker mislim, da to tja nikakor ne sodi, kvečjemu na pravosodje ali pa
               morda na notranje zadeve ali pa bi pustili tam kjer je bilo. Vsekakor je problem Hude
               jame večplasten. Huda jama je na nek način naša zgodovinska dediščina, žal, s katero
               se je treba odgovorno soočiti. Eden od temeljnih razlogov za moje vprašanje je
               dejstvo, da je v slabem stanju, da grozi, da kmalu ne bo več fizično možno vstopiti
               vanjo, vemo pa, da je bil odkopan samo manjši del, da so vsaj še trije šahti notri,
               kjer naj bi ležalo, po nekaterih ocenah, še kar nekaj tisoč zverinsko pobitih ljudi,
               vendar tega nihče ne more preveriti, ker za to ni ne tehničnih možnosti in v tem
               trenutku niti tistih minimalnih sredstev, ki bi bila za to potrebna. In smo spet pri
               absurdu, s katerim se sooča samo Slovenija, kolikor jaz vem, in nihče več drug, že
               dolgo ne. Da pri nas puščamo trupla ležati po rudniških jaških, pod smetišči, povsod.
               Za koga v resnici gre? Huda jama je posebna zato, ker so tam trije narodi. Se pravi
               Slovenci, Hrvatje, Avstrijci. Ker se je dogajala veliko po koncu druge svetovne
               vojne, zločini tam so se zdavnaj po koncu druge svetovne vojne dogajali in ker tam ni
               možno to odpraviti, da gre za neke sodelavce okupatorja. Tam so bile med ostalimi
               živa zazidana mladoletna dekleta, kar je nepopisan, nepojmljiv zločin, primerljiv
               samo s tem kar počne ISIS danes tam v Siriji.</p>
               <p>In zaradi tega postavljam vprašanje:</p>
               <p>Kaj boste storili, da bo omogočen ves čas nemoten, neoviran in celovit ogled tega
               dela naše zgodovinske dediščine?</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima minister za gospodarski razvoj in tehnologijo gospod Zdravko Počivalšek,
               da poda odgovor.</p>
               <p>Izvolite.</p>
            </sp>
            <sp who="SDZ7:PočivalšekZdravko">

               <speaker>ZDRAVKO POČIVALŠEK:</speaker>

               <p>Spoštovana predsedujoča, poslanke in poslanci, spoštovani gospod poslanec!</p>
               <p>Glede vprašanja vas bom moral razočarati. Dejstvo je, da vojno grobišče, naslovnika
               mislim, vojno grobišče Barbara rov v Hudi jami ima status registriranega vojnega
               grobišča. Ni več prikrito vojno grobišče. Prikrita vojna grobišča so po novem zakonu
               v pristojnosti našega ministrstva. V zvezi z registriranimi vojnimi grobišči pa boste
               morali vprašanje nasloviti na Ministrstvo za delo, družino in socialne zadeve, ker so
               zanj pristojni oni. Seveda pa si bomo mi vsekakor v okviru tega, da imamo pri nas
               Komisijo za prikrita vojna grobišča, prizadevali in aktivno sodelovali pri reševanju
               vprašanj prikritih vojnih grobišč. In če bo znotraj Hude jame še kaj zadev
               nerazčiščenih na tem področju, bomo tudi mi aktivno sodelovali. Ampak ta del, ki ste
               ga naslovili name, se pa nanaša na Ministrstvo za delo. Se oproščam. Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Mag. Branko Grims, imate besedo, da zahtevate dopolnitev odgovora.</p>
            </sp>
            <sp who="SDZ7:GrimsBranko">

               <speaker>MAG. BRANKO GRIMS (PS SDS):</speaker>

               <p>Zadeva je malo bolj zakomplicirana, zato, ker gre v resnici za rudniški jašek, in
               zapleti, ki so, so v zvezi s tem, da ta naj ne bi bil več varen, in da pač tja naj se
               ne bi dalo več enostavno dostopati, še manj pa opravljati nadaljnjih raziskovalnih
               del, ki bi bila, glede na okoliščine, ki sem jih navedel, nujno potrebna.</p>
               <p>In zaradi tega pač tukaj ponovno postavljam vprašanje:</p>
               <p>Kaj se da narediti, da bi se te stvari lahko ustrezno dokončalo?</p>
               <p>In drugič:</p>
               <p>Kako bi to lahko uredili, da bi bil ta dostop ves čas možen?</p>
               <p>Jaz vem, da se zdaj izdajajo po ministrstvih dovoljenja, ki so za enkratno uporabo.
               Mimogrede, Ministrstvo za delo se izgovarja na vas, vi pravite, da to ni vaša
               pristojnost, vam lahko kar povem, in če meni ne verjamete, vprašajte gospoda Leljaka,
               ki je to v živo doživljal zdaj kar nekajkrat, zaradi tega je ta problem še kako
               prisoten, ampak kot rečeno, tukaj bi bilo nekaj treba storiti, da se to celovito
               uredi. Ena od možnosti, pa vas prosim, da jih prenesete tudi na Vlado, v delu, ki se
               nanaša na druge, pa bom seveda vprašanje v naslednjih dneh postavil tudi še njim, pa
               je, ali ne bi bilo najbolj enostavno te stvari tako urediti, da bi se dalo neko
               trajno dovoljenje in seveda poskrbelo za to, da bo tudi ta vstop varen in nemoten ter
               stalen. In da bi morda razmislili, da bi dali to dovoljenje društvu, ki je bilo
               osnovano prav za ohranitev dediščine Hude jame in se enako tudi imenuje.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima minister za gospodarski razvoj in tehnologijo gospod Zdravko
               Počivalšek.</p>
               <p>Izvolite.</p>
            </sp>
            <sp who="SDZ7:PočivalšekZdravko">

               <speaker>ZDRAVKO POČIVALŠEK:</speaker>

               <p>Jaz lahko rečem samo to, da bomo to vprašanje posredovali kolegom na Ministrstvu za
               delo. Strinjamo se, da je to, kar ste postavili kot vprašanje, treba rešiti, in
               verjamem, da se bo to tudi zgodilo, ampak v formalnem smislu pa mi za rešitev tega
               problema res nismo odgovorni. Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima gospod Danilo Ranc, ki bo postavil poslansko vprašanje ministru za
               infrastrukturo dr. Petru Gašperšiču.</p>
               <p>Izvolite.</p>
            </sp>
            <sp who="SDZ7:RancDaniloAnton">

               <speaker>DANILO ANTON RANC (PS SMC):</speaker>

               <p>Predsedujoča, hvala za besedo. Spoštovani ministrski zbor, spoštovani minister
               Počivalšek in spoštovani minister dr. Peter Gašperšič!</p>
               <p>Korošice in Korošci, županje in župani koroških občin, direktorji gospodarskih družb
               in Gospodarska zbornica Koroške naslavljajo name vprašanja, v zvezi z zavezo Vlade in
               Ministrstva za infrastrukturo, ki sta se ob vladnem obisku na Koroškem 25. 3.
               letošnjega leta zavezala, da bosta pospešila aktivnosti na projektu izgradnje
               severnega dela tretje razvojne osi. Še vedno namreč ugotavljajo, da se na Koroškem
               povečuje brezposelnost mladih, mladi se izseljujejo in iščejo, na žalost, priložnosti
               v tujini. Na Koroškem so tudi večje gospodarske družbe, kot so Metal Ravne, TAB
               Mežica in druga podjetja, ki načrtujejo investicije, ki so pa odvisne od ustrezne
               cestne in energetske infrastrukture. Zaradi zelo slabe cestne infrastrukture namreč
               obstaja utemeljena bojazen, da bodo te gospodarske družbe ukinile ali preselile svojo
               dejavnost v bolj prijazna okolja in investirale drugje namesto na Koroškem,
               brezposelnost pa se bo še povečala. Vlaganja tujih in domačih investitorjev so namreč
               vezana na infrastrukturo kot temeljni pogoj za realizacijo investicij. Kot primer
               dobre prakse naj navedem številne investicije v Prekmurju, kjer se domači in tuji
               investitorji zaradi avtocestne infrastrukture odločajo za investicije in Prekmurje se
               postopoma razvija in zmanjšuje razvojni zaostanek. Dne 11. 2. 2015 ste se tudi na
               sestanku na Ministrstvu za infrastrukturo s koroškimi poslanci in župani ter
               predstavniki gospodarstva zavezali, da bo podjetje Dars začelo v letu 2015 s
               projektiranjem in odkupom zemljišč na trasi od Velenja do Slovenj Gradca in da boste
               pripravili finančno konstrukcijo za začetek izgradnje severnega dela tretje razvojne
               osi.</p>
               <p>Ker v proračunu za leti 2016 in 2017 ni predvidenih sredstev za gradnjo severnega
               dela tretje razvojne osi, spoštovani minister, vas prosim za odgovore na naslednja
               vprašanja:</p>
               <p>Koliko sredstev bo Dars v letih 2015, 2016 in 2017 namenil za projektiranje, odkup
               zemljišč in za gradbena dela?</p>
               <p>Ali je že v izdelavi terminski plan?</p>
               <p>Ali boste izpolnili zavezo, da boste do leta 2019 začeli z izgradnjo severnega dela
               tretje razvojne osi?</p>
               <p>V kateri fazi je umeščanje tretje razvojne osi na odseku Slovenj Gradec–Holmec?</p>
               <p>Kako boste ukrepali, če odgovorni za realizacijo projekta ne bodo izpolnili zavez, ki
               ste jih dali kot minister in kot vlada na obisku na Koroškem?</p>
               <p>Za odgovore se najlepše zahvaljujem.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima minister za infrastrukturo dr. Peter Gašperšič za podajo odgovora.</p>
            </sp>
            <sp who="SDZ7:GašperšičPeter">

               <speaker>DR. PETER GAŠPERŠIČ:</speaker>

               <p>Hvala lepa, spoštovana podpredsednica. Spoštovani poslanec, spoštovane poslanke in
               poslanci!</p>
               <p>Zahvaljujem se za to vprašanje v zvezi s tretjo razvojno osjo, katere realizacija je
               tudi ena izmed prioritet te vlade. Tako smo, kot je že bilo tudi nekako nakazano v
               vašem vprašanju, v letošnjem letu intenzivirali aktivnosti na realizaciji tega
               projekta. Je bila že spomladi pravzaprav s strani Ministrstva za infrastrukturo dana
               pobuda, da Dars prične z aktivnostmi na tem projektu. Tako je že tudi pristopil k
               realizaciji študije, s katero bi določili najbolj optimalen izvedbeni scenarij, se
               pravi, izgradnje te hitre ceste. Zdaj govorimo o celotnem odseku od avtoceste A-1 do
               Velenja in potem naprej do Slovenj Gradca. Skratka, tu moramo zdaj določiti tisto
               optimalno varianto, ki se bo že zdaj v tej začetni fazi gradila. Gre namreč za
               vprašanje štiripasovnice, recimo, do Velenja, potem, ali štiripasovnica tudi že takoj
               v prvi fazi do Slovenj Gradca ali morda v prvi fazi dvopasovnica, pa potem kasneje
               štiripasovnica. Skratka, na ta vprašanja želimo še dobiti jasne odgovore, da bomo
               potem tudi finančno dinamiko ustrezno prilagodili. Sicer pa ima Dars v finančnem
               načrtu, v planih za leto 2016 za potrebe umeščanja, dokončanja umeščanja – vemo
               namreč, da je do Velenja treba odsek še umestiti v prostor -, torej, za potrebe
               umeščanja je predvidenih 456 tisoč evrov, 80 tisoč evrov pa je v letu 2016
               predvidenih za začetne aktivnosti pri projektiranju. Potem pa v letu 2017 kar 8
               milijonov za dokončanje projektov in v naslednjih letih se predvideva 410 milijonov
               evrov, se pravi, za vse ostale aktivnosti, od odkupa zemljišč in tudi potem za samo
               gradnjo.</p>
               <p>Glede samega terminskega plana sem s tem nekako že nakazal, leta 2016 in 2017 se bo
               intenzivno izvajalo aktivnosti projektiranja. Vemo, da moramo v letu 2016 tudi
               dokončati umeščanje v prostor na odseku do Velenja. Jaz sem prepričan in računam, da
               bo ta, da bo ta odsek z določenimi izboljšavami in optimizacijami sprejemljiv in da
               bo dejansko lahko to umeščanje zaključeno v začetku leta 2016. Tako da bi torej res
               lahko na celotni tej potezi do Slovenj Gradca torej 2016 in 2017 izvajali
               projektiranje. Potem pa seveda lahko začnemo tudi z pridobivanjem zemljišč,
               pridobivanjem gradbenih dovoljenj in seveda po nekih teh realnih scenarijih v letu
               2018, 2019 sledi začetek izgradnje na teh etapah.</p>
               <p>Vprašali ste, ali bomo izpolnili zavezo Vlade. Jaz bi pravzaprav rekel, da zdaj ne
               gre več za zaveze Vlade, ampak gre pravzaprav že za realne načrte družbe DARS. Tako
               da bi jaz rajši govoril o realizaciji načrtov. Jaz mislim, da nekih razlogov, da ne
               bi bili realizirani, ni. Tukaj je edino še to tveganje okrog umeščanja v prostor,
               ampak kot sem rekel, tudi tukaj sem prepričan, da bomo tako v sodelovanju z
               Ministrstvom za okolje in prostor pa tudi z lokalnimi skupnostmi dosegli dogovor
               tako, da bo to umeščanje uspešno zaključeno. Kajti vsi vemo, da Koroška regija
               potrebuje sodobno cestno povezavo z avtocestnim omrežjem. Jaz bi mogoče tukaj še
               omenil, da bo za samo realizacijo pomembna tudi pridobitev poroštva družbi DARS. V ta
               namen bo treba sprejeti poroštveni zakon. Tako da tukaj tudi pravzaprav že v naprej
               prosim za pomoč in sodelovanje tudi vas poslancev, ko se bo ta zakon torej obravnaval
               v Državnem zboru.</p>
               <p>Mogoče na hitro še eno vprašanje okrog tega tako imenovanega vodoravnega odseka.
               Tukaj pa vemo, da se preučujejo res najbolj optimalne rešitve. Mi vemo, da je
               ekonomska študija pokazala, da štiripasovnica je izrazito predraga za tiste prometne
               potrebe, tako da tudi v sodelovanju z regijo iščemo rešitve <gap n="…"/> <stage type="inaudible">/ izklop mikrofona/</stage></p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospod Danilo Ranc, zahteva za dopolnitev odgovora.</p>
               <p>Izvolite.</p>
            </sp>
            <sp who="SDZ7:RancDaniloAnton">

               <speaker>DANILO ANTON RANC (PS SMC):</speaker>

               <p>Spoštovani minister, jaz se bom zahvalil za odgovor. Moram pa reči, da prihajam pod
               vtisom posveta na temo razvojne osi, tretje razvojne osi na Koroškem. Ste me vi s
               svojim odgovorom prepričali. So pa bili tam nekateri, da ne bom rekel posamezniki,
               uradniki, ki so izražali neka drugačna stališča. Tako da sem na nek način zadovoljen
               z vašim odgovorom. Mi je pa žal, da ne morem postaviti vprašanja ministru za finance
               glede finančne konstrukcije. Mogoče kdaj drugič. Vseeno pa hvala za odgovor, mislim,
               da smo na pravi poti. Želel bi pa mogoče še pojasnilo o dinamiki, ker se mi zdi,
               recimo, 8 mesecev za izdelavo študije od takrat, ko smo bili pri vas, pa dokaj dolg
               čas.</p>
               <p>Ali je možno tu kaj te termine skrajšati, da bi ta projekt lahko čim prej
               realizirali.</p>
               <p>Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Minister za infrastrukturo dr. Peter Gašperšič imate besedo za dopolnitev odgovora.</p>
               <p>Izvolite.</p>
            </sp>
            <sp who="SDZ7:GašperšičPeter">

               <speaker>DR. PETER GAŠPERŠIČ:</speaker>

               <p>Ja, hvala lepa.</p>
               <p>Glede tega lahko povem pravzaprav, da se je ta študija začela pripravljati oziroma
               izdelovati nekje v poletnem času, tako da jaz računam, da bo pravzaprav v kratkem
               tudi ta rezultat. V naslednjem letu bomo že imeli jasne odgovore, v katerem delu bo
               štiripasovnica, v katerem dvopasovnica. Jaz mislim, da v tem spodnjem delu skorajda
               ni dvoma, ampak ne bi rejudiciral tega rezultata. Jaz sem še posebej naročil, da se
               pri tem tudi upoštevajo vse koristi na razvoj in gospodarsko rast te regije, ne le ta
               ekonomsko-prometna logika, ampak tudi te širše koristi na razvoj celotne regije.
               Pričakujem, da bo temu ustrezen potem tudi rezultat te študije.</p>
               <p>Bi pa zdaj, ko imam priložnost, da govorim, morda, še pri prejšnjem odgovoru mi ni
               uspelo povedati, ko ste še spraševali, kako bomo ukrepali, če ne bo ta načrt – ne več
               zaveza, ampak načrt – izpolnjen. Jaz lahko rečem tako, ko se sprejme ta letni načrt
               družbe DARS, je za njegovo realizacijo seveda odgovorna uprava te družbe, za
               nadzorovanje dela uprave je odgovoren njen nadzorni svet, mi na ministrstvu oziroma
               vlada pa mora zagotoviti svoje naloge in pogoje, da bo družba DARS imela pogoje za
               delo. Eden od teh pomembnih pogojev je tudi, kot sem že omenil, priprava tega
               poroštvenega zakona, ki mora potem biti sprejet tudi tukaj, v tem Državnem zboru.
               Hvala lepa.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala lepa za odgovor.</p>
               <p>Mag. Andrej Šircelj bo postavil vprašanje ministru za finance, dr. Dušanu
               Mramorju.</p>
               <p>Izvolite.</p>
            </sp>
            <sp who="SDZ7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Spoštovana podpredsednica, spoštovani minister!</p>
               <p>Država ima premoženje, ima finančno premoženje in ima stvarno premoženje, predvsem
               nepremičnine in premičnine. Tukaj je seveda treba opredeliti tudi državo. Imamo
               državo v tako imenovanem ožjem smislu, državo v tako imenovanem širšem smislu, kamor
               seveda dodajamo poleg te ožje države še sklade, dodajamo še občine, agencije, skratka
               vse tisto, kar je lahko po metodologiji ESA 2010 ali pa včasih metodologiji ESA 95.</p>
               <p>In vsekakor me zanima:</p>
               <p>Koliko ima država tega premoženja?</p>
               <p>Kolikšna je vrednost tega premoženja?</p>
               <p>Po kakšni metodologiji je dejansko ta vrednost, ta cena tega premoženja, to je
               bogastvo države, v bistvu vseh državljanov in državljank, po kakšni metodologiji je
               to dejansko izračunano?</p>
               <p>Jaz verjamem, da po tržnih, saj verjetno samo tržna obstaja, če država z njim
               upravlja, če država prodaja svoje premoženje, kupuje premoženje in tako naprej in
               verjetno mora imeti tudi vrednosti. Jaz verjamem, da so morda kakšne podmetodologije
               različne, verjetno je na področju infrastrukture to drugače, mogoče na področju
               stanovanj spet drugače in tako naprej. Jaz minister, to vprašanje postavljam vam.
               Vem, da v okviru vlade številna ministrstva upravljajo s tem premoženjem; Ministrstvo
               za notranje zadeve imajo stanovanja pa za obrambo, pa potem imamo tudi Ministrstvo za
               upravo, ki se s tem ukvarja, ampak vseeno, finance so vaše in premoženje je tisto, ki
               je dejansko tukaj pomembno. Imamo finančno premoženje, tukaj govorimo seveda tudi o
               teh deležihin tako naprej, ki jih ima država v posameznih podjetjih, na primer na
               Telekom, na primer v vseh tistih podjetjih, ki so pod SDH in še marsikaj. Imamo
               seveda tudi vrtce, šole in tako naprej v širšem smislu. Koliko je to dejansko vredno?
               To pa je stvar Ministrstva za finance. In vem, da tudi obstaja poseben direktorat za
               javno računovodstvo, ki ima te bilance. Navsezadnje tudi država vsake dve leti ali pa
               vsako leto, odvisno od katere bilance, to posreduje Državnemu zboru.</p>
               <p>Torej enostvano:</p>
               <p>Koliko je tega premoženja po nekaterih tržnih cenah?</p>
               <p>Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima minister za finance, dr. Dušan Mramor, da poda odgovor.</p>
               <p>Izvolite.</p>
            </sp>
            <sp who="SDZ7:MramorDušan">

               <speaker>DR. DUŠAN MRAMOR:</speaker>

               <p>Spoštovani poslanec mag. Andrej Šircelj, če lahko začnem z metodologijo, pa vem, da
               te stvari dobro poznate, ker ste delali na tem, ampak še za druge, ker je to zelo
               računovodska zadeva. Najprej v zvezi z ESA je bil 95, zdaj je 2010. To je statistična
               metodologija, po kateri se izračunavajo prihodki in odhodki sektorja države ter saldo
               sektorja države po principu nastanka dogodka, po obračunskem principu običajno to
               imenujemo. Ta metodologija ni namenjena za spremljanje premoženjskih bilanc, je pa
               res, da spremembe stanja finančnega stvarnega premoženja države lahko vplivajo na
               saldo sektorja države, po ESA 2010, če gre za transakcije z enotami, ki spadajo v
               sektor država, skladno s klasifikacijo enot sektorja države.</p>
               <p>Po kakšni metodologiji vrednotimo premoženje, na katerega se je vprašanje tudi
               nanašalo? Ta izraz premoženje je pravni izraz, ki v računovodskem jeziku pomeni
               celotno aktivo bilance stanja. To so torej vsa dolgoročna sredstva, opredmetena
               osnovna sredstva, neopredmetena sredstva in dolgoročne terjatve ter kratkoročna
               sredstva, se pravi, denarne kratkoročne terjatve in zaloge. Če grem po njih, kako se
               vsaka izmed teh vrednoti in potem nastopa v bilanci stanja, to imenujemo tudi
               premoženje. Opredmetena osnovna sredstva, nepremičnine, premičnine in neopredmetena
               sredstva se vrednotijo po nabavni vrednosti. Nabavno vrednost sestavljajo nakupna
               cena, uvozne in druge nevračljive nakupne dajatve ter neposredni stroški nabave. Če
               le-ta ni znana, se vzamejo podatki za primerljiva enaka ali podobna osnovna sredstva,
               ki so v lasti države. Pri nepremičninah se vzamejo vrednosti, kot ste rekli, po GURS
               metodologiji množičnega vrednotenja. Finančne naložbe se pri začetnem pripoznanju
               vrednotijo po nabavni vrednosti, kateri se pripišejo še stroški posla, finančne
               naložbe v podjetja, ki kotirajo na borzi, se vrednotijo tako, kot ste tudi rekli, po
               pošteni tržni vrednosti, v skladu z računovodskimi standardi. Brezplačno pridobljene
               finančne naložbe se po pridobitvi vrednotijo po nabavni vrednosti ali pošteni
               vrednosti, če pa te niso znane, pa po knjigovodski vrednosti. Terjatve vseh vrst se
               pri začetnem vrednotenju izkazujejo v zneskih, ki izhajajo iz listin. Zaloge
               materiala blaga se vrednotijo po nabavni vrednosti. Res pa je, da se opredmetena
               osnovna sredstva lahko tudi prevrednotijo, predvsem to velja za nepremičnine.</p>
               <p>Glede vrednosti tega premoženja je po tej metodologiji ovrednoteno na 31. 12. 2014,
               to se pravi vrednost premoženja države, ta vključuje vse neposredne proračunske
               uporabnike državnega proračuna, vrednost je 31 milijard 388 milijonov 314 tisoč 677
               evrov. To se pravi, to je vrednost celotne aktive, zbirne bilance stanja, ta je
               skupna bilanca, ki ni konsolidirana. V tem znesku so zajete vse tiste kategorije, ki
               sem jih prej omenil, in če bo čas, bom to tudi povedal. Vrednost konsolidiranega
               premoženja države in občin, se pravi sektorja države, na dan 31. 12. 2014, ta je
               širši, znaša 45 milijard 698 milijonov 412 tisoč 868 evrov, ta pa je konsolidirana
               premoženjska bilanca države in občin. V tem znesku so zopet zajete vse te različne
               kategorije. Se pravi, mogoče jih lahko kar navedem, knjigovodska vrednost nepremičnin
               19 milijard 863 milijonov, vrednost opreme in drugih opredmetenih sredstev 1
               milijardo in pol, knjigovodska vrednost neopredmetenih sredstev 164 milijonov,
               dolgoročne finančne naložbe 12 milijard 391 milijonov, denarna sredstva 3 milijarde
               in kratkoročne terjatve skoraj 6 milijard evrov. Hvala lepa.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Mag. Andrej Šircelj, imate besedo, da zahtevate dopolnitev odgovora.</p>
               <p>Izvolite.</p>
            </sp>
            <sp who="SDZ7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Dopolnitev odgovora bi prosil v smislu realnosti vseh teh številk. Namreč, vi ste,
               minister, tudi povedali, da imamo različne metode, nekaj po nabavni vrednosti, nekaj
               po tržni vrednosti in tako naprej, in jaz mislim, da gre tukaj za veliko
               neusklajenost. Glede na to, da se že dolgo pripravljajo spremembe na tem področju, me
               zanima, kaj se bo tukaj naredilo. To je ta zadeva.</p>
               <p>Drugo je, če mi zdaj vzamemo, vi ste rekli, nepremičnin je za 19 milijard, imamo tudi
               številne nepremičnine, ki so v lasti države.</p>
               <p>In me zanima:</p>
               <p>Ali je spisek nepremičnin, ki jih ima država, popoln?</p>
               <p>Ali je razrešena večina vprašanj?</p>
               <p>Z drugimi besedami bom takole vprašal, zelo konkretno za dve zadevi, ki sta vam
               verjetno znani. Prvič, Ministrstvo za finance je na Župančičevi 3.</p>
               <p>Ali se ve, koliko je dejansko ta stavba vredna, kolikšna je cena te stavbe?</p>
               <p>Naslednje vprašanje. Vemo, da je Banka Slovenije v stavbi na Slovenski 35. Po
               nekaterih informacijah je Ministrstvo za finance v zadnjem obdobju ugotovilo, da je
               to stavba Ministrstva za finance in da naj bi se to stavbo prodalo.</p>
               <p>Po kakšni vrednosti?</p>
               <p>Govori se, 4 milijone, 3 milijone in tako naprej, in da je šele zdaj ministrstvo to
               ugotovilo. To je seveda stvar vseh vlad, ampak ali imamo sploh popoln spisek, ali
               ministrstvo ali vlada od banke v zadnjih 25 letih ni nabrala nobene najemnine, ali jo
               je. In kako bo to zaračunano za Banko Slovenije in kako se bo to stavbo, kjer je
               Banka Slovenije, prodajalo, po kakšni tržni vrednosti se bo prodajalo. Vsekakor je to
               vprašanje.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima minister za finance dr. Dušan Mramor.</p>
            </sp>
            <sp who="SDZ7:MramorDušan">

               <speaker>DR. DUŠAN MRAMOR:</speaker>

               <p>Glede metodologije bi rekel, da je ta metodologija usklajena z računovodskimi
               standardi, tako se s tega vidika bistveno ne bo spreminjalo. Imate pa prav glede
               popolnosti zajemanja vseh sredstev, ki bi morala biti v bilanci stanja države, pa so
               bile pripombe s strani Računskega sodišča, da so ponekod te evidence nepopolne in iz
               njih sledi negotovost lastništva po posameznih ministrstvih, ki jih, kot se že prej
               omenili, imajo, upravljajo s temi posameznimi deli premoženja. Ministrstvo za finance
               to razčiščuje in formalnopravno ministrstva tudi urejajo te evidence. Tako smo s tega
               vidika v postopku, ko bi formalnopravno morali vse v določenem času razčistiti. In s
               tega vidika mislim, da bo potem popolnost teh podatkov boljša, kot je trenutno.</p>
               <p>Glede Banke Slovenije. Stavba Banke Slovenije je vredna 9,9 milijona evrov, to smo
               dali v vrednotenje ocenjevalcu. In Banka Slovenije trenutno odkupuje od Ministrstva
               za finance. Kupoprodajna pogodba bo zdaj v kratkem izpeljana, tako za vse tisto, kar
               je bilo vaše vprašanje za nazaj, moram reči, da trenutno ne vem. Vem pa, da takoj, ko
               je bilo jasno, da je ta stavba v lasti Ministrstva za finance in ne Banke Slovenije,
               smo dali oceniti vrednost in smo se dogovorili z Banko Slovenije, da stavbo odkupi.
               Tako določene probleme, ki jih je zaznalo tudi Računsko sodišče pri bilanci stanja,
               to so datumi, recimo, ali je to 31. 12. ali je 1. 2. glede zajemanja podatkov in tako
               naprej, to pa rešujemo trenutno v spremenjenem Zakonu o javnih financah, ki je zdaj v
               izdelavi. Na podlagi Zakona o fiskalnem pravilu, kot veste, moramo v določenem času
               prilagoditi Zakon o javnih financah. In tu zdaj iščemo načine, kako bi bilo možno
               tudi računovodsko urediti te datume tako, da bo evidenca korektna. Toliko. Hvala
               lepa.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospod Luka Mesec bo postavil vprašanje ministru za finance dr. Dušanu Mramorju.</p>
            </sp>
            <sp who="SDZ7:MesecLuka">

               <speaker>LUKA MESEC (PS ZL):</speaker>

               <p>Hvala za besedo. Lep pozdrav vsem skupaj!</p>
               <p>Postavil bom vprašanje glede slabe banke. Namreč, o slabi banki smo zadnje čase
               slišali precej slabega, krivec za tako stanje pa je jasen – to je vodstvo te
               institucije, ki si očitno predstavlja, da so prišli delat v nek sklad zasebnega
               finančnega kapitala ne pa v javno inštitucijo, z javnim mandatom, ki upravlja z več
               kot 2 milijardama javnega denarja. Na sploh pa gospodi v slabi banki primanjkuje
               odgovorov. Recimo, še vedno ne znajo pojasniti, zakaj niso v celoti izvedli
               popravljalnih ukrepov, ki jim jih naložilo Računsko sodišče že marca. Zakaj niso
               upoštevali sklepa Vlade, da si morajo omejiti prejemke, ampak so si nekateri v istem
               času celo izplačevali pribitke za nazaj. Še vedno ne znajo pojasniti, zakaj za lastne
               stroške, se pravi za stroške zaposlitev in svetovalnih pogodb, za nekaj 10 zaposlitev
               v tej inštituciji porabijo 1 % svojih sredstev letno, se pravi cirka 20 milijonov od
               dveh milijard. Še vedno ne znajo pojasniti, zakaj je v DUTB potreben odmik od
               sistemske politike plač, se pravi tako imenovanega Lahovnikovega zakona, in zakaj
               imamo v državi stanje, ko ima, recimo, predsednik Vlade plačo 5 tisoč evrov bruto
               mesečno, nek svetovalec na slabi banki, ki niti ni član upravnega odbora, se pravi
               niti ni član odločevalskega organa, govorim konkretno od gospodu Harjunpääju, pa za
               32 ur dela tedensko prejme plačo 30 tisoč evrov bruto mesečno, šestkrat več od
               premierja. Pa plače niso glavni problem. Izkazalo se je, da ta isti gospod Harjunpää
               s to svojo bajno plačo zelo slabo pozna razmere v podjetjih, ki jih pošilja v stečaj.
               Recimo, deloval je nekoliko presenečen na zadnji seji Komisije za nadzor javnih
               financ, ko je izvedel, da je Banka Slovenije družbi Sava odvzela glasovalne pravice v
               Gorenjski banki, kar je sam nekoliko prej uporabil kot argument za svoje početje.</p>
               <p>Potem imamo tu gospoda Škrubeja, za katerega se je zadnjič izkazalo, da je očitno
               pred tem, da je postal član upravnega odbora slabe banke delal za družbo Deloitte, in
               sicer je preko te družbe posredoval za Telekom Avstrija, s katero je poskušal
               prevzeti oziroma spraviti v prevzem T-2, in sedaj obstaja utemeljen sum, da na novem
               delovnem mestu na javni funkciji počne isto stvar. In potem imamo tu gospoda Baloha,
               ki je ob tem, da je poslovodja Factor banke, se pravi banke, ki je svoje slabe
               terjatve predala na slabo banko, zdaj še izvršni direktor DUTB, kjer imamo vprašanje
               združljivosti teh funkcij in vprašanje, kako lahko sploh človek opravlja dve taki
               funkciji.</p>
               <p>Zato me zanima gospod minister:</p>
               <p>Zakaj ne upoštevate sklepa, ki smo ga izglasovali na Komisiji za nadzor javnih
               financ, da morate odpustiti celotno vodstvo?</p>
               <p>Zakaj ne ukrepate proti gospodu Balohu in Škrubeju?</p>
               <p>In zakaj <gap n="…"/> <stage type="inaudible">/ izklop mikrofona/</stage></p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima minister za finance dr. Dušan Mramor, da podate odgovor.</p>
               <p>Izvolite.</p>
            </sp>
            <sp who="SDZ7:MramorDušan">

               <speaker>DR. DUŠAN MRAMOR:</speaker>

               <p>Hvala lepa.</p>
               <p>Spoštovani poslanec Luka Mesec, DUTB ali naša slaba banka je bila ustanovljena z
               namenom, da slabe terjatve, ki so nastale v bankah, zaradi različnih razlogov čim
               bolj učinkovito spravi v denar in s tem bankam poplača pravzaprav obveznice, ki jih
               DUTB izstavljal bankam za slabe terjatve, ki so se prenesle na slabo banko. Če slabi
               banki ne bi uspelo teh obveznic poplačati iz sredstev, ki jih ima slaba banka, torej
               iz teh slabih terjatev in zavarovanj za te slabe terjatve, bi morali to plačati
               davkoplačevalci.</p>
               <p>Druga stvar je, če ne bo ustrezno delovala slaba banka, bo prišlo pod vprašaj zelo
               veliko podjetij z veliko delovnimi mesti. S tega vidika je slaba banka tako kot je
               bila zamišljena izjemno pomembna institucija, s katero je treba delati izjemno
               previdno in jo voditi tako, da bo te svoje cilje tudi jasno dosegla, da bodo delovna
               mesta ohranjena, jedra zdrava, jedra ohranjena in na drugi strani, da
               davkoplačevalski denar ne bo ponovno tekel v banke. Da bi to lahko zagotovili, mora
               pač slaba banka imeti določene pristojnosti in določen način delovanja, ki je čim
               bolj učinkovit s kadri, ki tak način delovanja tudi omogočajo.</p>
               <p>Res pa je, seveda, da mora pa slaba banka delovati v pravnih okvirih in normah, ki so
               za takšno institucijo normalne. In ko so KPK in tudi Računsko sodišče ugotavljali
               odstope od teh norm oziroma od teh pravil, je Ministrstvo za finance takoj začelo
               delati na tem, že takoj ko je nova vlada začela delati, in smo pripravili celo vrsto
               popravljalnih ukrepov, ki so se nanašali tako na poročilo KPK kot tudi na poročilo
               Računskega sodišča. Če se samo spomnimo ukrepov iz 5. marca 2015 je Vlada sprejela
               celo vrsto ukrepov, spremenila je upravni odbor, potem se je seznanila s tistim, kar
               smo pripravili kot osnutek spremembe zakona, ki določa delovanje DUTB, potrdila je
               novo politiko prejemkov, potem poslovni načrt – se je seznanila z novo strategijo za
               2014–2017. Potem je potrdila interni akt Procese in pristojnosti odločanja odborov
               DUTB. Sprejela je letno poročilo za leto 2013 in ni podelila razrešnice in potem še
               imenovala za pooblaščenega revizorja Revizijsko društvo KPMG. Hkrati je zahtevala od
               DUTB, da uredi interne akte. DUTB je na tej osnovi spremenil interne akte, v zvezi z
               zunanjimi svetovalci so, recimo, določili pogoje, ki jih morajo izpolnjevati zunanji
               izvajalci, postopke in kriterije zbora zunanjih izvajalcev, opredelitve pristojnosti
               in odgovornost in tako naprej. DUTB je sprejela kodeks ravnanja za zunanje izvajalce
               in poslovne partnerje, pravilnik o sistematizaciji delovnih mest – tega ni bilo prej,
               kodeks ravnanja zaposlenih in potem je na osnovi vsega tega delovanja dobila tudi
               porodilo o sistemu skladnosti na področju preprečevanja korupcije francoske agencije
               ETHIC. To pa ni bilo še vse, sprejela je tudi načrt integritete. V zvezi s tem, kar
               je bilo v poročilu KPK, je temeljni organizacijski akt tudi sprejela in
               komunikacijski načrt. Mi smo pa nadaljevali na delu te spremembe zakona, ki se
               dodeljuje in je v koalicijskem usklajevanju.</p>
               <p>Zdaj vi za odločitve Vlade 6. 10. veste, o razrešitvah moram pa reči, da je Vlada
               poleg tega določila tudi ciljne vrednosti parametrov oziroma kazalnikov poslovanja. S
               tega vidika je praktično bilo izjemno veliko aktivnosti, da bi DUTB svoje osnovne
               cilje tudi dosegla. Moramo biti pa pri tem izjemno previdni, da ne naredimo več škode
               kot koristi.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala.</p>
               <p>Gospod Luka Mesec imate besedo, da zahtevate dopolnitev odgovora.</p>
               <p>Izvolite.</p>
            </sp>
            <sp who="SDZ7:MesecLuka">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>Jaz se popolnoma strinjam, da slaba banka mora delovati ustrezno, sicer bomo
               davkoplačevalci na škodi. S tem delom se popolnoma strinjam. Ampak problem je, da ne
               delujejo ustrezno in da problem z odhodom dveh oseb iz upravnega odbora, konkretno
               gospoda Nyberga in gospoda Manssona ni rešen. Namreč, še vedno imamo v upravnem
               odboru, zdaj sta bila celo povišana, eden od njih na mesto izvršnega direktorja, dva
               človeka, za katere obstaja utemeljen sum, da sta v konfliktu interesov. Prvi zaradi
               tega, ker je ob tem, da je zdaj izvršni direktor slabe banke še poslovodna osebnost
               na Factor banki. Drugi zaradi tega, ker očitno obstaja velika možnost, da je pred
               tem, ko se je zaposlil na slabi banki, delal kot posrednik za Telekom Avstrijo pri
               poskusu prevzemanja T2.</p>
               <p>Se pravi, tukaj me čisto konkretno zanima:</p>
               <p>Zakaj ne ukrepate proti tema dvema osebama oziroma ali ste vsaj preverili, če je kaj
               za temi obtožbami, ki niso moje, ampak so v bistvu v javnem prostoru že nekaj
               časa?</p>
               <p>Drugič, bom rekel, da ustrezno mora delovati tudi vlada. Zdaj, v Sloveniji imamo
               parlamentarno demokracijo in v parlamentarni demokraciji je Državni zbor tisti, ki
               sprejema politične usmeritve, se pravi, mi smo zakonodajna oblast, vi kot izvršna
               oblast jih pa morate udejanjati. In Državni zbor je sprejel sklep, ki vam nalaga, da
               morate razrešiti vse preostale člane upravnega odbora in imenovati nove.</p>
               <p>Me zanima:</p>
               <p>Zakaj tega sklepa Komisije za nadzor javnih financ ne upoštevate?</p>
               <p>In tretjič, imamo tudi pravno vprašanje:</p>
               <p>Zakaj DUTB ne gre pod določila sistemskega zakona, ki ureja plačno politiko?</p>
               <p>V čem je njena posebnost oziroma kako to utemeljujete?</p>
               <p>Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Minister za finance, dr. Dušan Mramor, imate besedo za dopolnitev odgovora.</p>
               <p>Izvolite.</p>
            </sp>
            <sp who="SDZ7:MramorDušan">

               <speaker>DR. DUŠAN MRAMOR:</speaker>

               <p>Hvala lepa.</p>
               <p>V zvezi s temi posameznimi konflikti interesov, kot ste to imenovali pri dveh članih,
               bi samo to rekel, da pri vsakem od članov je bilo najprej preverjeno, kakšne narave
               je konflikt interesa in kako se ravna v primeru, da tak konflikt interesa nastane. V
               obeh primerih je bilo ugotovljeno, da konflikt interesa potencialno lahko nastopi in
               tudi določeno, na kakšen način se rešuje – z izločitvijo iz diskusije in iz
               glasovanja.</p>
               <p>Glede plač po sistemskem zakonu. Plače so zdaj po teh spremembah 5. marca letošnjega
               leta celo nižje, kot so pa možne plače po Lahovnikovem zakonu. Tako da tukaj bi težko
               rekli, da v bistvu ni v neskladju, je lahko celo bolj ostro. Za obe te dve
               instituciji, tako za DUTB kot za SDH, so plače izven tega sistema, ker sodijo v okvir
               finančnih institucij, kjer je plačni sistem nekoliko drugačen, kot je sicer v javnem
               sektorju. Kar je logično, ker drugače lahko prihaja do velikih korupcijskih tveganj.
               Ampak kot sem rekel, v tem primeru DUTB je celo politika plač ostrejša, kot je po
               tako imenovanem Lahovnikovem zakonu, tako da tukaj pač nismo videli nobenega
               problema, zaradi tega tudi nismo v to področje posegali.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospod Luka Mesec, imate besedo, da zahtevate, da se na naslednji seji opravi
               razprava o vašem odgovoru.</p>
               <p>Izvolite.</p>
            </sp>
            <sp who="SDZ7:MesecLuka">

               <speaker>LUKA MESEC (PS ZL):</speaker>

               <p>Gospodu ministru sem postavil tri vprašanja. Se pravi, prvič, zakaj niso upoštevali
               sklepa, sprejetega na Komisiji za nadzor javnih financ 7. oktobra. Namreč, tam smo s
               5 glasovi za in 4 proti izglasovali sklep, da nalagamo Vladi, da razreši še preostale
               člane upravnega odbora in imenuje nove. Tega mi gospod minister ni pojasnil, zato
               predlagam, da se na plenarni seji Državnega zbora pogovorimo o tem, zakaj Vlada ne
               upošteva sklepov delovnih teles Državnega zbora, in o tem, kako razrešiti stvari na
               slabi banki, ker kot sem že uvodoma povedal, odhod dveh članov upravnega odbora
               mogoče rešuje del problema, zagotovo pa ne rešuje problema, ki je veliko večji od
               same plačne politike. Problem je poslovanje DUTB kot tako. Mislim, da si inštitucija,
               ki neodgovorno, negospodarno in neučinkovito upravlja z dvema milijardama našega
               premoženja, kot je zapisalo Računsko sodišče, zasluži še veliko nadaljnjih obravnav.
               Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala. O vašem predlogu bo Državni zbor odločil v sredo, 21. oktobra, v okviru
               glasovanj.</p>
               <p>Gospa Anita Koleša bo postavila vprašanje ministrici za izobraževanje, znanost in
               šport dr. Maji Makovec Brenčič.</p>
               <p>Izvolite.</p>
            </sp>
            <sp who="SDZ7:KolešaAnita">

               <speaker>ANITA KOLEŠA (PS SMC):</speaker>

               <p>Lepo pozdravljeni obe ministric, gospod minister in seveda kolegice in kolegi!</p>
               <p>Veseli me, gospa ministrica, da ste prisotni v nasprotju z obvestilom, ki smo ga
               dobili, ker mislim, da je moje vprašanje zelo aktualno in zato me veseli, da boste
               lahko nanj odgovorili že na današnji seji.</p>
               <p>V slovenskem prostoru se že dlje časa soočamo z naraščanjem števila učencev in
               dijakov, katerih materni jezik ni slovenščina, to so torej otroci priseljencev. Glede
               na navedeno je skrb slovenske družbe, še posebej pa seveda učiteljev in vzgojiteljev,
               da se omenjenim otrokom zagotovi ustrezno in predvsem kakovostno šolanje, izjemnega
               pomena. Vemo, da že več let potekajo programi usposabljanja učiteljev in vzgojiteljev
               za poučevanje tako učencev in dijakov pa tudi odraslih, katerih materni jezik ni
               slovenščina in so tako ali drugače vključujejo v slovenski izobraževalni sistem.</p>
               <p>Iz tega razloga bi vas kot odgovorno ministrico prosila za seznanitev s potekov
               programov na tem področju ter njihovo uspešnostjo.</p>
               <p>Hkrati pa vas prosim za odgovor na vprašanje:</p>
               <p>Ali in kako se Ministrstvo za izobraževanje, znanost in šport pripravlja na večje
               število otrok priseljencev?</p>
               <p>Ob tem seveda ne dvomim v zavedanje ministrstva, da se bomo v bližnji prihodnosti
               soočili še z večjim številom otrok, katerih materni jezik ni slovenščina. Pri čemer
               je nujno poudariti našo dolžnost, da omenjenim otrokom in njihovim staršem omogočimo
               čim boljše pogoje za integracijo v slovensko družbo. Hvala lepa za vaš odgovor.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima ministrica za izobraževanje, znanost in šport dr. Maja Makovec Brenčič.</p>
               <p>Izvolite.</p>
            </sp>
            <sp who="SDZ7:MakovecBrenčičMaja">

               <speaker>DR. MAJA MAKOVEC BRENČIČ:</speaker>

               <p>Spoštovani!</p>
               <p>Najlepša hvala za to res aktualno vprašanje. Izobraževanje in šola kot polje
               izobraževalnih in socializacijskih dejavnosti imata ključno vlogo pri vključevanju
               učencev, ki ne govorijo jezika, nacionalnega jezika oziroma materinega jezika v
               določenem domicilnem okolju. Še posebej to velja, ko gre za priseljence v novo
               okolje. Vključevanje otrok priseljencev oziroma vseh tistih, ki ne govorijo osnovnega
               jezika v vzgojno izobraževalni sistem, je urejeno tako v področnih zakonih, to je
               Zakon o osnovni šoli, pa tudi pravilnikih. In sicer v skladu z Zakonom o osnovni
               šoli, to je 8. Člen, se otroke, ki prebivajo v Republiki Sloveniji in katerih materni
               jezik ni slovenski jezik, ob vključitvi v šolo organizira pouk slovenskega jezika in
               kulture, v sodelovanju z državami izvora pa tudi pouk njihovega maternega jezika in
               kulture. Hkrati imamo 10. člen Zakona o osnovni šoli, ki določa, da imajo otroci, ki
               so tuji državljani oziroma osebe brez državljanstva in prebivajo v Republiki
               Sloveniji, pravico do obveznega osnovnošolskega izobraževanja pod enakimi pogoji kot
               naši državljani. Mislim, da je to zelo pomembno v luči dogajanja, tudi migracijskih
               tokov.</p>
               <p>Kaj je pravzaprav najbolj pomembna strokovna usmeritev pri tem? Gre za tako imenovane
               smernice za vključevanje otrok priseljencev v vrtce in šole, ki so nastale že leta
               2012 tudi iz razloga nekaterih izkušenj v preteklosti, v katerih so zapisana temeljna
               načela, načini delovanja in organiziranja vzgojno-izobraževalnega dela, kadar so v
               vzgojno izobraževalni proces vključeni učenci, ki ne govorijo maternega jezika
               osnovnega sistema. In sicer je hkrati tudi zapisano v naših smernicah, da je to
               potrebno vključevanje pravzaprav tisto najpomembnejše za zagotavljanje enakih
               možnosti, za uspešen tako osebni razvoj, socializacijo in seveda družbeno življenje
               sicer pa ne le otrok samih, ampak tudi seveda razširjene družine. Tukaj je jezik
               seveda zelo pomemben, in sicer je zato bil že izveden projekt v letu 2008 do 2011, ki
               je vključeval predvsem namen razvoja pedagoškega dela, razvoj didaktičnih materialov,
               še posebej za učenje slovenščine kot tujega jezika, pa tudi izvajanje seminarjev za
               pedagoške delavce ter izvedba tečajev za učenje slovenskega jezika, in sicer pod
               nazivom Uspešno vključevanje otrok, učencev, dijakov migrantov v vzgojo in
               izobraževanje za obdobje do leta 2011. Mi bomo s tovrstnimi projekti tudi v luči
               aktualnih razmer seveda nadaljevali.</p>
               <p>Tisto, kar je morda še pomembno poudariti, je, da je ministrstvo že v novembru 2014
               objavilo razpis, se pravi tako sofinancira iz evropskih sredstev, in sicer z naslovom
               razvoj učnih gradiv na področju slovenščine kot drugega tujega jezika skozi izvedbo
               tečajev za različne ciljne skupine in seminarjev za njihove izvajalce. Prav ta
               projekt in seveda vse aktivnosti, ki v zvezi s tem potekajo, so spet podlaga,
               priprava in seveda s tem tudi v polnomočenje učiteljev in izvajalcev za to, da se
               lažje približamo ciljnim skupinam. Torej tudi vsem tistim ranljivim skupinam, ki
               sicer morajo pridobiti ustrezno znanje slovenskega jezika. Torej ne govorimo samo o
               aktualnih dogajanjih, ampak seveda tudi o ranljivih skupinah, ki jih imamo v domači
               državi. Prav tako je bilo sklenjeno, da se sprejme pravilnik o preverjanju in
               ocenjevanju znanja ter napredovanju učencev v osnovni šoli, in sicer na način, da se
               upošteva določba, ki dopušča možnost prilagajanja ocenjevanja za učence priseljence.
               Mislim, da s temi načini in postopnim umeščanjem in prilagajanjem, hkrati pa seveda
               učenjem jezika, lahko v nekem uglednem času opolnomočimo otroke, mladostnike in
               seveda tudi posredno njihove družine, da se dobro integrirajo v dano okolje.</p>
               <p>Kar se tiče same priprave v tem trenutku, in sicer predvsem za namen uspešne
               integracije beguncev na področju vzgoje in izobraževanja, se izvaja naslednje
               aktivnosti skupaj z Ministrstvom za notranje zadeve in Ministrstvom za delo v tako
               imenovanem kontingenčnem načrtu, pripravljamo tudi delovno skupino z Univerzo v
               Ljubljani, ki je tudi podala svoje iniciative, in seveda se ukvarjamo tudi z izzivom
               nastanitvenih kapacitet, predvsem z vidika celotnih družin. Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospa Jelka Godec bo postavila vprašanje ministrici za zdravje, gospe Milojki Kolar
               Celarc.</p>
               <p>Izvolite.</p>
            </sp>
            <sp who="SDZ7:GodecJelka">

               <speaker>JELKA GODEC (PS SDS):</speaker>

               <p>Najlepša hvala za besedo. Gospa ministrica, lep pozdrav!</p>
               <p>Želim vem postaviti vprašanje glede zdravstvene reforme. Koalicijska pogodba in pa
               tudi sami ste se zavezali, da boste v svojem mandatu čim prej začeli z zdravstveno
               reformo. Med glavnimi prioritetami Ministrstva za zdravje v letu 2015 je tudi
               priprava resolucije o nacionalnem načrtu zdravstvenega varstva in pa seveda tudi
               sprejetje različnih zakonov, ki bodo v bistvu krepili nekako primarno zdravstvo in pa
               vsa ostala področja in seveda tudi zagotavljali boljše zdravje prebivalstva,
               zmanjševali neenakosti v zdravstvu in tako dalje. Žal nekako teh zakonov od vas v tem
               letu še nismo dočakali. Ste pa konec septembra predstavili Predlog spremembe zakona o
               dopolnitvah Zakona o zdravstveni dejavnosti, ki ste ga nekako tudi označili za en
               majhen korak ali pa delček reforme zdravstva. Kmalu po tej predstavitvi na novinarski
               konferenci, ki ste jo imeli 25. septembra, je prišlo do burnega odziva Zdravniške
               zbornice, namreč z očitkom, da pri predlogu niste nekako vključili oziroma niti ne
               seznanili Zdravniške zbornice, da pripravljate takšno spremembo Zakona o zdravstveni
               dejavnosti. Zato je Zdravniška zbornica napisala tudi protestno pismo, dopis, z več
               strani obrazložitev, zakaj nasprotujejo takšnemu predlogu. Glede na to, da se sami
               zavzemate pri svoji pripravi, verjetno ali pa vsaj v besedah, da želite le najboljše
               za naše državljane in pa seveda tudi za strokovno usposobljene ljudi v zdravstvu,
               opozarjajo na Zdravniški zbornici, da z vašim predlogom spremembe Zakona o
               zdravstveni dejavnosti, govorim na področju koncesij, da bo v naslednjih letih
               koncesionarstvo zamrlo, kar pa bo prizadelo predvsem bolnike, ki ne bodo imeli več
               proste izbire vrste izvajalca.</p>
               <p>Zanima me:</p>
               <p>Kako odgovarjate na te očitke zdravniške zbornice oziroma kakšne so torej tiste
               glavne spremembe, ki jih načrtujete v okviru spremembe in dopolnitve Zakona o
               zdravstveni dejavnosti?</p>
               <p>Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima ministrica za zdravje, gospa Marija Milojka Kolar Celarc.</p>
               <p>Izvolite.</p>
            </sp>
            <sp who="SDZ7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Dober dan! Pozdravljena gospa podpredsednica, spoštovana poslanka!</p>
               <p>Najlepša hvala za to vprašanje. Res je, da je Ministrstvo za zdravje pripravilo
               spremembe in dopolnitve Zakona o zdravstveni dejavnosti v delu, ki se nanaša na
               področje podeljevanja koncesij. Zakaj pravzaprav v tem delu? Zaradi tega, ker je
               dejansko stanje na področju koncesij, njihove prodaje, opravljanja in nadzora zelo
               problematično. A žal je delno pomanjkljiva zakonodaja, drug problem je pa ta, da so
               se pač v preteklosti podeljevale koncesije tako, kot so se. Zaradi tega in seveda v
               skladu z dogovorom s koalicijskimi partnerji, za kar nas zavezuje tudi koalicijska
               pogodba, smo prednostno pristopili k temu spremembam, in to iz enega samega razloga,
               da čim prej uredimo na celovit, sistematičen način podeljevanje koncesij, ki bo
               podeljevan po transparentnem postopku in bo pri tem upošteval tako dostopnost do
               zdravstvenih storitev in koncesije podeljeval glede na potrebe državljanov, v skladu
               z mrežo javne zdravstvene službe, zlasti v tistih primerih, kjer se dokazano
               ugotavlja, da je dostopnost prebivalcev do zdravstvenih storitev na določenem območju
               slabša, kot drugod.</p>
               <p>Glede sodelovanja Zdravniške zbornice, ki ste jo omenili, naj povem še enkrat ali pa
               ponovno, da seveda sodelujemo. Mi smo imeli, mislim da v sredo, sestanek s
               predstavniki Zdravniške zbornice in smo oblikovali delovno skupino, tako bodo oni
               predlagali zasebnike, ki imajo koncesijo, da bomo ta predlog zakona seveda
               usklajevali, podali določene pripombe. Glede na to, da pa je ta predlog sprememb v
               javni obravnavi, smo se tudi dogovorili, da bomo po tem zaključku skupaj pripombe
               obravnavali, tako tiste iz javne obravnave kot tudi tiste, ki jih bodo podali
               zasebniki koncesionarji, tako s področja zdravstvenega varstva, se pravi s področja
               zdravnikov, kot tudi s področja zobozdravnikov. Izključni namen tega je, da v bistvu
               na terenu in po vsebini razrešimo tako stanje, da ne bi prihajalo, kot že prihaja, do
               nekontrolirane prodaje koncesij, tudi recimo tujcem, da se, recimo, na terenu dogaja,
               da gre koncesionar v pokoj, se pravi, se upokoji, pa, bi rekla, prenese, seveda,
               neuradno brez soglasja in dovoljenja koncesijo na nekoga drugega in za to zaračunava
               rento. To je samo nekaj anomalij, ki se dogajajo na terenu in v praksi, zaradi tega
               te ključne spremembe, prvič, zadevajo pogoje, ki jih morajo izpolnjevati pravne
               osebe, da bodo lahko pridobile to koncesijo, potem razloge in elemente, kdaj se pa ta
               koncesija tudi lahko odvzame, če pravna oseba ali zasebnik ne izpolnjuje pogoje,
               potem da se koncesije podeljujejo na javnem razpisu, da koncesionarji dopolnjujejo
               mrežo javne zdravstvene službe, da koncesija ne more biti predmet pravnega prometa,
               se pravi, da se ne more z njo trgovati, jo kupiti in prodajati, da se podeljujejo za
               določen čas, da se seveda potem lahko obnovijo, ker je bil eden od elementov to, da
               jo dajemo za določen čas. Potem da so postavljena merila za izbiro koncesionarja.
               Definirani so pogoji, ki jih mora izpolnjevati ponudnik za koncesije. Na koncu koncev
               je tudi prehodno obdobje dveh let, po katerem se morajo obstoječi koncesionarji
               uskladiti s tako predlaganimi spremembami, ko bo zakon sprejet. Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospa Jelka Godec imate besedo, da zahtevate dopolnitev odgovora.</p>
            </sp>
            <sp who="SDZ7:GodecJelka">

               <speaker>JELKA GODEC (PS SDS):</speaker>

               <p>Najlepša hvala za to obrazložitev.</p>
               <p>Me pa še vseeno zanima:</p>
               <p>Ali menite, da je ta vaš predlog spremembe dopolnitve Zakona o zdravstveni dejavnosti
               neke vrste zdravstvena reforma?</p>
               <p>Je to en korak, tako kot ste oziroma je tudi vaša koalicija poudarjala ob sprejemanju
               oziroma ob obravnavi pravilnika nujne medicinske pomoči, da gre namreč za zdravstveno
               reformo? Namreč, če je temu tako, potem vas sprašujem, zakaj – če to podpirate, da je
               to zdravstvena reforma – v tej spremembi Zakona o zdravstveni dejavnosti ne govorite
               popolnoma nič o standardih normativih, ki so, kot jaz spremljam zadeve, najbolj pereč
               problem v našem zdravstvu, ne odpira anomalij, ki se dogajajo na Nevrološki kliniki,
               Otroški srčni kirurgiji, UKC Ljubljana na splošno, Onkološkem inštitutu.</p>
               <p>Ali ta sprememba zakona ne podaljšuje v bistvu čakalnih dob?</p>
               <p>Kakovost obravnave se po mojem mnenju in po mnenju Zdravniške zbornice lahko s tem
               poslabša.</p>
               <p>Zanima me tudi:</p>
               <p>Ali imate ob tej predlagani spremembi podatke o mreži izvajalcev na primarni,
               sekundarni in terciarni ravni?</p>
               <p>Ali imate nekako že predvideno, kje naj bi te koncesije bile oziroma kje bi naj bile
               primerne?</p>
               <p>Zdi se, da s to spremembo ukinjate koncesionarstvo v Sloveniji in na široko odpirate
               vrata čezmejnemu pretoku zdravstvenih storitev, ko bodo bolniki iskali svoje
               priložnosti, pa tudi zdravniki, v tujini. Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Ministrica za zdravje, gospa Marija Milojka Kolar Celarc, imate besedo za dopolnitev
               odgovora.</p>
            </sp>
            <sp who="SDZ7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Hvala za besedo še enkrat.</p>
               <p>Nanizali ste številna vprašanja. Ja, to je del koraka k tako imenovani zdravstveni
               reformi; mislim, da je bolje rečeno strukturne spremembe oziroma spremembe
               zdravstvenega sistema. Kot sem že večkrat povedala, v medresorsko usklajevanje bo v
               naslednjih dveh tednih šel krovni strateški dokument, resolucija za 10-letno obdobje.
               Analiza gre h koncu in bo javnost v kratkem seznanjena. To je samo del, da saniramo
               stanje, ki se dogaja na terenu, v korist in varnost bolnikov. Nikakor s tem ne
               ukinjamo koncesionarjev oziroma sistema podeljevanja koncesij. Želimo ga samo urediti
               na transparenten, enakopraven način, tudi zaradi tega, da bodo bolniki vedeli, če se
               opredelijo za takega zdravnika, h komu gredo.</p>
               <p>Kar ste omenili glede standardov, normativov, to ni zadeva Zakona o zdravstveni
               dejavnosti. Mi smo se s pristojnimi oziroma resornimi sindikati dogovorili za način
               delovanja. Odgovor glede primarne mreže je <q>"da"</q>, na sekundarju in terciarju pa, žal,
               ni podatkov, ker v Sloveniji vsa ta leta očitno nihče ni smatral za potrebno ali pa
               skrbel, da bi s tem razpolagali. Tako zdaj intenzivno preverjamo in delamo, ker
               zdravstveni izvajalci niso pošiljali podatkov, zato da bomo lahko tudi mrežo na
               sekundarju in terciarju uredili. Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospa Ljudmila Novak bo postavila vprašanje ministrici za zdravje gospe Mariji
               Milojki Kolar Celarc.</p>
            </sp>
            <sp who="SDZ7:NovakLjudmila">

               <speaker>LJUDMILA NOVAK (PS NSi):</speaker>

               <p>Spoštovane gospe ministrice, gospod minister, predsedujoča, kolegice in kolegi!</p>
               <p>Vedno pravimo, da so otroci naše bogastvo. In vsi tudi vemo, da imamo v Sloveniji
               zelo slabo demografsko sliko. Velikokrat tudi poudarjamo, da imajo v Poljanski dolini
               in Sevški dolini veliko nataliteto. Tudi sama osebno poznam družine, ki imajo pet,
               šest, sedem otrok, prav tako v občini Žiri. Vendar po drugi strani ugotavljamo, da
               prav v teh občinah, Žiri, Gorenja vas in Železniki, nimajo svojega pediatra. In tudi
               to so ukinili, da bi izvajali tam preventivne preglede, otroško posvetovalnico,
               sistematične preglede in podobno. Če na eni strani ugotavljamo, da je v Škofji Loki 4
               tisoč 782 otrok in v teh treh občinah prav tako 4 tisoč 471 otrok in te manjše občine
               nimajo niti enega pediatra, medtem ko jih imajo v Škofji Loki po mojih podatkih šest,
               potem se moramo vprašati, ali je to normalno. Že tako iz teh občine, na primer, iz
               Žirov, vozijo otroke v 30 kilometrov oddaljeno Škofjo Loko, koliko ur časa starši
               izgubijo na poti. Tudi občine so bile pripravljene in so financirale v obnovo
               ambulant v obstoječih zdravstvenih postajah, z namenom, da bi vendarle te preventivne
               preglede opravljali tako v Žireh kot v Gorenji vasi in Železnikih.</p>
               <p>Zato vas sprašujem, gospa ministrica:</p>
               <p>Kakšna je pokritost občin s pediatrično oskrbo?</p>
               <p>Kakšni so kriteriji, da neko območje dobi pediatra?</p>
               <p>Katere ukrepe boste izvedli, da bodo občine, ki imajo najvišjo nataliteto, dobile
               ustrezno pediatrično oskrbo?</p>
               <p>Tu gre vendar za neenakost do državljanov, da v večjih mestih je pravzaprav vse na
               dosegu roke, v krajih, ki so malo bolj oddaljeni, pa morajo tudi na preventivne
               preglede otroke voziti v 30 kilometrov oddaljeno večje mesto. Pri tem naj povem, da
               je imelo tudi osnovno zdravstvo Gorenjske dobiček, če se ne motim, pri svojem
               poslovanju. Obljubljalo je, da bodo te ambulante s 1. septembrom ponovno odprte,
               vendar se ni nič zgodilo.</p>
               <p>Sprašujem vas za vaše mnenje oziroma:</p>
               <p>Kako lahko vi kot zdravstvena ministrica pripomorete k temu, da se bo tudi nataliteta
               v Sloveniji izboljšala?</p>
               <p>Pod takšnimi pogoji bodo zagotovo starši premislili, ali si lahko še privoščijo
               kakšnega otroka več ob vseh teh zapletih.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima ministrica za zdravje, gospa Marija Milojka Kolar Celarc.</p>
               <p>Izvolite.</p>
            </sp>
            <sp who="SDZ7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Hvala za besedo.</p>
               <p>Spoštovana poslanka, hvala tudi za to vprašanje. Res je, da je nastal problem s
               pediatrično oskrbo v teh krajih, ki ste jih omenili: Žiri, Železniki in Gorenja vas.
               Na žalost pa je ta osnovni problem nastal zaradi okoliščin, ker izvajalec ni
               izpolnjeval več pogojev za varno in strokovno delo. Zato je najvišji strokovni organ
               v Republiki Sloveniji, to so razširjeni strokovni kolegi za pediatrijo, svetoval delo
               v okoliščinah, kjer obstoječi prostori ne izpolnjujejo kriterije. Moram povedati, da
               se je ministrstvo že pred časom aktivno vključilo v reševanje te problematike, čeprav
               moramo vedeti, da je dejansko ta zadeva v pristojnosti lokalne skupnosti. Torej, na
               eni strani je temu botrovalo neustreznost prostorov za varno in strokovno delo
               pediatrične ambulante, na drugi strani pa tudi nepripravljenost za pogajanje in
               pogovarjanja lokalne skupnosti, da bi rešili ta problem, predvsem zaradi tega, ker bi
               bile potrebne določene investicije, in pa seveda treba bi se bilo dogovoriti, na
               kateri lokaciji bo ta pediatrična ambulanta za naše otroke.</p>
               <p>Kot sem že omenila, smo se mi že pred časom vključili v te zadeve z vidika naše
               pristojnosti. To kar lahko naredimo, zaradi tega smo že tudi direktorja osnovnega
               zdravstva Gorenjske pozvali, da nam zelo podrobno pove, opiše, kakšna je trenutna
               situacija in ali sta samo ta dva problema, o katerih sem govorila, ali je mogoče še
               kaj dodatnega.</p>
               <p>Glede samih timov in potrebe po pediatrih je pa treba povedati, da imajo vse občine
               skupaj, Gorenja vas, Poljane, Železniki, Žiri, skupaj z občino Škofja Loka priznanih
               3,39 timov pediatrije, skupaj z 7 tisoč 498 opredeljenih otrok, ki jih izvaja skupaj
               5 zdravnikov. Poleg tega pediatrično dejavnost izvaja še 8 koncesionarjev za te
               občine, ki pa imajo skupaj priznanih, seveda s strani plačnika, to je Zavoda za
               zdravstveno zavarovanje, 1,55 tima. Tako da je v zdravstvenem domu Škofja Loka na en
               tim opredeljenih povprečno 2 tisoč 212 otrok. Naš cilj je, da bi – se tako smo tudi
               zapisali v resoluciji – dejansko vsaj do konca leta 2018 razbremenili pediatre in da
               bi imeli tisoč 500 opredeljenih otrok oziroma oseb. Zaradi tega bo treba zagotoviti
               tudi dodatne bodisi podeljene koncesije za pediatre ali pa dodatno zagotoviti mesto
               pediatrov v zdravstvenem domu.</p>
               <p>Podobno so težave tudi pri zavarovanju žensk, ker imamo zaradi migracij v zadnjih
               letih in odsotnosti prerazporejanja tudi tukaj premalo ginekologov na primarnem
               nivoju. Zaradi tega bo treba te dodatne pediatrične time zagotoviti preko
               razporejanja znotraj cele Slovenije. Mi bomo skušali tako preko zdravstvenega doma
               Gorenjske kot tudi z vidika naših pristojnosti zagotoviti in poiskati dodatne
               pediatre, je pa osnovno, da zagotovijo pogoje, da bo lahko tako imenovani RSK dal
               dovoljenje, da zadoščajo tistim minimalnim za preglede otrok. Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospa Ljudmila Novak, imate besedo da zahtevate dopolnitev odgovora, izvolite.</p>
            </sp>
            <sp who="SDZ7:NovakLjudmila">

               <speaker>LJUDMILA NOVAK (PS NSi):</speaker>

               <p>V teh občinah se niso pritoževali nad številom pediatrov, ki delajo v zdravstvenem
               domu v Škofji Loki, pač pa nad tem, da ti pediatri ne morejo priti enkrat tedensko in
               opraviti preventivne preglede v teh občinah: Žiri, Gorenja vas in Železniki. Vemo, da
               je do Žirov 30 kilometrov, do Gorenje vasi in Železnikov nekoliko manj, vendar ne
               vidim razloga, zakaj enkrat tedensko ne bi mogli teh pregledov opravljati v teh
               večjih krajih, ob tako velikem številu otrok. Tukaj v ozadju je nekaj drugega. Rekli
               ste, da mogoče se niso dobro dogovarjali. Občine so same pristopile k obnovi
               zdravstvenih postaj, torej obnovi ambulante za otroke, tudi starši so pri tem
               sodelovali, nekateri podjetniki, in imam podatek, da so si 17. avgusta v Žireh
               ogledali prenovljene prostore direktorica Zdravstvenega doma Škofja Loka, vodja
               pediatrije, vendar ni bilo bistvenih pripomb. Torej izgovarjajo se, da prostori niso
               primerni, hkrati pa imam podatke, da gre za pomanjkanje pediatrov, po drugi strani pa
               slišimo, da se Osnovno zdravstvo Gorenjske nekako otepa specializantov pediatrije. To
               so izjave predsednika Razširjenega strokovnega kolegija za pediatrijo dr. Davida
               Neubauerja, tako da ne vem, kje je zdaj resnica in kje je problem. Pa tudi če
               pogledamo z zdravo pametjo, mislim da bi si ti starši zaslužili, ki so pripravljeni
               sprejeti po 5, 6 in več otrok, da bi si zaslužili, da imajo vsaj to osnovno
               preventivno zdravstveno oskrbo čim bližje svojemu domu. In v teh dolinah je res
               veselje, koliko je otrok, prosim, da urgirate, da se ta problem uredi.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima ministrica za zdravje gospa Marija Milojka Kolar Celarc, da podate
               dopolnitev odgovor.</p>
               <p>Izvolite.</p>
            </sp>
            <sp who="SDZ7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Hvala tudi za te informacije. Bom osebno preverila, ampak po mojem spraševanju
               obstaja inšpekcijska odločba, ki ugotavlja, da prostori niso primerni. To je zadnja
               informacija, po kateri sem jaz <gap n="…"/> vaša pojasnitev me navdaja na to, da bom osebno
               povprašala, kakšno je zadnje stanje. Če ne, bom formirala, ne vem, dva, tri ljudi, da
               bodo osebno šli pogledati, tako kot gredo pogledati tudi preden podelimo koncesijo na
               sekundariju, ali je to res, kaj je na resnici. Torej, po mojih zadnjih informacijah
               je problem prostor, da ne ustreza pogojem.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospa Ljudmila Novak imate besedo za zahtevo, da se na naslednji seji opravi razprava
               o odgovoru na vaše vprašanje.</p>
               <p>Izvolite.</p>
            </sp>
            <sp who="SDZ7:NovakLjudmila">

               <speaker>LJUDMILA NOVAK (PS NSi):</speaker>

               <p>Ja, jaz bi si želela razpravo o tej temi, seveda če bodo poslanci to podprli.
               Namreč, problem pediatrov je širši problem v Sloveniji. Nedavno smo obiskali eno
               bolnišnico, pravijo nimamo pediatra. Nekatere občine same štipendirajo specializante,
               da bi pridobili pediatra. Ni pa tudi nobenih sankcij, če nekdo je štipendiran in
               potem takoj ne dobi službe in gre nekam drugam, tako da vsi želijo potem biti v
               centru, v mestih, v Ljubljani in tako naprej. Skratka, moramo zagotavljati tudi
               enakost državljanov, kar se tiče zdravstvene oskrbe. In otroci so zagotovo ranljiva
               skupina ljudi, zato mislim, da moramo več pozornosti dati temu problemu. Zato
               predlagam tudi posebno razpravo in upam, da me boste poslanci pri tem podprli, saj
               gre za širši slovenski problem.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>O vašem predlogu bo Državni zbor odločil v sredo, 21. oktobra 2015, v okviru
               glasovanj.</p>
               <p>Gospod Ljubo Žnidar bo postavil poslansko vprašanje ministru za kmetijstvo,
               gozdarstvo in prehrano, mag. Dejanu Židanu.</p>
               <p>Izvolite.</p>
            </sp>
            <sp who="SDZ7:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Spoštovani gospod minister, spoštovani kolegice in kolegi!</p>
               <p>Vlada je prejšnji teden na vaš predlog, gospod minister, potrdila projekt z
               ustanovitvijo še enega državnega gozdarskega podjetja. Zdaj, po mojem gre za vsaj v
               tem začetku za strokovno sporen, drag projekt, ki ga bo v Državni zbor prinesel
               predlog Zakona o gospodarjenju z državnimi gozdovi. Zakaj govorim o slabem začetku?
               Zaenkrat se ta projekt ustanavlja na novo, brez osnovnih, ključnih, jaz bi rekel
               ustanovnih dokumentov, kot je nek poslovni načrt, kot je organizacijska struktura ali
               pa vsaj začasna shema delovanja tega novega državnega podjetja. To so neki osnovni
               dokumenti, ki dajejo smernice, kako bo tak projekt deloval v prihodnje. Po drugi
               strani pa zasledimo, minister, vaše izjave, da bo pa ta poslovni subjekt na leto
               pridelal kar od 10 do 11 milijonov dobička. Zdaj tukaj po eni strani nimamo osnovnih
               dokumentov, po drugi strani pa že kar vidimo, kako donosna bo ta gospodarska družba,
               ki bo upravljala z gozdovi. Zdaj ne vem, ali je to pavšalna ocena ali pa gre, bi
               rekel, za zavajanje, kako uspešno bo to poslovanje. Po drugi strani pa samo
               Ministrstvo za finance ugotavlja, da predlagani način financiranja nove gozdarske
               družbe predstavlja za slovenski proračun kar določeno finančno tveganje. Nekako se
               zagovarja tudi, da se zagotavlja vzpostavitev lesne verige v tem lesnem delu. Jaz bi
               rekel, kar veliko smo govorili sedaj že o prehrambeni verigi, pa tudi o prehranski
               verigi nismo uspeli, ne vem, v zadnjih petih letih vzpostaviti delovanje same
               prehrambene verige. Zdaj govorimo že o novi verigi, tako da kar precej besed, pa, jaz
               bi rekel, zelo slaba realizacija.</p>
               <p>Zato vas, spoštovani gospod minister, sprašujem:</p>
               <p>Kdaj bo dejansko začela delovati ta družba?</p>
               <p>Glede na veliko odprtih vprašanj in tudi glede na iztekajoče <gap n="…"/> <stage type="inaudible">/ izklop mikrofona/</stage>
           </p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima minister za kmetijstvo, gozdarstvo in prehrano mag. Dejan Židan.</p>
               <p>Izvolite.</p>
            </sp>
            <sp who="SDZ7:ŽidanDejan">

               <speaker>MAG. DEJAN ŽIDAN:</speaker>

               <p>Gospod poslanec, zahvaljujem se vam za postavljena vprašanja. To mi daje tudi
               možnost, da odgovorim vsaj na nekatera odprta vprašanja, ki ste jih izpostavili.
               Verjamem pa, da bomo imeli na to temo še dosti pogovorov v Državnem zboru. Takoj na
               začetku pa naj povem, da v bistvu zdaj ustanavljamo nekaj, kar so Avstrijci
               ustanovili 1995, Bavarska recimo leta 2005, to ni neki unicum. Žalostno je, da smo
               imeli zadnjih 20 let unicum s koncesijami, ki so bile podeljene preko zakona. Tukaj
               mislim, da je enotno mnenje na način, da od tega država ni imela koristi, vsi drugi
               pa so od tega imeli korist. Tudi to moram povedati, da zakon, ki prihaja v Državni
               zbor, je seveda usklajen. Usklajen je z Ministrstvom za gospodarstvo, nastavki, ki so
               potrebni, da je tudi to ena dobra osnova za razvoj celotne verige, so notri, so
               njihova mnenja upoštevana. Je pa tudi usklajen z Ministrstvom za finance, tudi za
               njihovo zadnjo pripombo, ki je bila v celoti upoštevana, kar se tiče prednostnega
               reda pri Gozdnem skladu, kjer je jasno, zaradi zakona, ki sicer se izteka, na pravem
               mestu poplačilo denacionalizacijskih upravičencev na točki, kjer pač dobijo svojo
               odločbo, da je treba izplačati.</p>
               <p>Sedaj časovnica, kar ste me vprašali, je naslednja. Zakon je že v proceduri, torej
               zakon je bil posredovan v sprejetje Državnemu zboru. Mislim, da je že tudi v
               proceduri. Ko bo zakon sprejet, Vlada sprejme akt o ustanovitvi družbe, najkasneje 30
               dni od sprejetja zakona, ko je zakon sprejet, tudi Vlada imenuje prvega direktorja v
               obliki vršilca dolžnosti direktorja družbe, najdlje za 1 leto. Njegova naloga je
               tudi, da pripravi osnovne notranje akte družbe ter da dokonča poslovni načrt. Kar se
               tiče poslovnega načrta, seveda Vlada ne bi mogla odločati, če ne bi imela na
               razpolago delovnega gradiva, ki ga je Vlada imenovala iz izhodišča poslovnega načrta.
               Pravi poslovni načrt mora seveda poslovodstvo pripraviti, ta izhodišča pa imajo
               obličnost poslovnega načrta. Vladi je to bila osnova za odločanje in iz teh izhodišč
               te številke, ki jih navajamo. Strokovnjaki, ki smo jim ta izhodišča poslovnega načrta
               pokazali, so celo povedali, da je relativno konzervativno načrtovano. Prav tako po
               ustanovitvi tega podjetja pride do poziva za člane nadzornega sveta. Tukaj bi rad
               povedal naslednje, ker je bil strah, da bo to neko podjetje, kjer bo imelo kmetijsko
               ministrstvo neki vpliv ali pretiran vpliv – ne bo tako. Nadzorni svet je tisti, ki
               ima funkcijo, ki je pomembna, nadzorni svet bo potem šel preko meril SDH, tam bo tudi
               kadrovska komisija in potem, ko bo skupina kandidatov prišla skozi ta merila, potem
               je iz kmetijskega ministrstva izbran samo 1 član nadzornega sveta. Člana imenujejo v
               nadzorni svet še ministrstva za gospodarstvo, okolje in finance in dva člana
               zaposleni. Na družbo se s 1. julijem 2011 prenese gospodarjenje z državnimi gozdovi
               in takrat pridejo tudi uslužbenci Sklada kmetijskih zemljišč, ki se ukvarjajo s tem
               skladom. Dejstvo je, da 30. 6. se steče večina koncesij, razen nekih 700, 800
               hektarjev. To so tiste koncesije, ki jih na nek način brezplačno imajo slovenske šole
               v uporabi. Ta način bo šel potem tudi naprej. Pri samih izhodiščih poslovnega načrta
               je načrtovano takole, da obstaja poslovno obdobje, ki se imenuje druga polovica
               naslednjega leta, to je specifično, ker je samo polovica, in tukaj se bo šlo na
               oddajo del na način, kakršnega tudi v tem trenutku Sklad obvlada. In potem po letu
               2017 in kasneje – tukaj ste tudi verjetno javno prebrali, da je kar prisoten strah
               dosedanjih koncesionarjev, da imajo stroje, da imajo ljudi, da imajo znanje. Potem
               moram reči, če imajo stroje, znanje in kompetence ni strahu. Merila bodo tako
               napisana, na koncu jih sprejemamo vsi skupaj, da bodo upoštevane kompetence pa tudi
               okoljski vtis, to pomeni seveda bližina, kar je pomembno, da ne bo straha pred tujci.
               Bo pa neka novost. Ta novost pa je, da bodo preko razpisa za koncesije in preko meril
               imele možnost, da dobijo delo, gorsko-hribovske kmetije, ki jim je treba zagotoviti
               dodatna opravila. Zdaj predvidevam, da tako dobim v nadaljevanju vprašanja, tako da
               bom potem nekaj številk, ki smo jih uporabili, povedal, videli pa boste, da je dosti
               konzervativno načrtovano. Torej še enkrat, Vlada je sprejemala osnutek zakona, ki ga
               je sem poslala na ta način, da je imela pred sabo model, ki se imenuje izhodišče
               poslovnega načrta, ki ima vso obličnost poslovnega načrta, vendar poslovnega načrta
               ne sprejema Vlada, sprejemajo ga potem organi družbe. So pa na razpolago
               izhodišča.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospod Ljubo Žnidar, imate besedo, da zahtevate dopolnitev odgovora.</p>
               <p>Izvolite.</p>
            </sp>
            <sp who="SDZ7:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Hvala lepa.</p>
               <p>Glejte realno dejstvo je, da je sedanje koncesionarje strah, kajti vemo, da v je
               bilo na tem lesarskem področju na osnovi svoje dejavnosti zaposlenih okrog tisoč 500
               ljudi. In dejansko se z ustanovitvijo nove gozdne družbe zamuja in dejansko so
               koncesionarji dobre pol leta pred potekom koncesijo v nekem negotovem stanju, ker
               dejansko svojo poslovno dejavnost, jaz bi rekel, da pol leta prej ne veš, kako jo boš
               usmeril v prihodnje oziroma po poteku koncesije, je razumljiv njihov strah in nek
               dvom o vključenosti v nov sistem, ki ga bo dejansko prinesel novi zakon.</p>
               <p>Po drugi strani pa tudi upravljanje z gozdovi; kaj to pomeni za Sklad, ki mu bomo
               odvzeli upravljanje z gozdovi? Postavlja se vprašanje, s čim in na kakšen način se
               bodo poplačali še denacionalizacijski upravičenci tudi iz tega naslova, tako da tudi
               tukaj še ni dejanskega in pravega vprašanja.</p>
               <p>Jaz mislim, da absolutno nikakor ne smemo dovoliti pri kakršnemkoli razpisu za
               opravljanje dejavnosti prihoda tujcev na ta gozdno-lesarski segment, da moramo biti
               toliko spretni, da zaščitimo dejansko domače poslovno okolje in da do tega absolutno
               ne bi prišlo. Bi pa tukaj prosil še tudi za odgovor. Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Minister za kmetijstvo, gozdarstvo in prehrano mag. Dejan Židan, imate besedo za
               dopolnitev odgovora.</p>
            </sp>
            <sp who="SDZ7:ŽidanDejan">

               <speaker>MAG. DEJAN ŽIDAN:</speaker>

               <p>Hvala, gospod poslanec.</p>
               <p>Ko slišim vaše besede, sem zadovoljen, ker vidim, da podobno razmišljava. Rad bi
               povedal, zavedam se, da bi bilo dobro, da bi bil zakon že pred pol leta pred vami,
               ker bi nam omogočal nekaj več časa. Koalicijska usklajevanja so bila daljša, kakor
               sem si jih želel, vendar ne zaradi zlonamernosti kogarkoli. Iskali smo model, kako
               naj znotraj zakona naredimo nekaj, kar bodo nekateri drugi zakoni, ki so nam bili
               osnova, recimo, v tujini, ni tako jasno napisano, torej kako napisati, da vidimo, da
               gre za prvi korak v gozdno-lesni verigi. In mislim, da smo tukaj našli pravo rešitev.
               Mogoče pa naslednje, da boste videli, zakaj nam je pomembno, da razmišljamo o vsem.
               Osnova upravljanja in gospodarjenje z državnim gozdom ni to, da se državni gozdovi
               prenesejo na družbo, ki je sicer v 100 % lasti države in se ne more prodajati.
               Gozdovi ostanejo v lasti države. In državno-gozdno podjetje, da lahko opravlja in
               gospodari z njo, ima nadomestilo v vrednosti 20 % prihodkov. 20 % prihodkov je zelo
               konservativno vzeto, saj upošteva, da ne bo posek rastel. Je pa rezerve poseka do
               milijon pa pol, upoštevana pa je v tem konservativnem izračunu predpostavka
               poslovnega načrta, da je ves čas 1,1 milijon kubikov, in samo preko tega dobimo v
               gozdni sklad 11 do 12 milijonov evrov. V državni proračun pride še iz dveh virov
               potem denar. Prvi vir je dobiček in potem davek na dobiček in do polovice dobička, ki
               se prilije Ministrstvu za finance, od tu govorimo potem o številki 17 do 21 milijonov
               potem v naslednjih letih.</p>
               <p>Ali obstaja nevarnost, da bi naši ljudje, ki sedaj opravljajo delo, ostali brez dela,
               da bi prišli tujci? To je seveda tisto, kar je najbolj pomembno. Zakon omogoča, da
               preko meril naredimo takole, da se bo upoštevala bližina. Bližina je tisto v bistvu,
               kar mora biti osnova, kot drugo pa kompetence.</p>
               <p>Če pa je kje strah prisoten, je pa upravičen naslednji, ne bomo več dovolili, da bi
               tisti, ki opravljajo delo v državnem gozdu, delali pod drugačnimi pogoji kakor v
               zasebnem. Zdaj se namreč opaža, da tudi nekateri koncesionarji, ki opravljajo delo v
               državnem gozdu, delajo za državo pod slabšimi pogoji, kakor delajo v nekaterih
               zasebnih gozdovih. Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospod Ljubo Žnidar, imate besedo, da zahtevate, da se na naslednji seji oprava
               razprava o vašem odgovoru.</p>
               <p>Izvolite.</p>
            </sp>
            <sp who="SDZ7:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Hvala.</p>
               <p>Predlagam, da se opravi razprava o ustanovitvi nove gozdarske družbe oziroma o
               predlogu novega zakona, ki bo to omogočal, kajti gre za ustanovitev družbe, ki bo v
               državni lasti. Dejansko je financiranje te družbe usmerjeno iz državnega proračuna in
               tukaj je odprtih še precej vprašanj. Zaradi tega predlagam, da se opravi javna
               razprava, da se dejansko odgovori na vsa odprta vprašanja, ki jih je kar precej, tudi
               področje je dokaj široko in bo kar pomembno vplivalo na ves poslovni subjekt, na
               celotno gozdarsko-lesno verigo, dejansko od poseka do samega porabnika kakršnegakoli
               izdelka iz lesa. Predlagam, da se opravi javna razprava.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>O vašem predlogu bo Državni zbor odločil v sredo, 21. oktobra 2015, v okviru
               glasovanj.</p>
               <p>Gospa Marjana Kotnik Poropat bo postavila vprašanje ministrici za delo, družino,
               socialne zadeve in enake možnosti dr. Anji Kopač Mrak, ki je odsotna.</p>
            </sp>
            <sp who="SDZ7:KotnikPoropatMarjana">

               <speaker>MARJANA KOTNIK POROPAT: (PS DeSUS):</speaker>

               <p>Hvala za besedo, spoštovana podpredsednica. Lepo pozdravljeni ministrici, kolegice in
               kolegi!</p>
               <p>Želela bi postaviti vprašanje v zvezi z oskrbnim dnem, katerega cena je kar visoka v
               domovih za starejše v naši državi. V povprečju je bilo lani treba za en oskrbni dan
               plačati 44,47 evra. Za najcenejšo oskrbo, torej v domovih, kjer bivajo starejši, ki
               so še pokretni, ki sami zase poskrbijo, ki živijo v prostoru, kjer imajo
               sostanovalca, in v tem prostoru nimajo kopalnice in WC, se gibljejo cene od 476 do
               802 evra mesečno.</p>
               <p>Iz letnih poročil, ki jih ti domovi predstavijo, ugotavljamo, da nekateri domovi
               kujejo tudi visoke dobičke. Samo 12 od vseh 42 javnih domov se je v presežek v
               lanskem letu nateklo 5,5 milijona evrov. Ob vedenju, da varovanci oziroma njihovi
               svojci in lokalne skupnosti prispevajo dve tretjini deleža, ostali del pa Zavod za
               zdravstveno zavarovanje, je težko sprejeti dejstvo, da se iz tega naslova kujejo
               dobički. Že leta država takšne dobičke domov dovoljuje, in to je problem. Mislim, da
               ni treba posebej ugibati, kdo in kako je prikrajšan zaradi tega. Kot se da razbrati
               iz teh dobičkov, posamezni domovi za starejše gradijo nove domove – slišali smo za
               alarmanten primer na Ptuju – oziroma obnavljajo obstoječe, kljub temu da je
               amortizacija že vračunana. Ob dejstvu, da prejema polovica upokojencev zelo nizke
               pokojnine, govorimo o 600 evrih, kar je na pragu revščine, je takšna politika
               problematična.</p>
               <p>Spoštovano ministrico sprašujem:</p>
               <p>Kako ona vidi ta problem?</p>
               <p>Posebej zato, ker je v ustavi deklarirano načelo socialne države in teh zadev ne bi
               smeli tolerirati. Ker je zadeva problematična širše, bi želela, da ministrica na
               naslednji seji javno odgovori na to vprašanje. Hvala lepa.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala.</p>
               <p>Na vaše vprašanje bo ministrica odgovorila na naslednji seji.</p>
               <p>Gospa Nada Brinovšek bo postavila poslansko vprašanje ministrici za okolje in
               prostor gospe Ireni Majcen.</p>
            </sp>
            <sp who="SDZ7:BrinovšekNada">

               <speaker>NADA BRINOVŠEK (PS SDS):</speaker>

               <p>Hvala za besedo, spoštovana podpredsednica. Lep pozdrav vsem v dvorani! Spoštovana
               ministrica!</p>
               <p>V zadnjih letih so v Sloveniji vse pogostejše vremenske ujme, vemo, to so suša, žled
               in poplave. Skoraj vsako leto imamo v jesenskem času tudi poplave, ki pa, moram reči,
               povzročajo veliko skrbi predvsem tistemu delu prebivalstva, ki živi ob vodotokih,
               poleg tega pa prinašajo tudi veliko finančne in materialne škode. Za odpravljanje
               posledic poplav, kot nam je znano, nam zmeraj primanjkuje sredstev. Znano je pa tudi
               dejstvo, da marsikdaj ta sredstva tudi niso porabljena učinkovito. Da se tu sploh ne
               dotikam oziroma omenjam uradnih postopkov, ki so dostikrat tudi zelo počasni in
               zapleteni. Znano je tudi, da imamo na tem področju kar precej študij, ampak do
               izvedbe na terenu pa nikakor in nikakor ne pride.</p>
               <p>Res je, da ravno sedaj v tem času ministrstvo po Sloveniji pripravlja in izvaja
               različne seminarje na to temo, se pravi na temo poplavne varnosti, ampak te vaše
               razprave oziroma posveti so nekako bolj splošne narave. Na lokalni ravni pa, moram
               reči, da pričakujemo neke konkretne odgovore in seveda predloge, ki so povezani z
               odpravo oziroma s samo poplavno varnostjo na lokalni ravni.</p>
               <p>Ravno s tega stališča se je v Zgornji Savinjski dolini imenovala civilna iniciativa,
               ki skupaj z vsemi sedmimi župani zgornjesavinjskih občin želi ministrstvo pač
               opozoriti na ta problem, predvsem na zelo zelo perečo problematiko poplav, ki ste
               tičejo zgornjega toka reke Savinje z njenimi pritoki. Moram reči, da ta reka s
               svojimi pritoki vsako leto povzroča poplave in tudi ogromno materialne škode.</p>
               <p>Pristojne institucije vse doslej niso reagirale na opozorila županov in iniciative.
               Znano je pa tudi, da ni rednega vzdrževanja vodotokov, država pa o koncesijah za
               kontroliran odvoz gramoza iz Savinje nikakor noče slišati.</p>
               <p>Glede poplavne varnosti prebivalcev, ki živijo v zgornjem toku reke Savinje, me
               zanima predvsem:</p>
               <p>Kakšni so načrti in aktivnosti ministrstva glede samega izboljšanja poplavne
               varnosti?</p>
               <p>Za odgovor se, ministrica, že vnaprej zahvaljujem.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima ministrica za okolje in prostor gospa Irena Majcen.</p>
            </sp>
            <sp who="SDZ7:MajcenIrena">

               <speaker>IRENA MAJCEN:</speaker>

               <p>Hvala, spoštovana podpredsednica.</p>
               <p>Mislim, da vsi v tej dvorani delimo z vami to dejstvo, da ko je deževje napovedano,
               nas presune skrb, ali bodo naši vodotoki uspeli vso vodo odpeljati mimo nas ali nam
               grozijo poplave. Priznam, da prejšnji teden je bilo gledanje tistih posnetkov iz
               Italije in iz sosednje Hrvaške res, vsaj zame, izredno stresno. Namreč, v tem
               podnebnem pojavu neviht je zelo kratka ločnica, ali je to pri nas ali sosednjih
               državah, in seveda je, kot so kazali posnetki, bilo stanje izredno. Res je, da glede
               klimatskih sprememb nam narava dokazuje, da je močnejša kot mi, res pa je tudi, da
               nam pri vodah narava dokazuje, da je močnejša, kot smo ljudje. To pa ne pomeni, da k
               izvajanju zmanjševanja protipoplavne varnosti ne pristopamo.</p>
               <p>Trenutno so v javni razpravi, torej tudi po območju Slovenije, ukrepi načrta
               upravljanja z vodami. To je krovni dokument. Ta krovni dokument je zelo pomemben, ker
               kaže na to celovitost naših vod. Kakorkoli gledamo, je to cikel, torej voda v več
               pojavnih oblikah. Je pa res, da z načrtom zmanjševanja poplavne ogroženosti pa bomo
               prav tako na terenu skupaj z deležniki, z občinami ta načrt pregledali v naslednjem
               mesecu – je v zaključni fazi priprave. Večina jih bo pričakovala, seveda, ne samo
               območja, o tem smo že velikokrat govorili, 61 območij, prav gotovo jih bo veliko
               pričakovalo tudi opredelitev finančnih sredstev in kaj narediti.</p>
               <p>Moram povedati, da ta načrt zmanjševanja poplavne ogroženosti zajema gradbene in
               negradbene posege. Negradbene – zakaj? So območja, kjer z gradbenimi posegi ni mogoče
               zmanjševati teh poplav. Eno od takih območij je prav gotovo Kras, kjer se z
               gradbenimi posegi na žalost ne da storiti nič. Je pa res, da ob tem načrtu
               zmanjševanja poplavne varnosti seveda že v letošnjem letu izvajamo investicije. V
               letošnjem letu je pri pripravi rebalansa bilo govora o 85 milijonov evrov za vse te
               ukrepe, res pa je, da smo jih na Vladi zagotovili 107,4 milijona evrov – to je zame
               že dobra novica; namreč, najmanj 28,7 milijona evrov smo zagotovili za izvajanje
               javne službe in za izvajanje tistih del, ki smo jih opredelili v 185 lokacijah po
               celi Sloveniji. Gre za sanacije del, ki so jih poplave v preteklih letih
               povzročile.</p>
               <p>Dejstvo je, da se izvaja financiranje zagotavljanja protipoplavne ogroženosti na
               Savinji, znotraj tega pa imamo območje občine Luče, območje Mestne občine Celje,
               območje občine Vojnik in pa območje občine Laško. In pa na Dravi, tam je kar nekaj
               teh lokacij, večina jih je pravzaprav na Koroškem.</p>
               <p>Tako bi rekla, da se trudimo in pripravljamo dokumentacijo, kajti res je, pri
               izvajanju gradbenih posegov brez dokumentacije ne gre, torej morajo biti pridobljena
               gradbena dovoljenja. Ni nujno, da so podlaga državni prostorski načrti, če imajo
               občine sprejete ustrezen OPN, ki zagotavljajo izvedbo teh protipoplavnih ukrepov, gre
               z izdajo gradbenih dovoljenj.</p>
               <p>Mogoče bi še rada dodala, pa ne vem, če mi bo uspelo, torej delamo tudi na sanaciji
               in rekonstrukciji visokovodnega nasipa v Gornji Radgoni, ta vrednost je približno 1,5
               milijona. Potem so protipoplavni ukrepi ob Voglajni, Voglajna gre potem v Savinjo.
               Vrednost tega ukrepa je 12 milijonov 800 tisoč, občina financira 15 %, bi se pa naj
               ta ukrep tudi nadaljeval.</p>
               <p>Še nekaj je teh ukrepov – v glavnem, delamo! Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospod Matjaž Hanžek bo postavil poslansko vprašanje ministrici za okolje in prostor
               gospe Ireni Majcen ter ministrici za zdravje gospe Mariji Milojki Kolar Celarc.</p>
               <p>Izvolite.</p>
            </sp>
            <sp who="SDZ7:HanžekMatjaž">

               <speaker>MATJAŽ HANŽEK (PS ZL):</speaker>

               <p>Hvala lepa.</p>
               <p>V Celjski kotlini se že vrsto let dogaja okoljska katastrofa, ki usodno vpliva na
               zdravje državljanov. Iz podatkov Ministrstva za zdravje izhajajo podatki, ki kažejo v
               primerjavi s slovenskim povprečjem 50-odstotno večjo obolevanje za pljučnimi
               boleznimi, 20-odstotno večjo obolevnost za srčno-žilnimi boleznimi, skoraj 7 % večja
               je pogosto rakavih obolenj in za 10 % je večje tudi statistično standardizirana
               starostna umrljivost. Izpostavljam leto 2004, ko je umrlo kar 30 % več bolnih za
               rakom od slovenskega povprečja.</p>
               <p>Spominjam vas na 72. člen Ustave Republike Slovenije, ki določa: <q>"Vsakdo ima v
               skladu z zakonom pravico do zdravega življenjskega okolja. Država skrbi za zdravo
               življenjsko okolje."</q> Ne poznam zakona, ki bi omogočal takšno zdravo življenjsko
               okolje v Celjski kotlini, kot ga ugotavljajo navedeni podatki Ministrstva za zdravje.
               Pripominjam, Inštitut za varovanje zdravja Republike Slovenije je prepovedal gojenje
               vrtnin na kritično zastrupljenih območjih, ker so pridelki strupeni. Še več, uradno
               je ugotovljena emisija 106 tisoč kilogramov letno rakotvornih prašnih delcev PM10 in
               23 tisoč 600 kilogramov letno še bolj nevarnih prašnih delcev PM2,5. S težkimi
               kovinami kadmijem, talijem, živim srebrom in arzenom zastrupljene zemljine so
               nesprejemljivo tvegane za prebivalstvo Celjske kotline zaradi prašenja in odcejanja
               podtalne vode. Ogroženi so vodotoki Dobje in reka Hudinja, Voglajna in Savinja, kot
               je navedeno v sodbi Sodišča Evropske unije v zadevi C104/14.</p>
               <p>Zato sprašujem Ministrstvo za okolje, seveda naslavljam tudi vprašanje na ministrico
               za zdravje, ker je to zelo povezano:</p>
               <p>Kako nameravate izvršiti nalogo iz 72. člena Ustave Republike Slovenije, ki državi
               nalaga skrb za zdravo življenjsko okolje, razen ustanavljanja različnih komisij – v
               konkretnem primeru sanacija ugotovljenega nezdravega življenjskega okolja v Celjski
               kotlini?</p>
               <p>Kako namerava ministrstvo, ki ga vodite, sanirati zemljino na območju stare in nove
               Cinkarne, da se prepreči prašenje in izluževanje v podtalnico strupenih kovin in
               nekovin?</p>
               <p>Kako namerava ministrstvo, ki ga vodite, zavarovati vodotoke Dobje in reke Hudinje,
               Voglajna in Savinja ter sanirati nezakonito deponijo Bukovžlak kot izhaja iz sodbe
               Sodišča EU?</p>
               <p>Hvala lepa.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Besedo ima ministrica za okolje in prostor gospa Irena Majcen.</p>
               <p>Izvolite.</p>
            </sp>
            <sp who="SDZ7:MajcenIrena">

               <speaker>IRENA MAJCEN:</speaker>

               <p>Hvala.</p>
               <p>Mogoče bi začela, če želite, spoštovani poslanec gospod Hanžek, z zadnjim
               vprašanjem.</p>
               <p>Gre za parcelo 115/1 k. o. Teharje, katero v resnici mora Ministrstvo za okolje in
               prostor sanirati. Dejstvo je, da po Zakonu o varovanju okolja povzročitelj plača,
               prav pri navozu materiala na to parcelno številko pa inšpekcijski postopek, ki je
               potekal kar nekaj časa, ni dal rezultatov. Torej, ni se ugotovilo, kdo je tisti, ki
               je na to parcelo pripeljal ves ta odpad. Seveda je naloga Ministrstva za okolje in
               prostor, kar pomeni, da smo po predočitvi podlag na Vladi že pridobili soglasja
               lastnikov zemljišč za izvedbo del na tej parceli. Imeli smo tudi sestanek z
               Ministrstvom za delo, družine, socialne zadeve, kajti potencialno je lahko na tej
               parceli – torej pod vsemi temi odpadki – tudi grobišče povojnih pobojev. Je pa res,
               da je razpis oziroma javno naročilo bilo že izvedeno, tako da naslednji mesec ali pa
               konec tega meseca bo vzpostavljen monitoring s piezometrični vrtinami, odvisno od teh
               rezultatov pa bomo potem pripravili nadaljevanje postopkov, ki jih bomo tudi
               ovrednotili in poiskali najbolj optimalno variantno rešitev.</p>
               <p>Zato vam na drugo konkretno vprašanje ne morem odgovoriti, ker za to ni Ministrstvo
               za okolje in prostor neposredno odgovorno. Razumem in se z vami seveda strinjam, da
               ne morejo biti samo delovne skupine in samo neki načrti in v resnici se nič ne zgodi.
               Zato smo na ministrstvu pripravili uredbe po IED direktivi, iz teh uredb seveda
               izhaja, kolikšno in kakšen obseg je lahko tega onesnaževanje. Res pa je, da v
               nasprotju s Cinkarno, ki je zaradi same prodaje izdelala ta prvi temeljit pregled,
               morajo sedaj v Celjski kotlini tudi vsa druga podjetja, Cinkarna pa mora še nekaj
               dopolniti, pripraviti takšna izhodiščna poročila v roku leta pa pol. Pri sanaciji
               Celjske kotline bo prav gotovo – sama si ne znam predstavljati, da bi bilo mogoče to
               urediti s kakšno uredbo, približno kot za Mežico, ampak bo treba pripraviti zakonsko
               osnovo, kajti delujoče delovne organizacije bodo morale sodelovati pri tej sanaciji,
               prepričana sem, da tudi občina in seveda tudi ministrstvo. Saj tu ne mislim
               ministrstva, bi rekla, izvzeti iz tega. Je pa razlika, kot sem že povedala; v Mežici
               je prišlo do stečaja podjetja in zaradi tega je tam ministrstvo, vlada, država
               prevzela odgovornost za same sanacijske postopke. V Celju je pa vsa ta onesnaženost
               povzročena od številnih podjetij, ni samo Cinkarna, in vsa bodo morala skupaj z
               lokalno skupnostjo in skupaj z državo poskrbeti, da se bi stanje v Celjski kotlini
               izboljšalo.</p>
               <p>Dejstvo pa je – vsaj jaz sem prepričana –, da vi ne, ampak ko se srečuješ z mnogimi,
               je težko postaviti dilemo, da popolne sanacije ne bo. Torej imeti idejo, da bo pa
               naenkrat v Celjski kotlini vse čisto, tudi to ni realno mogoče. Ne nazadnje je tudi
               samo onesnaževanje Celjske kotline trajalo več kot 100 let, torej bo treba tudi tak
               postopen proces, da se narava sama povrne v boljšo situacijo, kot je zdaj. Hvala.</p>
            </sp>
            <sp who="SDZ7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospod Matjaž Hanžek, imate besedo, da zahtevate dopolnitev odgovora.</p>
               <p>Izvolite.</p>
            </sp>
            <sp who="SDZ7:HanžekMatjaž">

               <speaker>MATJAŽ HANŽEK (PS ZL):</speaker>

               <p>Hvala lepa.</p>
               <p>Ministrica je prej rekla, da je bila zgrožena, prizadeta, ne vem, katero besedo je
               uporabila, ko je gledala poplave. Lepo. Pač, vidimo, kako poplave nekaj uničujejo,
               tukaj pa so takšne stvari, ki se jih ne vidi, pa morda uničujejo zdravje in življenje
               še mnogo bolj kot marsikakšna povodenj,– da ne boste mislili, da podcenjujem – in ki
               gre. Bom raje tukaj nekaj stvari mimogrede povedal, da bom poskušal sliko narediti iz
               tega, ker kakšnega posebnega odgovora – razen, da se razmišlja, da se išče krivce, da
               se išče tiste, ki bodo, pa gredo v stečaj, pa se še ve – v glavnem nisem dobil.
               Vsekakor v ustavi piše, da je država odgovorna, država pa kar naprej išče nekoga
               drugega, ki bo namesto nje naredil.</p>
               <p>Na primer, bel prah na strehi Cinkarne ni pecilni prašek, temveč rakotvoren TiO2. V
               tretji točki direktive 2004 in tako naprej piše: <q>"Znanstveni dokazi kažejo, da so
               arzen, kadmij, nikelj in nekateri policiklični aromatski ogljikovodiki človeku
               genotoksične, rakotvorne snovi in da ni mogoče določiti praga, pod katerimi te snovi
               ne predstavljajo tveganja za zdravje ljudi. Na zdravje ljudi in okolje vplivajo s
               koncentracijami v zunanjem zraku in usedlinami."</q></p>
               <p>Lahko naštevam še mnogo stvari, ki to sliko kažejo. Med drugim bi, recimo, kot
               izjemno neodgovoren odnos omenil približno 500 kubičnih metrov strupenih snovi,
               navoženih v park v Celju, sredi mesta, kjer se igrajo otroci, kjer je že pred letom
               in pol Zavod za zdravstveno varstvo ugotovil, da je to treba odstraniti – in seveda
               tega nihče do zdaj še vedno ni naredil. Hvala lepa.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa. Bo odgovarjala. Dopolnilo <gap n="…"/></p>
               <p>Gospa Marija Milojka Kolar Celarc, izvolite, ministrica za zdravje.</p>
            </sp>
            <sp who="SDZ7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Hvala za besedo.</p>
               <p>Če dovolite, bi vseeno malo dopolnilna s podatki o umrljivosti, ker je treba
               pogledati vseeno malo bolj kompleksno sliko, kot jo je omenil gospod poslanec.
               Podatki o umrljivosti prebivalstva namreč kažejo, da je t. i. starostna
               standardizirana umrljivost v regiji Celje in posebej Upravni enoti Celje podobna kot
               povprečna v Sloveniji in celo nižja, kot je povprečna v regiji. Res pa je, da so
               bolezni srca in ožilja najpogostejši vzrok smrti, sledijo pa rakove bolezni, ki so na
               žalost celo v trendu porasta glede deleža umrlih. Se pravi, rak kot, bi rekla, vzrok
               za smrt.</p>
               <p>Tveganje torej, da bo prebivalec ali prebivalka na območju Upravne enote Celje zbolel
               za katerimkoli rakom, je primerljiva povprečnemu slovenskemu tveganju, medtem ko je
               celo v Upravni enoti Šentjur pri Celju za 14 % manjša od slovenskega povprečja. Je pa
               za občanke Celja v primerjavi s celotno Slovenija 1,2-krat večje tveganje za rak
               dojke oziroma pri moških za rak prostate, medtem ko pri občanih in občankah Vojnika
               pa za 1,5-krat večje tveganje raka prostate ter raka ust, žrela in grla, kot je to
               povprečje Slovenije. Seveda, med raki, ki jih lahko povzroča izpostavljenost
               toksičnim kovinam, se je pokazala večja ogroženost za ledvičnim rakom v občini
               Vojnik, znotraj naselij občine Celje in v okolici pa je tveganje ledvičnega raka
               večje na območju naselij Proseniško, Bukovžlak, Vrhe, Slance in Teharje.</p>
               <p>Tako kot ste pravilno omenil, takrat IVZ oziroma sedaj NIJZ je že v začetku 90. let
               opozoril na nujno sanacijo zraka in vode, zato pripravil potrebna izhodišča, celo en
               projekt, ena raziskava je bila narejena v tem letu, in te aktivnosti, ki jih je
               podpiralo tudi naše ministrstvo, so pa usmerjene predvsem v izvajanje ukrepov za
               zmanjšanje izpostavljenosti. Hvala.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Hanžek, zahteva za razpravo na Državnem zboru.</p>
               <p>Izvolite.</p>
            </sp>
            <sp who="SDZ7:HanžekMatjaž">

               <speaker>MATJAŽ HANŽEK (PS ZL):</speaker>

               <p>Hvala lepa obema ministricama.</p>
               <p>Seveda zahtevam, da se o tem izjemno problematičnem, izjemno kritičnem položaju v
               enem delu Slovenije, še nekaj jih imamo, pogovorimo. Nekaj ljudi je tukaj pisalo o
               barbarskem dejanju navoza strupenih odpadkov v park sredi Celja. Lepo je, da me
               ministrica pouči o kazalcih umrljivosti – zelo jih obvladam. Sem samo ene pokazal, ki
               so direktno navezani. Jasno je, da je marsikdaj kakšen drug kazalec kaže manj
               umrljivosti, ampak tudi če je samo nekaj ljudi več umrlo zaradi zastrupljanja
               ozračja, je to alarm. Poleg tega, že sami ste priznali, že pred 20 leti so
               strokovnjaki opozarjali na strupene odpadke. O tem vprašanju je, kolikor vem,
               poslansko vprašanje v Bruslju. A bomo počakali, da bomo spet dobili iz Bruslja
               opomin? Mi v Sloveniji pa skušamo iskati odgovore pri tistih, ki jih ne najdemo, ki
               so šli v stečaj, namesto da bi država kakorkoli prevzela odgovornost, ki jo ima po
               ustavi.</p>
               <p>Zato vsekakor zahtevam, da se na eni od naslednjih sej o tem pogovarjamo, o tej
               izjemno problematični stvari; pač, uničevanja človeških življenj se ne vidi, tako kot
               se vidi na televiziji ogenj ali pa voda, ampak na tiho uničuje zdravje, pljuča in
               človeški organizem, pa ni samo organizem človeški, tudi živalski, rastline pa se tam
               ne smejo uporabljati, ker so preveč strupene. Mislim, da so to dovolj pomembni in
               alarmantni kazalci, da je treba hitreje narediti, takoj narediti in ne čakati leta in
               leta, da se to naredi. Predvsem je pa to dejanje – že odnos tudi lokalnih oblasti, ne
               samo države, do tega, da se leto in pol ne sanira parka sredi Celja, kjer je inštitut
               celjski za zdravje ugotovil, da je enako zastrupljeno zemljišče, kot je tam, kjer je
               najbolj zastrupljeno v Cinkarni Celje, pa se eno leto in pol že čaka na odvoz in vsi
               se, bi rekel, izogibajo in iščejo odgovor. Hvala lepa.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Matjaž Hanžek, o vašem predlogu bo Državni zbor odločal v sredo, 21. oktobra,
               v okviru glasovanj.</p>
               <p>Gospa Suzana Lep Šimenko bo postavila vprašanje ministrici za notranje zadeve mag.
               Vesni Györkös Žnidar. Glede na to, da ministrice ni, se, prosim, opredelite tudi do
               načina odgovora.</p>
            </sp>
            <sp who="SDZ7:LepŠimenkoSuzana">

               <speaker>SUZANA LEP ŠIMENKO (PS SDS):</speaker>

               <p>Hvala za besedo, predsedujoči. Lepo pozdravljeni vsi tukaj prisotni!</p>
               <p>Zakon o prijavi prebivališča nam nalaga dolžnost prijave stalnega prebivališča na
               naslovu, kjer dejansko bivamo, v roku 8 dni in prijave začasnega prebivališča v roku
               treh dni, če na začasnem naslovu prebivamo več kot 60 dni oziroma ne glede na
               trajanje nastanitve, kadar mora to po zakonu urediti stanodajalec. Tukaj mislim na
               turistične, gostinske in nastanitvene objekte. Podatki o prijavah stalnih in začasnih
               prebivališč se vodijo v registru stalnega prebivalstva, ki spada pod Ministrstvo za
               notranje zadeve.</p>
               <p>Bivši poslanec gospod Černač je v preteklem letu na Ministrstvu za notranje zadeve
               podal pisno poslansko vprašanje, vezano na veliko število stalno in začasno
               prijavljenih na istem naslovu. Odgovor, ki ga je prejel, je po mojem mnenju
               zaskrbljujoč. Namreč, obstajajo številne lokacije, kjer je na istem naslovu, na isti
               lokaciji prijavljeno izredno veliko število ljudi. Največ stalno prijavljenih naj bi
               bilo po podatkih iz maja 2014 na naslovu Štrekljeva ulica 24, Maribor, in sicer kar
               tisoč 128 stalno prijavljenih in 621 začasno prijavljenih prebivalcev. To skupno
               pomeni okoli tisoč 750 ljudi. Zdaj pa, jaz si zelo težko predstavljam, kakšen objekt,
               kakšna zgradba bi morala biti, da bi v njej prebivalo skoraj dva tisoč ljudi. Žal to
               ni edini primer v Sloveniji, takšnih lokacij je več.</p>
               <p>Zato sprašujem ministrico za notranje zadeve:</p>
               <p>Koliko je podobnih lokacij v Sloveniji, kjer v stanovanjski enoti biva več kot deset
               ljudi? Tukaj mislim na stalno in začasno prijavljene prebivalce.</p>
               <p>Ali ti ljudje na temu naslovu dejansko bivajo?</p>
               <p>Se to preverja?</p>
               <p>Če se, na kakšen način?</p>
               <p>Če na teh posameznih naslovih ljudje dejansko prebivajo, me zanima:</p>
               <p>Ali se nihče ne vpraša, v kakšnih bivanjskih razmerah ti ljudje živijo? In .</p>
               <p>Kakšni so razlogi za prijavo tako velikega števila ljudi na isti lokaciji, na isti
               stanovanjski enoti?</p>
               <p>Ministrico bi prosila za ustni odgovor na prihodnji seji Državnega zbora. Hvala.
           </p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospa Anja Bah Žibert bo postavila poslansko vprašanje ministrici za zdravje gospe
               Mariji Milojki Kolar Celarc.</p>
               <p>Izvolite.</p>
            </sp>
            <sp who="SDZ7:BahŽibertAna">

               <speaker>ANJA BAH ŽIBERT (PS SDS):</speaker>

               <p>Hvala lepa, predsedujoči. Ministrica!</p>
               <p>Iz bližnje preteklosti je znan tako imenovani primer dečka Reneja, ki je javno
               nekako razgalil problematiko napotitve zdravljenja v tujini. Takrat je Zavod za
               zdravstveno zavarovanje Slovenije zavrnil operacijo oziroma zdravljenje v tujini z
               obrazložitvijo, da v Sloveniji še niso izčrpane vse možnosti za zdravljenje. Fantek
               je trpel zaradi prirojene deformacije noge. Po takrat javno znanih podatkih so
               slovenski ortopedi predlagali amputacijo noge. Zaradi požrtvovalnosti družine, ki ni
               izgubila upanja in se predala kolesju sistema, in predvsem dobrodelnih državljank in
               državljanov se je Renejeva zgodba končala srečno; deček danes že teka za nogometno
               žogo.</p>
               <p>Omenjeni primer je le dodatno razkril anomalijo sistema, s katerim se dnevno
               srečujejo državljanke in državljani. Državljani se sprašujejo, koliko časa bomo še
               imeli sistem, v katerem so državljani za optimalno zdravljenje primorani povoziti
               lastno dostojanstvo, se za pravico boriti z izpostavljanjem in prosjačenjem v
               javnosti, si pomagati z različnimi dobrodelnimi akacijami, z zbiranji zamaškov in
               podobnimi načini za pridobitev potrebnih sredstev za učinkovito zdravljenje v tujini.
               Še toliko bolj to sprašujem, kajti govorimo o otrocih – je sploh še omogočeno oziroma
               zagotovljeno optimalno zdravljenje v države?</p>
               <p>Širša dimenzija tega problema se vidi takrat, ko ugotovimo, da je pri napotitvah za
               zdravljenje v tujini enak problem, kot ko govorimo o primerih, ko je prišlo do tako
               imenovanih zapletov v samem procesu zdravljenja. Se pravi, ko pride do poškodb v
               samem postopku zdravljenja in se zgodijo nepopravljive posledice oziroma posledice,
               ki bi jih bilo mogoče nekako popraviti ali celo odpraviti v tujini, pa enako postopa
               zavarovalnica in enostavno zdravljenje v tujini zavrne.</p>
               <p>Zato vas, ministrica, glede na znana dejstva, obedve veva, da sva o tem že nekako
               razpravljali ne samo na seji odbora, zastavila sem vam tudi že dve vprašanji.</p>
               <p>Zanima me:</p>
               <p>Kaj boste konkretno storili, da bo v skladu z Ustavo Republike Slovenije, v skladu s
               konvencijo o človekovih pravicah in dostojanstvu in tudi o zagotavljanju zdravljenja
               storili, da tovrstnih zadev ne bomo več srečevali v državi?</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Odgovorila bo gospa ministrica Marija Milojka Kolar Celarc.</p>
               <p>Izvolite.</p>
            </sp>
            <sp who="SDZ7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Spoštovane poslanke, poslanci, podpredsednik, spoštovana poslanka!</p>
               <p>Hvala za to vprašanje. Res je, kot ste omenili, smo se že pogovarjali na to temo,
               ampak naj bo na začetku vseeno še enkrat ponovno povedano in kakor je bilo tudi že
               odgovorjeno v pisnih poslanskih vprašanjih, da je napotitev na zdravljenje v tujino,
               kot so vse ostale pravice iz obveznega zdravstvenega zavarovanja, v pristojnosti
               Zavoda za zdravstveno zavarovanje Slovenije in ne Ministrstva za zdravje. Ob
               odločanju o pravici do načrtovanega zdravljenja v tujini, je seveda Zavod za
               zdravstveno zavarovanje dolžan upoštevati veljavno zakonodajo. Tukaj mislim predvsem
               na veljavni Zakon o zdravstvenem varstvu in zdravstvenem zavarovanju.</p>
               <p>V primeru uveljavljanja pravice do načrtovanega zdravljenja v tujini, kadar so v
               Sloveniji izčrpane res vse možnosti zdravljenja in je z zdravljenjem utemeljeno
               pričakovati ozdravitev, izboljšanje ali preprečitev nadaljnjega slabšanja tega
               stanja, je v večini primerov razlog za zavrnitev napotitve na zdravljenje v tujino
               dejstvo, prvič, da vse možnosti zdravljenja v Sloveniji niso izčrpane, druga možna
               zavrnitev je, kadar oseba uveljavlja storitev, ki na žalost ni krita iz obveznega
               zdravstvenega zavarovanja. V postopku odločanja o tej pravici Zavod za zdravstveno
               zavarovanje o izčrpanosti zdravljenja v Sloveniji pridobi mnenje konzilija terciarne
               ustanove, se pravi, najvišje strokovne institucije v Sloveniji, ki je potem podlaga
               za odločitev, ali je zavarovana oseba upravičena do zdravljenja v tujini ali ne. Če
               je žal mnenje tega konzilija tako, da bodisi v Sloveniji niso izčrpane vse možnosti,
               zavarovana oseba v tem primeru ni upravičena do zdravljenja v tujini, sicer pa zavod
               tako zdravljenje odobri. In tako ravna tudi v praksi.</p>
               <p>Zavarovana oseba pa lahko zaprosi za napotitev v tujino tudi, če se zgodi, da je pri
               vpisu v čakalni seznam določena čakalna doba, ki presega najdaljšo dopustno čakalno
               dobo, ali pa ni v Republiki Sloveniji drugega izvajalca, ki bi opravil enako
               kvalitetno ustrezno zdravstveno storitev v okviru razumnega časa. Seveda se v tem
               postopku ponovno ugotavlja, ali je datum, ki je bil določen zavarovani osebi pri
               izvajalcu zdravstvene storitve, v okviru te najdaljše dopustne čakalne dobe. Če se
               ugotovi, da ta ni v navedenem okviru in da v Sloveniji ni razpoložljivega izvajalca,
               se seveda v takem primeru osebo napiti na zdravljenje v tujino. Če se ugotovi, da
               datum, ki je bil določen zavarovani osebi pri izvajalci zdravstvene osebe, in da ni v
               okviru najdaljše dopustne čakalne dobe, pri čemer je potrebno upoštevati razumni čas,
               potem tudi v takem primeru zavod ugotovi, da je potrebno mnenje konzilija in se potem
               na osnovi tega konzilija odloči, ali napoti to zadevo na zdravljenje v tujino ali ne.</p>
               <p>Zavarovane osebe lahko pravico do načrtovanega zdravljenja v tujini uveljavljajo na
               podlagi direktive Sveta in Evropskega parlamenta z dne 9. marca 2011 o uveljavljanju
               pravic pacientov. Predhodna odobritev zavoda pa je, in na tej podlagi, potrebna zgolj
               v primeru bolnišničnih zdravstvenih storitev, ki vključujejo prenočitev zavarovane
               osebe in druge zdravstvene storitve, ki zahtevajo visoko specializirane in drage
               medicinske infrastrukture.</p>
               <p>Bo pa moč ob predlogu sprememb zakonodaje debatirati in predlagati tudi kakšne druge
               rešitve.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospa Anja Bah Žibert, boste zahtevali dopolnitev odgovora?</p>
               <p>Izvolite.</p>
            </sp>
            <sp who="SDZ7:BahŽibertAna">

               <speaker>ANJA BAH ŽIBERT (PS SDS):</speaker>

               <p>Ministrica, hvala lepa za vaš odgovor. Zelo vesel sem, da ste tukaj javno povedati,
               kaj so razlogi za to, da pride do napotitve zdravljenja v tujino.</p>
               <p>Primer, o katerem govorim in ga vi poznate, kajti pri vas sem bila bolj konkretna –
               tu, ker gre za javno zadevo, ne želim izpostavljati imena 12-letnega dečka –, pa je,
               spoštovana ministrica, da je konzilij dal pozitivno mnenje. Na podlagi pozitivnega
               mnenja, se pravi, da so v Sloveniji izčrpane vse možnosti za uspešno zdravljenje, je
               zavarovalnica zdravljenje v tujini ponovno zavrnila. In to z obrazložitvijo, da ni
               sprememb od začetka nastalega problema. Seveda ga ni! Deček ima trajno poškodbo.
               Deček, ki prehaja v dobo, kjer bo še kako pomembno za njegovo nadaljnje razvijanje v
               neko osebo, ki bo lahko kljubovala vsem izzivom v družbi. Ministrica, to je samo
               dokaz, da nekaj močno ne štima.</p>
               <p>Zakon poznam, poznam tudi dobro 77. člen in tam vam jasno tudi govori o tem, da je
               treba sredstva nadzirati. In vi to lahko. Zavarovalnica ima na eni strani dobičke, na
               drugi strani pa ne poskrbimo za otroke, ki bodo lahko zaradi posledic, ker jim ne
               pomagamo pravočasno, to državo stali mnogo mnogo več, kot stane zdravljenje oziroma
               napotitev zdravljenja v tujino. O tem govorim.</p>
               <p>Prosim za odgovor, glede na to, da ste pojasnili, kdaj gre za zdravljenje v tujini,
               in glede na to, da je konzilij dal pozitivno mnenje, zavarovalnica pa ga ne upošteva.
           </p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Odgovorila bo ministrica Marija Milojka Kolar Celarc.</p>
            </sp>
            <sp who="SDZ7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Hvala za besedo.</p>
               <p>Podrobnosti tega primera ne poznam. Tudi konkretno ne tega mnenja konzilija. Če je
               temu res tako, je potem zavod ravnal protizakonito in protipravno in vam lahko
               zagotovim, da bom preverila.</p>
               <p>Bi pa rada videla podrobnosti, če je temu res tako, ker če je to – ali je to prvo
               mnenje konzilija ali je drugo. Ker zakon mora veljati za vse. Ampak, saj pravim, to
               bom potem naslovila na Zavod za zdravstveno zavarovanje in če je treba, boste dobili
               tudi podroben pisni odgovor.</p>
               <p>Dvomim pa, da bi se to v tem primeru res tako zgodilo, da ena javna institucija, to
               je javna blagajna, ki plačuje naše storitve, ne bi spoštovala zakona in ne bi
               spoštovala mnenje najvišjega strokovnega organa, to je konzilija terciarne dejavnosti
               za tovrsten primer.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospa Anja Bah Žibert zahtevate razpravo na Državnem zboru?</p>
            </sp>
            <sp who="SDZ7:BahŽibertAna">

               <speaker>ANJA BAH ŽIBERT (PS SDS):</speaker>

               <p>Hvala, predsedujoči</p>
               <p>Ne, ne bom zahtevala razprave. Bi pa želela samo, da mi pač ministrica ta odgovor, ki
               ga bo pridobila, potem tudi poda. Glede na to,da je izvid konzilija maksilofacialne
               kirurgije pozitiven <gap n="…"/></p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Prosil bi vas <gap n="…"/> Samo zahtevate lahko <gap n="…"/></p>
            </sp>
            <sp who="SDZ7:BahŽibertAna">

               <speaker>ANJA BAH ŽIBERT (PS SDS):</speaker>

               <p>Samo da končam <gap n="…"/> Ker je gospa povedala, da bo poizvedela. Ministrica je odgovorila,
               da bo poizvedela <gap n="…"/></p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Nadaljevanje je namenjeno temu, gospa <gap n="…"/></p>
            </sp>
            <sp who="SDZ7:BahŽibertAna">

               <speaker>ANJA BAH ŽIBERT (PS SDS):</speaker>

               <p>Ja, in jaz moram sedaj pač povedati, zakaj ne bom predlagala javne razprave, ker ser
               mi zdi korektno do ministrice, da ima možnost, da zadevo preveri in pridobi končne
               podatke. Za to gre. Hvala lepa.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Danijel Krivec bo zastavil vprašanju ministru brez resorja, pristojnemu za
               Slovence v zamejstvu in po svetu, gospodu Gorazdu Žmavcu.</p>
            </sp>
            <sp who="SDZ7:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za besedo, spoštovani predsedujoči. Lep pozdrav ministricam in ministrom!</p>
               <p>V skladu s Poslovnikom bom postavil poslansko vprašanje ministru za Slovence po svetu
               in zamejstvu gospodu Gorazdu Žmavcu v zvezi s projektom usposabljanja arhivarjev ter
               evidentiranjem in urejanjem arhivskega gradiva v slovenskih društvih, ki je bilo
               predstavljeno slovenskim društvom nekje v začetku septembra. Ta projekt pa na
               proračunski razpravi pred kakšnimi desetimi dnevi na Komisiji za Slovence po svetu in
               v zamejstvu ni bil predstavljen s strani ministrstva.</p>
               <p>Kot vemo, je glavna naloga Urada Vlade Republike Slovenije za Slovence v zamejstvu in
               po svetu ohranjanje slovenske narodne zavesti med Slovenci, ki živijo zunaj meja
               Republike Slovenije. Med zelo različnimi načini, kako to dosegati, pa ima prav
               posebno mesto arhivska dejavnost. Urejen spomin na preteklost je predpogoj za uspešno
               prihodnost slovenskih skupnosti po vsem svetu. Urad je že v preteklosti za ta namen v
               sodelovanju z Arhivom Republike Slovenije kot osrednjo slovensko arhivsko ustanovo
               organiziral več seminarjev za arhivarje slovenskih društev z vsega sveta. Rezultat so
               odlično urejeni arhivi v Torontu, Sydneyu, Melbournu in še kje. Na uradu pravijo, da
               se zavedajo, da stanje že zdaleč ni tako, da bi lahko počivali na lovorikah. Dvomijo
               namreč, da so vsa društva na pravi način uredila, da hranijo in tudi digitalizirajo
               svoja gradiva na enak ali pa vsaj približno poenoten in pravilen način. V
               nadaljevanju v tem predlogu za ta projekt pravijo, da se je v preteklosti izkazalo,
               da je na seminarju v Sloveniji pridobljeno znanje izjemno težko prenesti v prakso v
               lasten arhiv.</p>
               <p>V skladu s temi izhodiščnimi ugotovitvami predlagajo, da se preide k nadgradnji in
               projektu, ki bo pomagal urediti arhive in na nek način na terenu svetovati, kako
               urediti arhive v skladu s stroko in ostalimi arhivi. Za ta namen naj bi, in to
               potrjeno, v arhive slovenskih društev v prihodnjih nekaj mesecih in letih odhajale
               skupine dveh do treh oseb, ki bi jih sestavljal arhivist iz arhiva, nek študent in
               verjetno nekdo z urada. S takšnim projektom in pristopom bi dosegli večji učinek kot
               s seminarji in ob tem dosegli še druge vsestranske koristi, piše v tem gradivu. Zato
               sprašujem ministra:</p>
               <p>Kaj je namen projekta in kaj je razlog, da ne boste nadaljevali tako kot do sedaj z
               izobraževanjem?</p>
               <p>Zakaj se predvideva obiske arhivov po terenu?</p>
               <p>Glede na to, da ni bilo predstavljeno:</p>
               <p>Kako bo to financirano?</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Odgovoril bo gospod minister Gorazd Žmavc.</p>
            </sp>
            <sp who="SDZ7:ŽmavcGorazd">

               <speaker>GORAZD ŽMAVC:</speaker>

               <p>Spoštovani podpredsednik, spoštovane poslanke in poslanci!</p>
               <p>Spoštovani poslanec Danijel Krivec, zahvaljujem se vam za to vprašanje, ker mislim,
               da kot poznavalec razmer dejansko odpirate teme, ki so zelo pomembne za delovanje
               našega urada s Slovenci v zamejstvu in po svetu. Predvsem odpirate temo tega projekta
               usposabljanja arhivarjev ter evidentiranje in urejanje arhivskega gradiva v
               slovenskih društvih.</p>
               <p>V celoti se strinjam z vami, da brez zgodovinskega spomina ni prihodnosti, sploh pa
               brez urejenega in strokovno urejenega zgodovinskega spomina. Temu dajemo poseben
               poudarek tudi pri našem delu in naših aktivnostih tudi v naslednjih letih na našem
               uradu. Moram pa reči, da je bilo do zdaj praktično v uradu v preteklih letih, tudi v
               sodelovanju z Arhivom Republike Slovenije, organiziranih več seminarjev, to je bilo v
               letih 1999, 2004, 2008. Rezultati so bili v tem, da so bili v tistem času urejeni
               arhivi tudi v Torontu, Sydneyu, Melbournu in še kje, vendar pa marsikatero društvo s
               svojim gradivom ne ravna na pravilen in poenoten način. Arhivsko gradivo tudi nenehno
               nastaja na novo, tako je nujna tudi kontinuiteta. Kot rečeno, so bili seminarji sicer
               koristni, vendar pa so se na njih začeli pojavljati v veliki meri isti ljudje, hkrati
               pa smo skupaj ugotovili, da je tako pridobljeno znanje izjemno težko prenesti v
               prakso; se pravi, v posamezne arhive. Nezanemarljiva pa je bila tudi cena teh
               stroškov, ki so segali tja med 30 in 40 tisoč evrov.</p>
               <p>Zato smo na podlagi vseh teh indicev in zaznav in tudi razprav, tudi na predlog –
               oziroma bom rekel – radi organizirali posvetovanje tudi z vodstvom Arhiva Republike
               Slovenije v letošnjem letu, kjer smo na nek način predlagali nov pristop; torej, da
               strokovnjaki arhivske stroke pridejo na sam teren, k samim društvom. Osnovni načrt je
               pravzaprav, da se na teren v prihodnjih mesecih in letih napoti arhivist iz Arhiva
               Republike Slovenije, po potrebi še kakšen asistent, ampak cilj pa je, da se
               pravzaprav ob obisku arhiva na licu mesta ugotovi fizično, tehnično stanje določenega
               arhiva, obstoječ sistem hranjenja in tako dalje. Svetovati članom društva, kako čim
               bolj smotrno in v skladu s stroko ohraniti, urejati in popisovati ter tudi
               digitalizirati arhivsko gradivo, hkrati pa bodo tudi konkretno pomagali pri urejanju
               arhiva na samem mestu.</p>
               <p>Glede tega smo se odločili, da smo tudi z društvom oziroma z Arhivom Slovenije
               podpisali dogovor o sodelovanju pri skupnem projektu evidentiranja arhivskega gradiva
               Slovencev po svetu v septembru tega leta, kjer smo si nekako zastavili te medsebojne
               naloge. Vendar pa v tem projektu in v tem dogovoru, ki ga <gap n="…"/> In na osnovi tega smo
               poslali tudi pisno posameznim društvom, za kar smo dobili tudi dosti pozitivne
               odgovore glede te pobude in na osnovi teh pobud ali pa odgovorov bomo skupaj z
               Arhivom Slovenije skušali sistematično pristopiti k planu realizacije teh projektov.
               Vendar pa, spoštovani poslanec, mi s tem projektom pa s tem dogovorom ne izključujemo
               možnosti seminarjev, ampak morda bi šlo lahko tudi za kombinacijo, vendar v praksi
               uvajamo še ta dodaten del dela arhivarjev, strokovnega dela arhivarjev direktno na
               posameznih društvih, ker mislimo, da bi to pomenilo na dolgi rok sistemsko in bolj
               učinkovito reševanje tega vprašanja, ki je zelo pomembno za Slovence po svetu in v
               zamejstvu. Hvala lepa.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Danijel Krivec zahtevate dopolnitev odgovora.</p>
               <p>Izvolite.</p>
            </sp>
            <sp who="SDZ7:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala ministru za ta prvi del odgovora.</p>
               <p>Saj na nek način se lahko strinjamo, da je tak projekt tudi koristen, zanimiv in ima
               mogoče neke koristi, vendar sem tudi vprašal, zakaj ta stvar ni bila predstavljena
               komisiji, ker gre vseeno za nek nov pristop.</p>
               <p>Glede na to, da govorite o vsestranskih koristih, bi po mojem na komisiji poslanci
               bili tisti, ki bi z veseljem prisluhnili, kakšne vsestranske koristi tak projekt
               prinaša, predvsem pa bi rad želel slišati tudi glede finančnih obveznosti, kajti
               proračun bo v kratkem sprejet in če gre za nek nov projekt, lahko to pomeni, da se bo
               na drugih postavkah, ki so že tako ali tako okrnjene glede programov zamejstva, lahko
               zadeva še znižala.</p>
               <p>Vi govorite pri tem projektu o stroških, ki naj bi bili razdeljeni po ključu, vendar
               kot vidim v tem gradivu, gre za stroške predvsem Urada za Slovence v zamejstvu, ki
               krije stroške prevoza arhivista in študenta in tako naprej. Nikjer ni videti, kaj bi
               arhiv oziroma drugi partnerji v projektu participirali. Predvsem me moti to, ko
               govorite o vsestranskih koristih, govorite o eni točki, da arhivi bodo ob pomoči
               arhivistov iz Slovenije takoj ustrezno preurejeni – dopolnjeni in tako dalje To lahko
               pomeni marsikaj, lahko se smatra tudi, da bo nekdo, bi rekel, iskal nekatere
               dokumente, ki bodo potem vprašljivo shranjeni, če smo malo hudomušni. Hočem reči,
               navedbe nekaterih vsestranskih koristi niso ravno najbolj korektne.</p>
               <p>S tega naslova bi rad slišal malo več:</p>
               <p>Kaj se s tem pojmom vsestranske koristi in preurejanjem in dopolnjevanjem arhivov v
               tej dikciji razume?</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Odgovoril bo minister gospod Gorazd Žmavc.</p>
               <p>Izvolite.</p>
            </sp>
            <sp who="SDZ7:ŽmavcGorazd">

               <speaker>GORAZD ŽMAVC:</speaker>

               <p>Spoštovani poslanec, z vami se strinjam, da je v celoti morda kak stavek, ki je
               morda nekorekten, ampak govorimo predvsem, da je treba proučiti možnosti, ki bi dale
               neke nove rezultate. Vendar se pa strinjam z vami, da na komisiji še nismo odprli
               teme, ker dejansko po proučitvi tega odgovora, ki ga bomo dobili tudi s terena,
               strani društev, bomo na naslednji seji dejansko prišli s planom, ker smo vam tudi
               obljubili še razrez, in bomo vključili to znotraj lastnih proračunskih sredstev, kar
               je pomembno. Vendar pa tukaj tudi sporazum, ki ga imamo z arhivom države, mislim, da
               naredimo stroške; oni z zaposlenimi, mi pa s stroški nekih obveznosti. Vendar, to
               bomo videli šele na osnovi plana, ki bi ga postavili za naslednje leto in tudi
               predstavili to strukturo stroškov.</p>
               <p>Tako bomo temu sledili in dali tudi pravočasno informacije. Vendar pa osebno menim,
               da se bomo držal čim bolj stroke in navodil in aktivnosti, ki bi jih vodili z arhivom
               in to strokovno. Hvala lepa.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Mag. Marko Pogačnik bo postavil poslansko vprašanje ministru za gospodarski razvoj
               in tehnologijo gospodu Zdravku Počivalšku ter ministru za kmetijstvo, gozdarstvo in
               prehrano mag. Dejanu Židanu.</p>
               <p>Izvolite.</p>
            </sp>
            <sp who="SDZ7:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Spoštovani predsedujoči, hvala za dano besedo. Spoštovani minister za gospodarstvo,
               spoštovani minister za kmetijstvo!</p>
               <p>Vlada Mira Cerarja se je odločila, da turizem je strateška panoga v Sloveniji, tudi
               iz strategije o upravljanju državnega premoženja je razvidno, da Vlada na visoko
               mesto postavlja turizem, v nekaterih pogledih tudi turizem v državni lasti. Dejansko
               turizem predstavlja približno 13 % bruto domačega proizvoda. V Sloveniji že od
               takrat, ko je bila v bivši Jugoslaviji, pa od osamosvojitve so se nekako omenili
               trije biseri – Bled, Postojnska jama in Lipica. Slednja je pred bankrotom, pred
               stečajem. Dejstvo je, da je Lipica razdeljena med tri ministrstva – a je temu tako?
               In seveda, glavno vprašanje za oba dva ministra:</p>
               <p>Kaj boste z Lipico naredili?</p>
               <p>Imamo subjekt Javni zavod Kobilarna Lipica in imamo družbo gospodarsko Lipica
               Turizem. V zadnjih dnevih smo lahko brali v časopisih, da se dejansko tudi država
               zame, bi rekel, nelogično obnaša, kajti Lipica Turizem je sklicala skupščino in na to
               skupščino nobenega od lastnikov ni bilo.</p>
               <p>Glede na to, da je Lipica Turizem v upravljanju SDH, bi lahko rekli, da se posredno
               štiri ministrstva v državi ukvarjajo z Lipico. Lipica je pa ena kalvarija. Z eno
               besedo bi lahko opisali: tudi sramota za Slovenijo, kaj se dol dogaja. Dejansko, kot
               sem že prej rekel, od leta 2007 Lipica Turizem, gospodarska dejavnost, izvaja
               izgubo.</p>
               <p>Kaj bosta kot ministra naredila na temu področju?</p>
               <p>Po nekaterih informacijah bi Vlada morala odločitev o Lipici Turizem sprejeti že v
               mesecu marcu: ali se odločiti za dokapitalizacijo ali se odločiti za stečaj.</p>
               <p>Spoštovana ministra, pričakujem zelo konkretne odgovore:</p>
               <p>Kaj bosta naredila danes oziroma kaj bosta naredila jutri?</p>
               <p>Zaradi česa je stanje v Lipici takšno, kakršno je?</p>
               <p>Ali kot ministra čutita za to tudi odgovornost?</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Odgovoril bo minister gospod Zdravko Počivalšek, izvolite.</p>
            </sp>
            <sp who="SDZ7:PočivalšekZdravko">

               <speaker>ZDRAVKO POČIVALŠEK:</speaker>

               <p>Spoštovani predsedujoči, poslanke in poslanci, spoštovani gospod poslanec!</p>
               <p>Poslanstvo Kobilarne Lipica je reja lipicanca in ohranjanje in razvoj kulturne in
               naravne dediščine, zato je bila kobilarna oziroma območje kobilarne proglašeno za
               spomenik državnega pomena. Vendar pa je treba ta ogromen potencial izkoristiti tudi v
               gospodarske namene, to je naše stališče. In sicer, ocenjujemo, da je za učinkovito
               izvajanje poslanstva Kobilarne Lipica ključnega pomena usklajeno delovanje in razvoj
               vseh spremljajočih turističnih dejavnosti in učinkovito izkoriščanje poslovnega
               potenciala tega področja. Ta mora zagotavljati del sredstev za varovanje primarnih
               vsebin, del pa tudi za izvajanje in razvoj vseh ostalih gospodarskih ali pa, če
               hočete, turističnih dejavnosti. Danes imamo pa situacijo, da ta del niti sam sebe ne
               uspe preživeti oziroma je pred stečajem.</p>
               <p>Zaradi navedenega je Ministrstvo za gospodarski razvoj in tehnologijo že predlagalo
               in se tudi opredelilo do stališča, da mora Lipica postati enovita in celovita
               organizacija kot enotna turistična destinacija, ki pa je že sedaj svetovno znana kot
               ena najlepših v Sloveniji. Tudi zato – in to je bil eden od razlogov, da smo se na
               ministrstvu odločili podpreti s 5,6 milijona evrov evropskih sredstev za razvoj
               turizma, investicije v infrastrukturni del v Kobilarni, ki pa služijo prvenstveno,
               skratka celotni Kobilarni, ampak znotraj tega turizmu.</p>
               <p>Zaradi odločitev v preteklosti imamo sedaj za območje Kobilarne Lipica pač več
               poslovnih subjektov, kar mislimo, da ni dobro. Slovenski državni holding je pripravil
               4 različne scenarije glede možnosti nadaljnjega poslovanja družbe Lipica Turizem. Mi
               imamo stališče, da sta možni samo dve varianti, in sicer ali ponovna združitev obeh
               subjektov, kjer bi se potem opravljali obe dejavnosti, ali pa četrta varianta
               Slovenskega državnega holdinga, ki govori o tem, da Lipica Turizem prevzame trženje
               in promocijo vseh delov, se pravi za celotno področje skupaj.</p>
               <p>Ministrstvo za gospodarski razvoj in tehnologijo je že do sedaj vse predloge
               resornega ministrstva – skratka na njih imelo svoje stališče in smo prepričani, da bo
               Vlada Republike Slovenije sprejela najbolj optimalen in dober predlog za rešitev za
               obe zadevi, za družbo Lipica Turizem kot tudi za Javni zavod Kobilarna Lipica oziroma
               za celotno območje Lipice. Verjamem, da bomo to storili v zelo kratkem času.</p>
               <p>Seveda pa je treba povedati še eno najbolj pomembno zadevo. Za kakršnokoli rešitev na
               področju Lipice pa moramo imeti ustrezne kadre, ki bodo znali upravljati in voditi
               destinacijo Lipica na način, da se bo zagotovilo izvajanje osnovne dejavnosti in za
               rast in razvoja gospodarskega dela Lipice, to je turizma. Hvala.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Dejan Židan, mag. Dejan Židan, izvolite.</p>
            </sp>
            <sp who="SDZ7:ŽidanDejan">

               <speaker>MAG. DEJAN ŽIDAN:</speaker>

               <p>Hvala, predsedujoči. Gospod poslanec, poslanke in poslanci!</p>
               <p>Kakor ste pravilno povedali, na lokaciji je več dejavnosti, najpomembnejša je seveda
               Kobilarna, ki tudi upravlja večino lokacije, tu pri Kobilarni pa moram reči, da sem
               vesel, da gre dosti stvari na boljše. Ob teh investicijah, ki so bile že navedene, je
               tisto, kar je najbolj pomembno, da raste prodaja produktov, ki jih Kobilarna trži in
               so vedno večji del tržnih dejavnosti. Če povem samo podatke za letos, letos je do
               konca septembra obisk najvišji v zadnjih desetih letih, recimo, če te vrste
               primerjamo. Samo kobilarno si je ogledalo 68 tisoč obiskovalcev, šolo si je ogledalo
               slabih 30 tisoč, voženj s kočijo je bilo 3 tisoč 900, ostalih produktov, ki jih je
               mnogo, pa je koristilo 5 tisoč 700 obiskovalcev. Po načrtu razvoja Kobilarne bodo te
               številke šle v leto 2017 na 100 tisoč, v letu 2020 pa na 130 tisoč.</p>
               <p>Tudi sami se zavzemamo, da se tudi upravljanje neuspešnega Hotela Maestozo, ker
               govorimo o Lipici Turizmu, govorimo o upravljanju neuspešnega Hotela Maestozo, da se
               reši, vendar ne na račun Kobilarne. Na račun Kobilarne se je reševalo že zadnjih
               deset let in kadarkoli se je tako reševalo, se je to Kobilarno potapljalo. Hvala.
           </p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Mag. Marko Pogačnik, zahtevate dopolnitev odgovora?</p>
               <p>Izvolite.</p>
            </sp>
            <sp who="SDZ7:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Spoštovani predsedujoči, hvala za dano besedo.</p>
               <p>Osebnega mnenja sem, da iz teh odgovorov dveh ministrov vidimo, kje smo. Mislim, da
               je edina zadeva, ki bi bila, je, da se ministrstva poenotijo in da zadevo na nek
               način združimo. Kajti minister za gospodarstvo, kakor vidim, se zaveda problema, vi
               kot minister za kmetijstvo vidite pa vse v nekih superlativih in govorite o
               najboljših rezultatih, ki jih Kobilarna Lipica dosega, mi pa po vseh medijih beremo,
               da je zadeva tik pred stečajem, da je zadeva tik pred propadom, vi pa pravite, da so
               tukaj notri najboljši rezultati.</p>
               <p>Zakaj država ni poslala ljudi na skupščino, ki jo je sklicala Lipica Turizem?</p>
               <p>Lahko beremo, da je država leta 2010 dokapitalizirala z državnimi sredstvi z 1,5
               milijona evrov, za 880 tisoč evrov pa je bilo ugotovljenih nepravilnosti. Kdo bo za
               to prevzel odgovornost? Danes so bile kazenske ovadbe in 880 tisoč evrov je bilo
               nenamenskih sredstev porabljenih za raznorazne projekte. Lahko tudi beremo, kar ste
               vi, gospod Počivalšek omenili, da je ogroženih teh 5,6 milijonov evropskih sredstev,
               če se zadeve ne bodo uredile.</p>
               <p>Spoštovani minister za kmetijstvo, vi ste dali tudi odgovor, da po proučitvi SDH
               boste predlagali določene ukrepe in predloge. To ste omenili meseca februarja, danes
               smo meseca oktobra. Pričakujem vaše odgovore.</p>
               <p>In pa še po drugi strani, kakor vidimo:</p>
               <p>Zakaj se država ne odloči, da podeli koncesijo za upravljanje?</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Odgovoril bo <gap n="…"/></p>
               <p>Izvolite, mag. Dejan Židan, izvolite.</p>
            </sp>
            <sp who="SDZ7:ŽidanDejan">

               <speaker>MAG. DEJAN ŽIDAN:</speaker>

               <p>Ti dobri podatki, ki sem jih govoril, pozabil pa sem tudi omeniti, da nam je uspelo
               preprečiti namero sosednje države, da vpiše na svoj Unesco seznam Kobilarno in zdaj
               se bo šlo skupni projekt preko naše Kobilarne. Vsi ti podatki so resnični in veljajo
               za Javni zavod Kobilarna. Tukaj se ne govori o stečaju, tukaj se govori o razvoju in
               večanju tudi tega produkta, ki je tržni produkt. Tam, kjer pa se govori o zelo slabem
               stanju, vendar ne samo to leto, tudi leta 2010 pa tudi pred tem pa tudi pred letom
               2007, ko je prišlo do razdvojitve, pa je to, da se je tržna dejavnost, ki jo tam
               predstavlja Hotel Maestoso, enostavno dejavnost, ki bi morala dajati celo dodaten
               denar za Kobilarno, ker ima v bistvu to možnost, da živi, da dela na območju, kjer
               konji privabljajo obiskovalce, da namesto da bi iz te dejavnosti šel dodaten denar v
               Kobilarno, se je iz Kobilarne, torej iz javne službe, denar prelival v tržno
               dejavnost.</p>
               <p>Jaz sem tisti, ki se v celoti zaveda, da je treba enotno tržiti ne samo Lipico kot
               takšno, ampak Kras kot takšen, ker zraven so Škocjanske jame, ki imajo več kot 100
               tisoč obiskovalcev, tam je tudi teran in tam je tudi kraški pršut in to absolutno
               podpiramo.</p>
               <p>Tisto, na kar pa opozarjam, pa je, da poslovni model, kjer je bila tržna dejavnost
               del javnega zavoda, je v preteklosti dokazljivo pomenil vsako leto prelivanja 100
               tisoč evrov iz javnega v tržno dejavnost. To je tudi tisto, na kar je opozorilo
               Računsko sodišče.</p>
               <p>Z ostalim pa se strinjam; tržiti je treba Kras kot celoto. Hvala.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Dr. Franc Trček bo postavil vprašanje ministru za gospodarski razvoj in tehnologijo
               gospodu Zdravku Počivalšku ter ministrici za okolje in prostor gospe Ireni Majcen.</p>
               <p>Izvolite.</p>
            </sp>
            <sp who="SDZ7:TrčekFranc">

               <speaker>DR. FRANC TRČEK (PS ZL):</speaker>

               <p>Hvala za besedo, predsedujoči.</p>
               <p>Nadaljeval bom tu, kjer je mag. Pogačnik končal, ko govorimo o biserih turizma. En
               od, žal, vedno bolj skritih biserov je Pohorje. Moje vprašanje je v osnovi zelo
               kratko, ampak ga bom potem malo razložil.</p>
               <p>Reaktivacija in revitalizacija Pohorja, kot sem mogoče to celo malo preveč učeno
               napisal v vprašanju. Resorna ministrica in jaz veva, kako lepo je Pohorje, ker ko
               nisva v Ljubljani, zreva njegove obronke.</p>
               <p>Ob dogajanju v slovenskem turizmu, ki še vedno generira eno osmino BDP, se je zlasti
               na našem štajerskem koncu zgodilo, da po 40 letih imate položaj, ko se z gondolo
               pripeljete na Pohorje, imate tam Potemkinovo vas: hoteli so zaprti, so na slabi
               banki, ta slaba banka je v tem kontekstu res slaba. Kot je že minister Počivalšek na
               Gospodarski zbornici v Mariboru opozarjal, se pač ne izvaja prestrukturiranja,
               določene kapacitete se preko Telekoma prodajajo, sočasno govorimo o pomenu in razvoju
               turizma, o lesni verigi, sočasno imamo tudi na Pohorju neko stihijo dokaj
               nekontrolirane uporabe prostora s strani štirikolesnikov in enduro kros
               dvokolesnikov, včasih tudi zelo objestno, čeprav, seveda, zakonodaja to že omejuje,
               ampak se nekako v praksi ne izvaja. In da ne bo pomote, Pohorje ni le mariborska
               stran Pohorja. Pohorje je kar obsežno, je nek regionalni biser, ki je zaenkrat nekako
               zopet zaspal, odkrito povedano po, ne morem reči drugega kot nesposobnosti ljudi, ki
               so se tam turizem šli.</p>
               <p>Zato sprašujem oba resorja:</p>
               <p>Kaj boste v smeri tega naredili skupaj z lokalno oblastjo, skupaj z drugimi
               deležniki?</p>
               <p>Kaj delate?</p>
               <p>Kako bomo reaktivirali turizem?</p>
               <p>Kako bomo Pohorje vključevali v lesno verigo?</p>
               <p>Kako bomo rešili tudi te okoljevarstvene izzive, ki sem jih omenil?</p>
               <p>Hvala za besedo.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Odgovoril bo minister gospod Zdravko Počivalšek.</p>
               <p>Izvolite.</p>
            </sp>
            <sp who="SDZ7:PočivalšekZdravko">

               <speaker>ZDRAVKO POČIVALŠEK:</speaker>

               <p>Spoštovani predsedujoči, poslanke in poslanci! Hvala za vprašanja, poslanec
               Trček.</p>
               <p>Treba je povedati, da je velik del infrastrukture, tako žičniške kot tudi
               nastanitvene, bil v lasti upravljanja družbe Športni center Pohorje in z njo
               povezanih družb, ki pa so v stečaju.</p>
               <p>V primeru mariborskega smučišča pa je treba povedati, da je – kakorkoli – en mali
               korak pa DUTB naredil tudi v tistem prestrukturiranju, o katerem smo takrat govorili.
               Mislim, da tudi po diskusijah z dvema ministrstvoma, Ministrstvo za finance in
               Ministrstvom za gospodarstvo. Tako je sedaj v tem trenutku večina žičniške
               infrastrukture v upravljanju družbe Marprom. Tako bo smučanje na Pohorju zagotovljeno
               tudi letos.</p>
               <p>Prav tako pa deluje tudi del namestitvene infrastrukture, ki je v lasti drugih družb,
               se pravi Terme Maribor, ki so žive, pod vprašajem pa je ostala infrastruktura, ki je
               bila v lasti Športnega centra Pohorje. Ta zadeva je v taki obliki, kot ste povedali,
               in to je stvar, ki jo mora DUTB v relativno kratkem času v smislu svojega poslanstva,
               tistega drugega, ne samo finančnega, razrešiti, zato ker se dela dvakratna
               gospodarska škoda; ne izkoristijo se potenciali, drugič pa na samih objektih, ki so
               temu namenjeni, se delajo zadeve v nepravi smeri.</p>
               <p>Na stečajne postopke mi kot ministrstvo nimamo vpliva, prav tako pa nimamo vpliva
               direktno na odločitve DUTB. Lahko sugeriramo in to smo na nek način tudi naredili.</p>
               <p>Glede na navedeno pa moram povedati, da mi sami direktno razvojnih načrtov za
               Pohorje ne delamo, jih ne bomo imeli, smo pa v pogovorih z Mestno občino Maribor in z
               deležniki na tem področju izjavili in izrazili pripravljenost maksimalnega
               sodelovanja pri tem, da ko najdemo aktualne in za posel zainteresirane partnerje,
               podpremo vse njihove projekte. Kajti tudi v tem primeru vemo, da bo ta destinacija
               uspešna toliko, kolikor bo uspešno sodelovanje vseh deležnikov na tem področju; to se
               pravi privatnih, infrastrukturnih, ker je ta infrastruktura pogoj za to, da bo zadeva
               spodaj in zgoraj živela. Hvala.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Odgovorila bo tudi gospa ministrica Irena Majcen.</p>
            </sp>
            <sp who="SDZ7:MajcenIrena">

               <speaker>IRENA MAJCEN:</speaker>

               <p>Hvala, gospod podpredsednik. Spoštovani dr. Trček!</p>
               <p>Zavod Republike Slovenije za varstvo narave že vrsto let izvaja revitalizacijo in
               reaktiviranje Pohorja. Seveda preko naših okoljskih vsebin, torej preko različnih
               projektov in finančnih mehanizmov v transnacionalnem projektu NATREG, se je
               pripravila Vizija Pohorja 2030, kjer se je vzpostavila tako potreba po revitalizaciji
               kot tudi po trajnostnem razvoju Pohorja. Vizijo z izvedbenim načrtom je podprlo vseh
               takratnih 16 županov občine, ki pokrivajo del Pohorja. V pripravo sta bila vključena
               tako Ministrstvo za okolje in prostor kot tudi Ministrstvo za gospodarstvo.</p>
               <p>Zavod Republike Slovenije za varstvo narave skupaj s partnerjem na različnih
               projektih ter sofinanciranje s strani Ministrstva za okolje poskuša revitalizirati
               Pohorje v Projektu Alpa – sonaravno upravljanje planin na varovanjih območjih – to je
               financiranja prek čezmejnega sodelovanja Slovenija–Avstrija in se je v tem projektu
               tudi revitaliziral del pohorskih plan. Projekt Wetman se je zaključil v letošnjem
               letu, gre pa za ohranjanje in upravljanje sladkovodnih mokrišč v Sloveniji in je
               Pohorje bilo eno od teh lokacij.</p>
               <p>Trenutno pa na Pohorju poteka projekt SUPORT, to je trajnostno upravljanje Pohorja in
               je financiran s strani finančnega mehanizma EGP, katerega cilj je izboljšanje stanja
               specifičnih gozdnih habitatnih tipov, mokrišč, travišč in habitatov ter povečanje
               sprejemanja, upravljanja Natura 2000 območij. Mogoče še kasneje kaj dodam.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Dr. Franc Trček, zahtevate dopolnitev odgovora?</p>
               <p>Izvolite.</p>
            </sp>
            <sp who="SDZ7:TrčekFranc">

               <speaker>DR. FRANC TRČEK (PS ZL):</speaker>

               <p>Ja, zahtevam dopolnitev odgovora.</p>
               <p>To je lep primer, ker gospa ministrica razlaga, so neka sredstva, ki jih porabimo za
               nekaj, in potem bo vlak šel naprej. To je cela vrsta zadev, ki bi se jih navsezadnje,
               če nemarksistično govorim, dali tudi tržiti v nekih bolj specifičnih ciljnih oblikah
               turizma.</p>
               <p>Mene zelo žalosti, prihajam iz Maribora, gospod Počivavšek svojega predhodnega šihta
               ve, pa sodelovanje z mojo sosedo, gospod Cink, kako kvalitetno izobraževanje imamo v
               Mariboru s področja turizma. Cele verige, naši dijaki, visokošolci pobirajo neko celo
               vrsto nagrad na tekmovanjih, sočasno pa gledamo te zaprte hotele.</p>
               <p>Gospa ministrica je tudi povedala seveda, da vseh 16 županov načeloma izraža podporo,
               da se nekako Pohorje reaktivira, lastnik slabe banke je, če odkrito povem, država in
               mi smo tukaj, jaz sem tukaj, da opozarjam, izvršilna oblast je pa tukaj, da skupaj z
               lokalnimi akterji – kakršnikoli že so, nobeden od nas ni idealen – te zadeve dejansko
               se sprožijo in stečejo. Veste, navsezadnje pa res nisem populist v tej smeri, če se
               zvrnem na avstrijsko stran južne štajerske vinske ceste, je tam pol staffa, pol
               zaposlenih naših ljudi. In to je dobro, saj je dobro za proračun, po drugi strani je
               pa nekako slabo. Imamo mlade ljudi, ustvarjajo znanje, imamo Pohorce, ki so mogoče
               malo takšni kot jaz, komu bi iz Ljubljane bili malo runkljasti, ampak ne bi bil rad
               žaljiv do njih, so delavni, odkritosrčni ljudje in mislim, da si pač zaslužijo neko
               dostojno življenje na Pohorju.</p>
               <p>Še enkrat apeliram, da me malo bolj razsvetlite:</p>
               <p>Kako bomo to premaknili naprej?</p>
               <p>Hvala. Pa da mi tudi ministrica odgovori na vprašanje okrog problematike divjanja po
               Pohorju z vozili, ki sem jih prej omenil.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Odgovorila vam bo gospa ministrica Irena Majcen.</p>
               <p>Izvolite.</p>
               <p>Oprostite, gospod Počivavšek Zdravko.</p>
            </sp>
            <sp who="SDZ7:PočivalšekZdravko">

               <speaker>ZDRAVKO POČIVALŠEK:</speaker>

               <p>Najprej bi povedal to, da kakorkoli je kriza težka, v tem, kar se je zgodilo na
               Mariborskem Pohorju, je pa to kljub vsemu, ne leporečenje, priložnost, da bodo prišli
               pravi ljudje na to, da bodo infrastrukturo, ki je dobra, je zgrajena, v največji meri
               znali bolje upravljati, kot je to bilo v preteklosti. To je prva stvar.</p>
               <p>Druga stvar, ki je pomembna povedati, je to, da tudi te spremembe, ki smo jim priča
               v DUTB, lahko razumemo v tej smeri, da se bo poslovno prestrukturiranje izvajalo v
               večji meri, kot se je izvajalo doslej. Pa kakorkoli to zadevo ocenjevali pri tej
               zadevi.</p>
               <p>V tretje pa moram povedati, da brez tega, da bomo na licu mesta našli ljudi, ki bodo
               znali te zadeve peljati naprej, ne bo šlo; skratka, s strani države ne moremo ničesar
               oktroirati. Verjamem pa, da bo vsaka destinacija, ker bo prišlo do kombinacije med
               privatnim sektorjem – v tem primeru smučarskim, izredno pomembnim, tudi lokalnim,
               občinskim – in pa s podporo države, uspešna. To je na konec koncu čisto enostaven
               recept, ki si ga nismo izmislili mi, ampak ga bomo poskušali prepisati od sosedov, ki
               ste jih omenili in ki zdaj zaposlujejo tiste ljudi iz Maribora in okolice, ker pač
               jih mi nismo znali zaposliti.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospa Irena Majcen, ministrica, imate besedo.</p>
            </sp>
            <sp who="SDZ7:MajcenIrena">

               <speaker>IRENA MAJCEN:</speaker>

               <p>Hvala.</p>
               <p>Glede na to, da je pač Pohorje pokrito z Naturo 2000, bi vseeno povedala, da je v
               programu upravljanja območij Natura 2000 za obdobje 2015–2020 območje Pohorja
               prepoznano kot eno izmed prednostnih območij s področja vlaganja sredstev za
               izboljšanje stanja, ohranjenosti biodiverzitete in ekosistemskih storitev. Je pa za
               pripravo projektov iz naslova tega operativnega programa kohezijske politike potrebno
               vzpostaviti regijske partnerstva, v katerih mora sodelovati upravljavec območja
               Natura 2000. Treba bi bilo začeti čim prej pripravljati vsebine projektov. Zavedam
               se, da to niso vsebine, ki so bile prikazane s strani ministra Počivalška, ampak so
               to vsebine glede biodiverzitete in ekosistemskih storitev. Res pa je, da morajo ti
               projekti imeti regijski značaj in prav na Pohorju se enakovredno vključujejo območja
               podravske, koroške in savinjske statistične regije, da je priprava programa zahtevna.
               Treba bi pa bilo nemudoma pristopiti k temu. Hvala.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod dr. Franc Trček, izvolite, zahtevate razpravo v Državnem zboru?</p>
            </sp>
            <sp who="SDZ7:TrčekFranc">

               <speaker>DR. FRANC TRČEK (PS ZL):</speaker>

               <p>Ja, seveda! Izhajajoč iz Poslovnika zahtevam razpravo v Državnem zboru, ki, upam, da
               jo bodo danes odsotni poslanci iz koalicije z mojega območja podprli – sem edini
               opozicijski poslanec iz Maribora – tudi v luči, da se senzibilizira in te zadeve
               premakne naprej. Ne govorim na pamet, pa si kadarkoli upam reči, da tisti, ki ne zna
               na Pohorju kadarkoli imeti tisoč turistov in vsaj 60, 70 tisoč <q>"cash flowa"</q> dnevno,
               mislim, da tistim bi morali prepovedati še sprehajati se po Pohorju. Hvala za besedo.
           </p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa. Dr. Trček.</p>
               <p>O vašem predlogu bo Državni zbor odločal v sredo, 21. oktobra 2015, v okviru
               glasovanj.</p>
               <p>Gospod Franc Breznik bo postavil vprašanje ministrici za okolje in prostor gospe
               Ireni Majcen.</p>
            </sp>
            <sp who="SDZ7:BreznikFranc">

               <speaker>FRANC BREZNIK (PS SDS):</speaker>

               <p>Spoštovani gospod podpredsednik, najlepša hvala. Spoštovana gospa ministrica!</p>
               <p>Lahko rečem, da vprašanje, ki ga bom postavil, ga postavljam v tem mandatu prvič, v
               prejšnjem mandatu sem ga enkrat postavil, gre pa za predvsem stanovanjski zakon, za
               problematiko in ugotovitev pravne praznine na področju upravljanja zgradb.</p>
               <p>Naj navedem, da več kot ena tretjina slovenskih državljanov in državljank živi v
               tako imenovanih večstanovanjskih zgradbah, torej blokih in podobnih zgradbah, in da
               urejanje, upravljanje s temi stanovanji ureja tako imenovani stanovanjski zakon. V
               tem primeru kot temelj tega poslanskega vprašanja postavljam problematiko, ki smo
               zasledili, lahko rečemo, sedaj že večkrat v Sloveniji glede zlorabe tako imenovanega
               rezervnega sklada.</p>
               <p>Eden izmed takih najbolj odmevnih primerov se ravno dogaja v občini Lenart v
               Slovenskih goricah, kjer je v letu 2014 prišlo do akutnega problema za veliko občanov
               te občine, ko je javnost izvedela, da je upravitelj vrste večstanovanjskih stavb v
               Lenartu, družba Servostan, prenehala s plačili dobaviteljem. Na podlagi tega so
               stanovalci teh zgradb končno ugotovili, da ta družba, prvič, ne plačuje tiste redne
               položnice za elektriko, toplotno oskrbo, na drugi strani so jim začeli prihajati
               opomini, da jim bodo izklopili, in kasneje so ugotovili, da na rezervnem skladu ni
               niti centa več. Naj povem,da so etažni lastniki v tem času ravno v tej družbi plačali
               v rezervni sklad 441 tisoč evrov in da so obveznosti do dobaviteljev, torej tiste
               redne obveznosti, bile v višini 291 tisoč evrov. Ta družba je potem šla v tako
               imenovani postopek prisilne poravnave. Na koncu ti upniki tega denarja, ti
               stanovalci, ki so sedaj ostali največkrat v stanovanjskih blokih, kjer je bila nujna
               potrebna sanacije, dograditve, zamenjave oken, zamenjave fasad ravno v času pred
               zimo, so ostali brez kakršnihkoli sredstev. Rad bi povedal, da zakon, tako imenovani
               stanovanjski zakon predvideva v 41. členu, v 42., kako poteka upravljanje s sredstvi
               rezervnega sklada. Nekako pa ne predvideva bistva, kaj se zgodi, če pride do neke
               polastitve teh ljudi, ki upravljajo s stanovanji, do tega rezervnega sklada.</p>
               <p>Moje vprašanje se glasi:</p>
               <p>Ali namerava ministrstvo predlagati kakršnekoli zakonske ukrepe glede spremembe
               zakonodaje, da bi zaščitila sredstva stanovalcev?</p>
               <p>Ne le tako, kot po dosedanji ureditvi, ko so sredstva zaščitena le pred izvršbami
               tretjih oseb, ampak tako, da bodo sredstva zaščitena tudi pred nepooblaščenim in
               nezakonitim razpolaganjem samega upravnika, tako da jih resnično ne bo mogel
               uporabiti za noben drug namen kot za tistega, ki je določen v tem zakonu, in da bodo
               imeli stanovalci absolutno prednost pri poplačilu pred vsemi upniki. Najlepša hvala
               za odgovor.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Odgovorila bo ministrica gospa Irena Majcen.</p>
               <p>Izvolite.</p>
            </sp>
            <sp who="SDZ7:MajcenIrena">

               <speaker>IRENA MAJCEN:</speaker>

               <p>Hvala, spoštovani podpredsednik.</p>
               <p>Spoštovani poslanec, gospod Breznik, o neustreznem delovanju mnogih upravljavcev
               tega rezervnega sklada je na žalost bilo v zadnjem času kar veliko napisanega.
               Priznam, na ministrstvu se tej temi posvečamo predvsem zaradi tega, ker je v resnici
               treba pripraviti nujne spremembe stanovanjske zakonodaje. Na nek način smo želeli
               pokazati, da se nacionalni stanovanjski program pri postopkih skozi Državni zbor
               pripelje do konca in če bi bile morebiti na podlagi tega potrebne še kakšne druge
               spremembe, bi tudi te spremembe vnesli v spremenjeno zakonodajo. Gre pa prav gotovo
               za spremembe, ki se bodo nanašale prav na upravljanje in vodenje sredstev rezervnega
               sklada.</p>
               <p>Z novelo zakona želimo uvesti dodatne varovalke, poostriti nadzor nad delom
               upravnikov, še zlasti v tistem delu, ki se nanaša na gospodarjenje in sredstva teh
               etažnih lastnikov. Prav gotovo želimo popraviti tudi določilo, ki govori, da če
               prvič, ko se sklice ta sestanek etažnih lastnikov, ni zagotovljena večina, da potem
               ob ponovnem sklicu pravzaprav odločajo samo tisti, ki se sestanka udeležijo. To bomo
               prav gotovo uredili tako, da bo ponovno odločala večina.</p>
               <p>Je pa res, da se prav po teh negativnih izkušnjah lastniki obnašajo tudi mnogo bolj
               odgovorno, torej spremljajo svojega upravnika, zaupanje ni več tako brezpogojno, kot
               je bilo v začetku, in to je tudi na nek način zagotovilo, da do teh nepravilnosti ne
               bo več prihajalo v tolikšni meri kot doslej. Hvala.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Breznik, izvolite, zahteva za dopolnitev odgovora.</p>
            </sp>
            <sp who="SDZ7:BreznikFranc">

               <speaker>FRANC BREZNIK (PS SDS):</speaker>

               <p>Najlepša hvala, gospa ministrica.</p>
               <p>Upam, da se zavedate – in tudi del vašega odgovora, lahko rečem, me je zadovoljil,
               ampak drugi del odgovora je pa vseeno zelo problematičen. Lahko rečemo, da bi tudi
               zakon moral predvidevati določene kršitve, določene zlorabe tega rezervnega sklada. V
               tem primeru zakon govori o nekih kaznih, globah, če upravnik ne naredi določenih
               zakonskih členov in jih ne izpolnjuje – kot je, recimo, sklic etažnih lastnikov in
               tako naprej – v določenem času. Seveda pa ne predvideva, da bi se proti tem sklepom
               nekako polastil tega denarja. V tej družbi, ki sem jo izpostavil, Servostan v
               Lenartu, je recimo ta, ki upravlja, ta upravnik, družba, imela na istem računu, pod
               isto družbo, to je bila družba z omejeno odgovornostjo, lahko rečem trgovinsko
               dejavnost in dejavnost upravljanja s stanovanji in ta družba je nekako ta denar, tudi
               denar rezervnega sklada, lahko rečemo uporabljala kot neka sredstva za trgovinsko
               dejavnost. Ko je ta trgovinska dejavnost zašla v določene probleme, zgradili so neki
               novi sklad, potem je tudi ta denar tega rezervnega sklada bil nekako tudi potem
               uporabljen in zlorabljen.</p>
               <p>Lahko povem, da tudi ostali organi ne delujejo. Kot sami ugotavljate, je takšnih
               kršitev vse več v Sloveniji, organi pregona, kolikor vem, zelo slabo delujejo, ne
               preganjajo, ker v bistvu gre tudi za kazniva dejanja, lahko rečemo zlorabe,
               manipulacije, gre tudi za goljufije. Menim, da bi bilo treba to novelirati zakonsko,
               vsaj v tem delu zakona, da ti upravljavci stanovanj, rezervnega sklada, morajo imeti
               – je poseben postopek, ko jih lahko ta <gap n="…"/> <stage type="inaudible">/ nerazumljivo/</stage> <gap n="…"/> nekako upravljajo,
               izvzamejo ta denar in da je res ta denar namenjen v tistem času <gap n="…"/> <stage type="signal">/ znak za konec
               razprave/</stage> <gap n="…"/> recimo nek svet sklene, da se bo lotil neke večje investicije na nekem
               objektu.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Odgovorila bo ministrica, gospa Irena Majcen.</p>
               <p>Izvolite.</p>
            </sp>
            <sp who="SDZ7:MajcenIrena">

               <speaker>IRENA MAJCEN:</speaker>

               <p>Moram priznati, da se pri pripravi teh rešitev upošteva širši okvir. Je pa res, da
               bo priprava predloga spremembe zakona tudi v javni razpravi. Želim si, da bi nam tudi
               s terena prišle neke pobude ali pa vsaj na nek način prepoznavnost, da so rešitve
               ustrezne, potem je seveda tukaj v Državnem zboru <gap n="…"/> Ampak ločeni računi za vsak
               posamezen objekt pa je – ta rešitev pa je že prepoznana kot osnovna; torej, da na
               enem in istem računu ne morejo biti sredstva več objektov. Res pa je, da bodo
               stanovalci verjetno morali tudi izmed sebe nekoga pooblastiti, da bo skupaj z
               upravnikom dvigoval oziroma razpolagal s temi sredstvi, kajti ta sredstva se včasih
               uporabljajo tudi za manjše investicije in takrat je prav, da je operativnosti tega
               računa zadoščeno. Hvala.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Žan Mahnič bo postavil vprašanje ministrici <gap n="…"/></p>
               <p>Oprostite, izvolite, zahteva za razpravo na Državnem zboru.</p>
            </sp>
            <sp who="SDZ7:BreznikFranc">

               <speaker>FRANC BREZNIK (PS SDS):</speaker>

               <p>Najlepša hvala.</p>
               <p>Spoštovana ministrica, upam, da razumete, da je potrebna splošna razlaga na podlagi
               Poslovnika Državnega zbora. Gre za problematiko, gre za ogroženost del teh sredstev
               številnih etažnih lastnikov v Sloveniji. Kot sem povedal na začetku, približno ena
               tretjina Slovenk, Slovencev živi v večstanovanjskih zgradbah in po mojem globokem
               prepričanju, prepričanju mnogih pravnikov, ki so se lotili teh problemov tako v
               Lenartu, kjer ta problem obravnavamo že več kot 2 leti, je, da obstaja pravna
               praznina in da o tej pravni praznini zakonodajalec nekako ni razmislil okrog tega, da
               lahko upravniki vseeno ta sredstva nekako zlorabijo in preko družb, predvsem z
               neomejeno ali pa z omejeno odgovornostjo, lahko v določenih primerih ta sredstva
               izrabijo. Družbe gredo v neke prisilne poravnave, s strani organov pregona do teh
               ljudi marsikdaj obstaja neka pasivnost in nekako ljudje, tako kot zdaj v tem primeru
               te družbe Servostan v Lenartu, pridejo skozi uspešno prisilno poravnavo, na drugi
               strani pa ostaja dolg 450 tisoč evrov – recimo, samo v Lenartu, in to etažnih
               lastnikov, večina upokojencev, v zgradbah, ki so bile zgrajene konec 60. let
               prejšnjega stoletja in ki imajo poleg teh stroškov danes tudi večje stroške, recimo,
               preko zime za ogrevanje in tako naprej. Mislim, da je problematika zelo pereča in
               zelo nujna. Novela tega zakona – kljub temu, kot ste rekli, da po eni strani mora
               biti včasih tudi ta rezervni sklad nekako operativen, da lahko neke manjše zneske
               dvignemo – ravno zaradi takšnih zlorab, ki se dogajajo po Sloveniji, moramo
               zavarovati rezervne sklade. In zakon to mora predvidevati. Na žalost nekateri naši
               državljani in državljanke ne živijo po nekih načelih dobrega gospodarja, imajo tudi
               nekateri zgleda slabe namene ali pa lahkomiselne kot v tem primeru.</p>
               <p>Tako bi na podlagi člena poslovnika, ki mi dovoljuje, bom zahteval javno razpravo
               predvsem glede pravne praznine v stanovanjskem zakonu. In tudi odgovor gospe
               ministrice. Najlepša hvala.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa, gospod Franc Breznik.</p>
               <p>O vašem predlogu bo Državni zbor odločal v sredo, 21. oktobra, v okviru
               glasovanja.</p>
               <p>Gospod Žan Mahnič bo postavil vprašanje ministrici za delo, družino, socialne zadeve
               in enake možnosti dr. Anji Kopač Mrak ter ministrici za izobraževanje, znanost in
               šport dr. Maji Makovec Brenčič. Dr. Anja Kopač Mrak je odstotna.</p>
               <p>Izvolite.</p>
            </sp>
            <sp who="SDZ7:MahničŽan">

               <speaker>ŽAN MAHNIČ (PS SDS):</speaker>

               <p>Hvala, gospod podpredsednik. Gospa ministrica, kolegice in kolegi!</p>
               <p>Verjetno vsi v teh dneh spremljamo, kako se kolone beguncev in ilegalnih migrantov
               vijejo proti Evropski uniji, in to čez ozemlje Slovenije. To prinaša številne izzive
               tudi omenjenima ministroma oziroma omenjenima dvema ministrstvoma, za šolstvo in
               socialo, ker v okviru tega sprejema beguncev, ki ga predvideva ta evropski
               integracijski načrt, je zelo pomembno to, kako bomo begunce, ki jih bomo v Sloveniji
               sprejeli v okviru te kvote 120 tisoč in verjetno še več, glede na to, kakšne številke
               zdaj prihajajo, je pomembno to, kako bomo te begunce vključili v družbo; ali bomo to
               storili na nek nemoten način ali bomo to storili uspešno, tako kot že sedaj na nek
               način veleva zakonodaja z nekimi tečaji slovenščine, s tečaji za zaposlovanje, s
               stečaji, da se jih nauči zgodovina slovenskega naroda, da se jih pouči o naši
               kulturi, ali pa bomo na tem mestu neuspešni in s tem samo spodbujali ksenofobijo,
               rasizem in ostale negativne smernice, ki spremljajo vsake migracije, dostikrat
               neupravičeno, velikokrat pa tudi upravičeno.</p>
               <p>Slovenija sedaj ima nekatere ukrepe in nekatere zakone na tem področju, pa vendar so
               bili ti zakoni prilagojeni na bistveno manjše število migrantov. Vemo, da smo jih
               letno sprejemali nekje med 20 in 40, sedaj pa, če bo ta številka v prihodnjem letu
               zrasla tam na nekje tisoč 600, pa verjetno ti zakoni, ki jih sedaj imamo, in te
               smernice, ki so začrtane sedaj, ne bodo zadoščale.</p>
               <p>Zato me zanima predvsem:</p>
               <p>Ali pripravljate kakršnekoli ukrepe za bolj uspešno integracijo beguncev?</p>
               <p>In če mogoče že vemo:</p>
               <p>O kakšnih številkah, kar se tiče finančnih sredstev, lahko govorimo?</p>
               <p>Hvala lepa za odgovor.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Odgovorila bo ministrica dr. Maja Makovec Brenčič.</p>
               <p>Izvolite.</p>
            </sp>
            <sp who="SDZ7:MakovecBrenčičMaja">

               <speaker>DR. MAJA MAKOVEC BRENČIČ:</speaker>

               <p>Najlepša hvala. Spoštovani in spoštovane!</p>
               <p>Hvala za to aktualno vprašanje. Navezala se bom tudi na vprašanje, ki ga je že prej
               podala gospa poslanka v zvezi z jezikom, kajti gre za tisti ključni integracijski
               moment, ko je treba v primerih, kot se dogajajo sedaj, vzpostaviti te mehanizme za
               čim hitrejše in čim boljše vključevanje v domicilno družbo.</p>
               <p>Najprej naj poudarim, da z vidika zakona, na primer Zakona o osnovni šoli, in seveda
               smernic, ki so bile že sprejete v časih, ko smo se že ukvarjali s tovrstno
               problematiko, vendar na drugi način in s tem tudi pridobili neka izkustva, ta še
               veljajo in se bomo tega držali tudi v tem primeru. Gre namreč za to, da se
               organizira, govorim predvsem o tem izobraževalnem vidiku, tudi ustrezen pouk, kar se
               tiče jezika, kulture in seveda integraciji v osrednji, tudi šolski prostor. Hkrati
               vemo, da imajo otroci, ki so tuji državljani oziroma ki se deklarirajo tudi z azilom
               v svojo širšo družino oziroma so osebe lahko tudi brez državljanstva in prebivajo v
               Republiki Sloveniji, pravico do obveznega osnovnošolskega izobraževanja pod enakimi
               pogoji, kot imajo pogoje domači prebivalci oziroma državljani Republike Slovenije, in
               tukaj citiram 10. člen tega zakona.</p>
               <p>Mislim, da je prav, da na to opozorimo že v izhodišču odgovora na vaše vprašanje tudi
               zato, ker so na tej osnovi nastale tako imenovane smernice za vključevanje otrok
               bodisi v vrtce bodisi v šole. Te obstajajo že od leta 2012 in tudi s temi se zdaj ob
               teh aktualnih dogajanjih ukvarjamo predvsem z vidika, kot ste sami tudi izpostavili,
               tudi integracije.</p>
               <p>Hkrati smo tudi izvedli že kar nekaj projektov, kot so uspešno vključevanje otrok,
               učencev in dijakov migrantov v vzgojo in izobraževanje ter tako imenovani projekt
               Razvijamo medkulturnost kot novo obliko sobivanja. Mislim, da je prav ta moment zdaj
               ključen, ker gre za različne kulturološke vidike in sprejemanje le-teh in hkrati
               posledično integriranje v družbo. Obenem naj tudi povem, da poteka projekt razvoj
               učnih gradiv na področju, v tem konkretnem primeru slovenskega jezika, in seveda s
               ciljem uporabe v različnih ciljnih skupinah. Zakaj v izhodišču to poudarjam? Ker so
               to tisti elementi in orodja, ki bodo močno v pomoč prav pri tem, na kar se nanaša
               vaše vprašanje.</p>
               <p>Tisto, kar pa zelo konkretno v tem trenutku poteka – jaz bom svoj del odgovarjala
               predvsem za področje šol oziroma izobraževanje, ministrica za delo seveda bo lahko ob
               priložnosti dodala še drugi del vidika, ki se jih zagotovo loteva v tem trenutku na
               področju sociale oziroma zagotavljanja enakih možnosti, in sicer v tem trenutku smo
               tudi kot ministrstvo za izobraževanje, znanost in šport s svojim predstavnikom ves
               čas vključeni tudi v t. i. koordinacijsko skupino, ki pripravlja ta kontingenčni
               načrti oziroma aktivnosti, povezane z izvajanjem tega načrta.</p>
               <p>Hkrati smo tudi že v stalnem stiku in tudi pripravah, kar se tiče kapacitet, vse od
               začetkov, lahko rečemo, begunske krize, še posebej je naš poudarek v duhu te t. i.
               razširjene družine oziroma najranljivejših skupin. To so ženske, otroci, mlade
               družine na primer. In pa v zadnjih dneh je tudi nastala pobuda rektorske konference
               oziroma Univerze v Ljubljani glede potencialnega vključevanja migrantov v študijske
               programe, potem posledično pridobivanja izobrazbe in verifikacija tovrstne izobrazbe.
               To so vse aktualne aktivnosti. Seveda, v kolikšni meri pa bodo te priprave in
               aktivnosti prišle v poštev, je pa tako, kot ste že sami omenili, bo odvisno od obsega
               in tudi, lahko rečem, hitrosti tokov in predvsem umeščanja migrantov v naš
               prostor.</p>
               <p>V skladu s tem bomo tudi odreagirali, kot smo tudi že do zdaj, na primer, kar se tiče
               predloga kapacitet in reševanja določenih situacij, zagotovo pa odreagirali tudi, kar
               se tiče vključevanja otrok oziroma širših družin v integracijske postopke. Hvala.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Gospod Žan Mahnič, zahteva za dopolnitev odgovora.</p>
               <p>Izvolite.</p>
            </sp>
            <sp who="SDZ7:MahničŽan">

               <speaker>ŽAN MAHNIČ (PS SDS):</speaker>

               <p>Hvala ministrici za ta del odgovora.</p>
               <p>To se pravi, če sem prav razumel, zdaj imamo nek načrt od leta 2012, za katerega pa
               še ne vemo, ali bo lahko sploh prišel v poštev, upoštevajoč povečanje števila
               beguncev. Vendarle me zanima:</p>
               <p>Ali bo treba še povečati finančna sredstva in če mogoče že vemo, v kakšnem
               obsegu?</p>
               <p>Ali govorimo mogoče o celotni spremembi nekega sistema glede na to število
               vključevanja v družbo?</p>
               <p>Verjetno govorimo tukaj o nekem multikulturalizmu:</p>
               <p>Ai bomo izbrali model, dokaj neuspešen, kot ga ima Švedska, ali bomo izbrali bolj
               uspešen model, kot ga imajo, recimo, ZDA?</p>
               <p>Tam so nekako vse kulture združili skupaj, tukaj pa se je Evropi nekako dovolilo, da
               je vsaka kultura zase. S tem smo dovolili segregacijo, nekatere potisnili na sam
               družbeni rob in prihaja do tega, recimo, da imajo – zadnjič sem bral podatke za
               Nemčijo –, da imajo izrazito slabše učne uspehe otroci iz priseljenskih družin, ker
               se nekako ne morejo vključiti v to okolje. Mislim, da si tega tukaj nihče ne želi,
               ker bomo kaj hitro začeli begunce in vse skupaj povezovati.</p>
               <p>Potem z ekstremizmi, tako levimi, ki zagovarjajo prihode, kot desnimi, ki bi te
               prihode zelo omejili, kar, recimo, vidimo, da se pojavlja na Švedskem, glede na to,
               da so tam zaprti v gete, kamor si niti policija ne upa. Upam, da do tega ne bo
               prišlo, ne samo v Sloveniji, ampak tudi drugje. Zadnje štiri dni sem bil na kongresu
               podmladka CDU in moram reči, da je v Nemčiji od tistega prvega navdušenja prišlo
               predvsem sedaj do streznitve, do realnega premisleka in že do nekega strahu. Službe
               za vse ne bo, kaj pa, če jih vendarle ne bomo mogli vključiti v družbo in vse te
               stvari, ki potem prihajajo.</p>
               <p>Bi lahko spregovorili samo še malo o tem?</p>
               <p>Ali imamo že kakšen finančni načrt, koliko bo to še dodatno obremenilo naš
               proračun?</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Ministrica dr. Maja Makovec Brenčič, izvolite.</p>
            </sp>
            <sp who="SDZ7:MakovecBrenčičMaja">

               <speaker>DR. MAJA MAKOVEC BRENČIČ:</speaker>

               <p>Najlepša hvala.</p>
               <p>Kar se tiče nekega zelo jasnega finančnega načrta, torej že zelo konkretnih številk,
               težko v tem trenutku ocenjujemo, ker ne moremo zdaj reči, koliko teh v resnici
               deklariranih migrantov bo prišlo tudi z željo, da sobiva v tej naši družbi in da se
               za to tudi na koncu odloči. Zato je ta načrt v tem trenutku samo hipotetičen načrt,
               se pa seveda pripravljamo tudi na ta del, da bomo vendarle zmožni relativno hitro
               organizirati te oblike integracije, še posebej za otroke in mlade družine in najbolj
               ranljive skupine, kot sem že omenila.</p>
               <p>Kar se tiče izkušenj z vidika integracije, mislim, da ima Slovenija že nekaj dobrih
               izkušenj, seveda so izhajale iz drugih okoliščin in drugih trenutkov. Mislim, da je
               najbolj pomembno to, kar ste tudi sami poudarili, sprejemanje te multikulturalnosti,
               kar pa trenutno lahko rečem tudi, kar se tiče izobraževalnih procesov, vendarle
               poteka v različnih oblikah že skozi kurikulume, in sicer sprejemanje različnosti,
               sprejemanje drugačnosti, hkrati sobivanje v tem širšem prostoru. Mislim, da je to
               vseeno pomemben koncept zavedanja, da smo kot družba odprti in da tudi lahko
               sprejemamo drugačnosti v trenutkih, ko je to najbolj nujno in potrebno prav z vidika
               človeškega odnosa, dostojanstva in spoštljivosti do različnosti kultur.</p>
               <p>Morda še poudarek, kar se tiče same celotne vertikale. Seveda pa so potrebe po tem z
               vidika migrantov zelo različne; od lahko osnovnih okoliščin, varstva, skrbi za
               otroke, do tudi celo umeščanja študentov, kar sem omenila že prej. Zato bo tudi v
               skladu s tem in obsegom, ki ga bomo vendarle lahko sprejeli, pomembno usklajevati na
               vsakem delu izobrazbene vertikale svoj integracijski koncept, saj gre tudi za
               različne stopnje zahtevnosti in tudi različne možnosti umeščanja. Vsekakor pa se tega
               na ministrstvu močno zavedamo in skušamo tudi že s projekti, ki potekajo zdaj, na nek
               način tudi ozaveščati vse nas, da so to trenutki, ki pravzaprav se tičejo ne le samo
               nas, ampak celotne Evrope in tudi konec koncev širšega globalnega sveta in da moramo
               tudi vzpostaviti tudi neko kontinuiteto tega zavedanja, glede na to, da očitno kot
               migracijski tokovi so bili že vrsto stoletij in prej, so se seveda pojavili tudi
               danes in nanje moramo biti pripravljeni.</p>
               <p>Hvala za to aktualno vprašanje.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Žan Mahnič, zahteva za razpravo na Državnem zboru.</p>
            </sp>
            <sp who="SDZ7:MahničŽan">

               <speaker>ŽAN MAHNIČ (PS SDS):</speaker>

               <p>Hvala še za ta odgovor, gospa ministrica.</p>
               <p>Z vami se strinjam, da različne kulture bogatijo. Pa vendarle tukaj moramo biti
               previdni, begunce bo treba vključiti v družbo. Vendarle je pa treba jasno povedati,
               da živimo v Sloveniji in da je tista primarna kultura tukaj kultura slovenskega
               naroda. Ti begunci prihajajo iz drugačnih okolij in vse kulture, kljub temu da je
               pozitivno, da smo kulturno različni, pa vendarle jih ne gre metati v lonec. Enostavno
               ni kultura, kjer ženske zatirajo, enaka kulturi, kjer imajo ženske iste pravice kot
               moški. Ni ne vem kakšna tudi kultura, kjer ljudi kamenjajo, kot na drugi strani
               kultura, kjer greš pač za prekrške v zapor. In ne nazadnje, nihče si ne želi, da bi
               prihajalo do tega, kot praktično na Švedskem, da je nošenje državnih simbolov
               označeno že za fašistično dejanje, ker naj bi država, nacionalna država,
               predstavljala kot neko nestrpnost, nek fašističen model in zaradi tega, recimo,
               kaznujejo tudi posameznike, lahko beremo v medijih, ki pridejo v dresu švedske
               nogometne reprezentance v šolo.</p>
               <p>Mislim, da si tega ne želimo in podpirali bomo ukrepe, ki bodo šli v tej smeri. Ne
               bom zahteval razprave, je pa moj proceduralni predlog, da mi ministrica za delo,
               družino in socialo odgovori v pisni obliki.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Dr. Vinko Gorenak bo postavil vprašanje ministru za pravosodje mag. Goranu
               Klemenčiču.</p>
               <p>Izvolite.</p>
            </sp>
            <sp who="SDZ7:GorenakVinko">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Gospod minister, v bistvu sem najavil to ustno poslansko vprašanje, ki se nanaša na
               reformo pravosodnega sistema.</p>
               <p>Dopuščam možnost, da si seveda različno razlagava, kaj je to reforma pravosodnega
               sistema, vendar o tej reformi sem poslušal gospoda Pličaniča v naši vladi, potem sem
               poslušal istega ministra v naslednji vladi, torej v vladi Alenke Bratušek – pa ni
               bilo nič. Tudi vi ste nekaj govoril o tem na predstavitvi, preden ste postali
               minister. Vendar tisto, kar se je do zdaj zgodilo, kar vi sicer pravite, ne vem, ali
               je to reforma ali ne, ali ste rekli, da je ali ni. Ampak tisto, kar je bilo do zdaj
               in sem sicer označil za sajenje rožic okoli sodišč, vi ste rekli, da je to ne vem
               kako pomembno. Kot primer naj vam povem, da ste tam zapisali tudi, da ne bo finančnih
               posledic. Sodni svet pa zdaj pravi, da za tiste komisije za integriteto rabi 24 tisoč
               evrov. Mislim, to je prav zanimivo. Namreč, ker tiste komisije zagotovo ne bodo
               rešile nič.</p>
               <p>Skratka, sprašujem po resni reformi pravosodnega sistema:</p>
               <p>Kdaj to bo?</p>
               <p>Predvsem pa bi slovenska javnost tudi lahko že izvedela:</p>
               <p>Kaj to bo?</p>
               <p>Vem, da ne morete natančno našteti, vendar smeri, kam naj bi ta reforma šla in kdaj
               naj bi jo doživeli, pa seveda mislim, da lahko podate.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod minister mag. Goran Klemenčič, izvolite.</p>
            </sp>
            <sp who="SDZ7:KlemenčičGoran">

               <speaker>MAG. GORAN KLEMENČIČ:</speaker>

               <p>Hvala lepa, podpredsednik Državnega zbora. Spoštovani poslanec dr. Gorenak, poslanke
               in poslanci, ministrski kolegi in kolegica!</p>
               <p>Drži, mislim, da imava različne poglede na to, kaj reforma je, kaj reforma pomeni.
               Večkrat smo o tem soočili mnenja, že v tem državnem zboru in na pristojnih
               parlamentarnih telesih, iz katerih zelo jasno izhaja, da za vas vse drugo kot
               lustracija reforma ni. Tukaj lahko pogledamo magnetograme za nazaj, zato odkimavanje
               z glavo ni potrebno. Vaš govor o pravosodni reformi je vselej zelo pompozen. Razumem
               tudi, zakaj. Dejstvo je sicer, da je marsikaj od tega, s čimer se danes srečujemo,
               tudi posledica <gap n="…"/> no, bom tako rekel, potem bom pa zelo jasno povedal, kaj delamo na
               tem. Pred začetkom prve Janševe vlade je bilo v Sloveniji nekaj čez 700 sodnikov. Po
               koncu prve Janševe vlade je bilo čez tisoč sodnikov, ker se je projekt Lukenda rešil,
               projekt odprave sodnih zaostankov rešil z zaposlovanjem novih sodnikov. Danes od vas
               poslušamo, da imamo največ sodnikov na prebivalca, kar je seveda res; in jih
               poskušamo počasi zmanjševati. Tudi sami ste bili minister v enem obdobju. Pod vašo
               ingerenco je bilo državno tožilstvo. Mislim, da ste v tistem času pripravili dva
               zakona in sta bila sprejeta v parlamentu. Noben se ni dotikal državnega tožilstva,
               razen njegovega prenosa iz pravosodnega na notranje ministrstvo. Tu imam grenak
               priokus, ko poslušam vse te zgodbe o tem, kaj je bilo storjeno; in kaj je sajenje
               rožic. Mi smo v tem letu sprejeli, ta parlament je potrdil, 16 pravosodnih zakonov
               ali 12, kar nekaj je bilo pravilnikov, ki sem jih sam podpisal. Lahko rečete, da je
               to sajenje rožic. To absolutno ni bila reforma slovenskega pravosodnega sistema; bil
               pa je korak v pravo smer. Ker če imate recimo sprejetje zakona, ki določa
               objektivnejši, transparentnejši postopek za izbor kandidatov za izvolitev v sodniško
               in tožilsko funkcijo, temu ne morete reči, da je to sajenje rožic. Tudi odpiranje
               odvetniške službe, objavljanje odločitev etičnih in disciplinskih komisij, si bom
               drznil reči, da je recimo v zadnjem primeru, glede katerega me je pred meseci
               spraševal vaš poslanski kolega zelo iskreno – mislim, da poslanec Breznik – glede
               plačila odvetniških storitev, zaračunavanje odvetniških storitev glede slovenskih
               državljanov, ki so parkirali na Hrvaškem in dobivali visoke odškodnine. Odvetniška
               zbornica se je odzvala. Danes bi morala biti njena odločitev objavljena tudi na
               spletu. Drznil si bom reči, da je drugačna zato, ker je morala biti transparentna. In
               se je postavila jasno na stran državljanov, prvič v zgodovini, tudi zato, ker smo
               spremenili Zakon o odvetništvu.</p>
               <p>Sedaj pa glede reforme same. Vi se zavedate, čeprav niste pravnik, ste pa pravosodni
               minister v senci, če sem prav prebral, pravosodni sistem ni nekaj, kar spremeniš z
               enim zakonom. Vsebuje vrsto gradnikov. Samo organizacijskih zakonov je osem, ki
               determinirajo ravnanje oziroma organizacijo Sodnega sveta, sodišč, tožilstev,
               državnih pravobranilstev, notarjev, izvršiteljev, upraviteljev, odvetnikov,
               izvedencev; to so organizacijski zakoni. Potem imate procesne zakone, ključne, ZKP in
               ZPP. Vem, zadnjič ste tudi moji državni sekretarki rekli: Pa kdaj boste že napisali
               ZKP? Jaz vem, da ste prepametni, da bi to resnično mislili, kdaj boste že napisali,
               češ da se ga da tako hitro napisati. Saj veste, kako zahteven predpis je to. Jaz sem
               obljubil, če bom doživel konec mandata, da bo zakon pripravljen. Ali bo sprejet, ne
               vem, ker to napisati, da bo pilo vodo, da bo usklajen z vsemi deležniki, vi veste, da
               je težko. Sedaj pa konkretno, mi smo storili prvi korak. S tem smo pridobili čas za
               to, da opravimo funkcijske analize na posameznih podsistemih. Naslednje leto, vam
               obljubljam na tem mestu, da boste v ta parlament dobili spremembo zakona o državnem
               pravobranilstvu, zakona o državnem tožilstvu, zakona o sodniški službi, zakona o
               državnem pravniškem izpitu, zakona o notariatu; od vseh teh gradnikov, da ne bom
               sedaj našteval, ki se bodo morali skladati skupaj. Sledili pa bodo štirim ključnim
               elementom. Prvič, povečanju kvalitete sojenja, povečanju učinkovitosti sojenja,
               povečanju odgovornosti in povečanju odprtosti. In kar se odprtosti tiče, pa ne gre za
               spremembo v zakonodaji. V tem državnem zboru sem že povedal, da skupaj z Institutom
               Jožef Stefan, ki je ugledna institucija, pripravljamo aplikacijo, ki bo omogočala
               skupaj z državnim, z Vrhovnim sodiščem objavo vseh sodb na svetovnem spletu. Tukaj pa
               mislim, da smo si povsem na istem nivoju in imamo isti cilj, ni pa tako preprosto
               tehnično zagotoviti.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Dr. Vinko Gorenak, zahteva za dopolnitev odgovora, izvolite.</p>
            </sp>
            <sp who="SDZ7:GorenakVinko">

               <speaker>DR. VINKO GORENAK (PS SDS):</speaker>

               <p>Pri zadnjem se seveda strinjam, da je to treba narediti, absolutno. Takoj, ko ste
               rekli, da za nas ni nobene reforme, če ni lustracija; jaz ne vem, kdo vam je kdaj to
               rekel. Ne vem, kje ste vi to slišali in kdo od govornikov ali mojih poslanskih
               kolegov je govoril o lustraciji sodstva. Dajte mi tisti posnetek, dajte mi tisti
               dokument ali magnetogram ali karkoli je, pa bova lahko razčistila. Jaz recimo o tem
               nisem govoril nikoli. Nikoli.</p>
               <p>Poglejte, zanimiva zadeva je, bom rekel. Kakorkoli nekateri obračate besede, vedno
               pridemo do krivca Janeza Janše. Konec koncev dajte že enkrat posneti mogoče kakšen
               film na to temo. Točno veste, da kakšnih začasnih sodnikov leta 2006 in 2007, ko je
               bil projekt Lukenda štartan, ni bilo mogoče vpeljati, ker je pač ustavna in zakonska
               ureditev taka, da je sodnik cel, tak kot je, ali ga pa ni. Res pa je, da je bilo
               možno v času po letu 2008 ali letu 2009 precej bolj radikalno nižati število
               sodnikov. Vi ste govorili o dvanajstih pravosodnih zakonih. Jaz jih nisem štel.
               Govoril ste o tem, kako ste izboljšali zadeve okoli izbora kandidatov. Če je po teh
               novih merilih Sodni svet že odločal in Vlada, predvsem pa Sodni svet, o izboru
               kandidatov za evropsko sodišče, potem je to noro. Potem so tista pravila neumna.
               Zakaj? Iz temeljnega razloga, ker tisti kandidat, ki je daleč najboljši, ki je
               študiral na fakultetah oziroma univerzah, ki jih tudi vi sami cenite, je potem četrti
               na tistem listu. Tisti, ki pa še dobro angleščine ne znajo, so pa bolj gor, ker so
               MPS, moralno politično dobri, verjetno. Ne vem. Dobro, vem, da na to nimate vpliva,
               to je Sodni svet.</p>
               <p>Dajem na nek način možnost, da tisti del odgovora, ki ste ga začeli na koncu,
               nadaljujete oziroma da poveste še kaj več o vsebini, kam bi naj šle reforme. Prosim.
           </p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Mag. Goran Klemenčič, izvolite.</p>
            </sp>
            <sp who="SDZ7:KlemenčičGoran">

               <speaker>MAG. GORAN KLEMENČIČ:</speaker>

               <p>Hvala lepa.</p>
               <p>Tega o kandidatih za ESČP ne bom komentiral. Gospod Gorenak, to, da nikoli ni bilo
               govora o lustraciji, pa dajva no. Bom šel v vladno sobo, naredil kratek pregled
               magnetogramov. Jaz se spomnim, da sem od vas slišal nekajkrat to, ampak saj to niti
               ni pomembno; se pač žal včasih tudi zgodi. Da ne boste rekli, da samo govorimo eden
               mimo drugega. Ampak še enkrat, mislim, da tukaj pa je soglasje, če je dobronamerno.
               Pravosodna reforma ne more vključevati samo spremembe enega zakona, pa če ne vem kaj
               s sodišči storimo. S tem, da je zelo pomembna razlika, pa niti ni pomembno, da je ta
               razlika, ampak lahko menimo, da sodišča različno kvalitetno delujejo. Vi menite
               recimo, da zelo slabo v povprečju; jaz menim, da so absolutne možnosti – ne možnosti,
               ampak nujnosti boljšega delovanja pravosodnega sistema, da pa se ne gre notri z
               ognjem in mečem. Tega se oba zelo dobro zavedava, brez spremembe določenih postopkov,
               predpisov, delovanj, tudi drugih podsistemov, odvetniškega, notarskega,
               izvedeniškega, tega ni mogoče narediti. In to letos intenzivno delamo. Drugo leto se
               bomo lahko tukaj spopadli džentelmensko, upam, da z argumenti, glede vseh tistih
               predpisov, ki jih bom prinesel v ta zbor, ravno zato, ker bodo morali iti vzporedno,
               ker vsaka sprememba v enem potegne za seboj spremembo v drugem.</p>
               <p>Glede odprtosti sem prej rekel, vse sodbe na internet. Ni tako preprosto, kot se
               včasih piše, češ saj je vse na računalniku, pa naj gre na internet. Veste, da je
               treba tiste stvari počistiti osebnih podatkov in tako naprej. Tudi glede tega se
               strinjamo. To ne more biti delano ročno, ker potem teh objav ne bi bilo in je zato
               treba vzpostaviti računalniški sistem. Tukaj smo pridobili, v bistvu boljšega že ne
               bi mogli, Institut Jožef Stefan, da nam pri tem pomaga.</p>
               <p>Kar se tiče učinkovitosti delovanja, učinkovitost delovanja je v tesni meri povezana
               s sodno mrežo, s tem kako je ta razporejena. Jaz se strinjam z vami, vem, zadnjič sem
               bil v Prekmurju, tam jim včasih primanjkuje spisov, vendar je treba omogočiti, da
               bomo imeli večjo mobilnost sodnikov, večjo mobilnost spisov, da mogoče ukinemo kakšno
               okrajno, okrožno sodišče, mogoče višje sodišče. Upam, da takrat, ne glede na
               strankarsko pripadnost, ne boste preko lokalnih lobijev rekli – ne, pri nas pa more
               biti sodna tabla, čeprav je tam, ne vem <gap n="…"/>. To so takšne stvari; veste, da ste to dali
               skozi in da ni preprosto, ko ste delali. Tukaj pa ste delali glede reforme policije.
               Pri kvaliteti sojenja se pa ne strinjam, tukaj je primarna odgovornost na sodiščih
               samih, ker na to <gap n="…"/></p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Dr. Vinko Gorenak, zahteva za razpravo v Državnem zboru.</p>
            </sp>
            <sp who="SDZ7:GorenakVinko">

               <speaker>DR. VINKO GORENAK (PS SDS):</speaker>

               <p>Ja, predvsem zaradi tega, ker se mi zdi, da je minister imel še namen veliko
               govoriti, pa ga je čas prekinil oziroma čas omejil. Da pa podkrepim to zahtevo za
               splošno razpravo, bom pa rekel tako. Jaz sem si napisal enajst stvari, ki bi jih bilo
               treba narediti po mojem mnenju. Vidim, da se v eni popolnoma ujemamo z ministrom, to
               je javnost sodb. Jaz upam, da to vključuje tudi to, kdo je sodil, ne pa da so to
               skriti podatki. Sicer si pa jaz predstavljam pod tem poskusni mandat, poskusni
               mandat, ki ga je treba po mojem mnenju uvesti, za kar bi bilo treba spremeniti
               Ustavo. Potem si predstavljam kaj, nobene ilustracije; ampak si predstavljam
               uveljavitev in spoštovanje, če želite, 8. člena Zakona o sodniški službi, ki ga bomo,
               pa se zavedam, zelo težko, ker eni so si svoj trajni mandat že podelili. Predstavljam
               si nov ZKP, mislim, da je bil leta 2008, že zelo daleč, narejen. In kolikor mi je vaš
               predhodnik Pličanič govoril, je tik pred tem, da ga bo podpisal. Tako je bilo enkrat
               rečeno v nekem poslanskem odgovoru tukaj in jaz sem mu celo čestital. Predstavljam
               si, da boste vnesli roke šest plus tri plus tri. Pomeni šest mesecev na prvi stopnji,
               tri na drugi in tri za Vrhovno sodišče. Predstavljam si, da boste vnesli v zakonodajo
               nevračanje odločanja iz višjih ali Vrhovnega sodišča na prvo stopnjo, ampak da bodo
               ta sodišča odločila; ne pa da se vrača nazaj na prvo stopnjo. Predstavljam si javnost
               sojenja tam, kjer je mogoče, predvsem si predstavljam javnost obrazov, da mi vidimo,
               kdo izreka sodbo, kot je v Italiji in na Hrvaškem. Predstavljam si ločena mnenja,
               recimo pri Vrhovnem sodišču, absolutno si jih predstavljam zaradi tega, ker je to
               nujno potrebno, ker mi danes delamo <gap n="…"/> Tudi pred sodiščem, ki berejo, kdo je kršil
               človekove pravice, pa ni rečeno, da je res tisti sodnik to naredil, mogoče je pa
               kontra glasoval, je pa ta podatek tajen. In to bi bilo dobro, da bi bil javen.
               Predstavljam si izvajanje tistega člena Kazenskega zakonika, ki govori tudi o
               odgovornosti sodnikov, bom skrajšal, in krivem sojenju. Pa je ta člen še vedno za
               okrasek. In si predstavljam tudi prepoved odhajanja gospodov sodnikov med odvetnike,
               za določeno obdobje. Namreč vem, kaj mi boste verjetno rekli na splošni razpravi, da
               to ni mogoče, da tega ni nikjer v Evropi. To imate prav, ampak mi imamo vendarle
               policista, ki po Zakonu o detektivski dejavnosti štiri leta ne sme biti detektiv, pa
               je limal na avtomobile listke za napačno parkiranje. In zato štiri leta ne sme biti
               detektiv, če zgubi službo. Mislim, da bi tudi za sodnike lahko kaj takega uvedli.</p>
               <p>Skratka, jaz si predstavljam približno to zadevo. Vi ste pri nekaterih stvareh
               pokimali, kaj pa jaz vem, mogoče so pa neka razmišljanja celo skupna. Zato jaz
               mislim, da se bo v splošni razpravi možno pogovoriti. Hvala lepa.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Dr. Gorenak, o vaši zahtevi bomo razpravljali oziroma odločali v sredo, 21. oktobra,
               v okviru glasovanja.</p>
               <p>Gospod Miha Kordiš bo postavil vprašanje ministrici za delo, družino, socialne
               zadeve in enake možnosti dr. Anji Kopač Mrak. Ministrica je odsotna, zato prosim, da
               se opredelite do načina odgovora.</p>
            </sp>
            <sp who="SDZ7:KordišMiha">

               <speaker>MIHA KORDIŠ (PS ZL):</speaker>

               <p>Hvala za besedo.</p>
               <p>Želel bi, da je ta odgovorov pisen.</p>
               <p>Konkretno pa gre res za domove za ostarele. V lanskem letu so imeli domovi starejših
               občanov velike presežke pri poslovanju, skupni presežek je znašal kar 5 milijonov
               evrov in pol. Domov z izgubo praktično nimamo. Gre pa tukaj za javne domove za
               starejše, ki so neprofitne ustanove, zaradi tega so ti presežki znak, da je pri
               delovanju teh ustanov nekaj strašno narobe. Vzroke lahko iščemo v dveh točkah. Prvič,
               ti presežki so posledica tega, da se uporabnikom zaračunava previsoke cene teh
               storitev, se pravi starejšim občanom. Drugi razlog je izkoriščanje zaposlenih. V
               konkretnem primeru pa imamo opravka z znaki, da se dogaja oboje – torej zaračunavanje
               previsokih cen uporabnikom in izkoriščanje zaposlenih. Cene oskrbe se po domovih zelo
               močno razlikujejo. V domovih, ki so bili zgrajeni v javno-zasebnem partnerstvu, so
               bistveno višje kot samo v javnih domovih, se pa tudi znotraj te javne mreže domov
               precej razlikujejo. Za vse pa v vsakem primeru velja, da so cene visoke, če jih
               primerjamo z dohodki naših upokojencev. Samo za primer in okus naj povem, da je cena
               za dvoposteljno sobo v najstarejšem domu v Ljubljani 535 evrov. Po drugi strani pa
               ima 29 % naših upokojencev pokojnine pod 500 evrov, 46 % upokojencev, se pravi skoraj
               polovica, pa ima dohodke nižje od 600 evrov. Zato ne preseneča, da so se v zadnjih
               nekaj letih v času krize ljudje začeli umikati iz domov za starejše. Te situacije se
               ne bo dalo sanirati drugače, brez vpeljave solidarnega javnega zavarovanja, ki bo
               podprlo naše starejše.</p>
               <p>Problem pa, kot sem uvodoma navedel, ni samo v previsokih cenah za uporabnike, ampak
               tudi pri izkoriščanju zaposlenih. Na splošno je zaposlenih premalo, zlasti notorično
               pa je stanje na področju zdravstvenih delavcev. Znani so primeri, ko na primer ena
               medicinska sestra skrbi za 300 varovancev in potem tudi odgovarja za svoje delo,
               čeprav je fizično nemogoče odgovorno skrbeti za toliko ljudi. Pojavlja se
               izgorevanje, pojavlja se padanje kvalitete storitev in tako naprej. Tudi v številnih
               DSO vodstvo zdravstvenim delavcem ne izplačujejo nadur, po oceni sindikata delavcev v
               zdravstveni negi je teh nadur za kar 100 tisoč evrov – neplačanih nadur. Skratka,
               nesprejemljivo je, da se ustvarjajo presežki na račun oskrbovancev in na račun
               delavcev.</p>
               <p>Zato me zanima:</p>
               <p>Kako bo ta problem, ki je zdaj že sistemski problem, ne sistem enega ali drugega
               ekscesa, ministrica naslovila?</p>
               <p>Kako bo ukrepala v zvezi z našimi domovi za ostarele?</p>
               <p>Hvala.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa. Odgovor boste dobili v pisni obliki.</p>
               <p>Gospod Zvonko Lah bo postavil vprašanje ministru za kmetijstvo, gozdarstvo in
               prehrano mag. Dejanu Židanu.</p>
               <p>Izvolite.</p>
            </sp>
            <sp who="SDZ7:LahZvonko">

               <speaker>ZVONKO LAH (PS SDS):</speaker>

               <p>Hvala lepa, podpredsednik, za besedo.</p>
               <p>Gospod minister, jaz sem vam večkrat že nazaj, leto, dve, na Odboru za kmetijstvo
               postavljal vprašanja, ali dela vlada kaj na tem, da bo ublažila situacijo, ki bo
               nastala ob ukinitvi mlečnih kvot. Rekli ste, da razmišljate o tem in da boste nekaj
               pripravili. Vedeli smo, da sosednje države, predvsem zahodne, pripravljajo nek sklad
               in neke ukrepe, ki bodo po končanju mlečnih kvot ublažile nižanje odkupnih cen mleka.
               Vendar smo pričakovali tudi, da bo z novo kmetijsko politiko 2015–2020, z novim
               operativnim Programom razvoja podeželja, mogoče znotraj tega programa tudi kaj glede
               na ublažitev teh padcev cen oziroma neko nadomestilo, da bodo kmetje lahko preživeli.
               Ko je bil ta operativni program potrjen, ste ga označili kot velik uspeh. Seveda, bil
               je uspeh, ker se je lahko potem ta kmetijska politika začela uresničevati iz tega
               obdobja, predvsem izplačevanje OMD in podobno. Vendar so takoj kmetje spoznali, da ta
               operativni program ne prinaša nič dobrega, da je sredstev na tistih področjih, kjer
               že tako nismo konkurenčni, še manj, da je manj subvencij za gorske kmetije, za male
               kmete. Poleg tega pa tudi ni bilo kaj dosti storjenega na ublažitvi padca odkupnih
               cen mleka. Sedaj smo prešli v situacijo <gap n="…"/> No, mi smo sklicali potem takoj s pomladjo
               nujno sejo Odbora za kmetijstvo, kjer sta bila sprejeta dva sklepa. Eden od sklepov v
               smeri, da poskuša vlada do konca leta dopolniti ta program in dobiti potrdilo v
               Bruslju, da se spremenijo subvencije oziroma nadomestila tisti, ki so se jim znižala,
               oziroma bolj v smeri strategije razvoja kmetijske politike pri nas v Sloveniji.
               Vendar kot ste bili zdaj tudi seznanjeni oziroma ste videli, da je bil shod kmetov v
               opozorilo temu, da je situacija nevzdržna in da je treba nekaj storiti na tem
               področju.</p>
               <p>Sprašujem vas:</p>
               <p>Kaj boste storili na tem področju?</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Mag. Dejan Židan, izvolite.</p>
            </sp>
            <sp who="SDZ7:ŽidanDejan">

               <speaker>MAG. DEJAN ŽIDAN:</speaker>

               <p>Hvala, pa gospodu Lahu tudi hvala za aktualno vprašanje.</p>
               <p>Mi smo se zavedali, da se razmere na trgu spreminjajo, zato je bila že lansko leto
               mlečna konferenca, glede katere mislim, da ste seznanjeni, gospod poslanec. Takrat je
               bilo predlaganih sedem ukrepov in teh sedem ukrepov se izvaja. Slovenija ni bila
               nepripravljena v tistem smislu, ker se lahko pripravi. Se pa je zgodilo še nekaj
               drugega, na kar nismo bili pripravljeni ne mi in ne ostalih 27 evropskih držav.
               Zgodil se je ruski embargo, ki ni posledica vpletanja kmetijske politike v Ukrajino,
               ampak pa posledice ruskega embarga občuti zlasti kmetijstvo in sektor prehrana kot
               celota. Zato je v celotni Evropski uniji prišlo do hudega padca. Celo statistično
               podobno – v Sloveniji je v zadnjem letu padla cena surovega mleka za 20 % in tudi
               toliko na evropski ravni. Nekatere ukrepe se skuša izvajati na evropski ravni, tam je
               najlažje, tudi Slovenija zelo sodeluje pri tem. Tisti ukrep, ki naj vsaj delno ublaži
               situacijo, ki je povezana z viškom mleka, je podaljšano skladiščenje dveh sort, to je
               mleko v prahu ter maslo. Novo, kar lahko koristi sedaj tudi Slovenija, je novo
               skladiščenje sira za določeno obdobje, ko so viški prisotni. Tisto, kar je novo, je
               paket pomoči, kjer je Slovenija dobila sorazmerno glede na svojo velikost – 1,3
               oziroma 1,4 milijona evrov. Mi smo tudi izborili, da je možno, da kot država dodamo
               še enkrat toliko denarja zraven. Na podlagi tega bo tudi kmetijam izplačana enkratna
               pomoč, vendar ta enkratna pomoč je samo enkratna pomoč. Ta enkratna pomoč ne rešuje
               nizkih cen mleka.</p>
               <p>Strukturni ukrepi, ki so bili, so bili tudi v preteklosti izvajani. Mogoče samo kot
               zanimivost, samo v sektor mlečne proizvodnje je bilo investirano več kot 60 milijonov
               denarja iz Programa razvoja podeželja. Ta kriza, ki je sedaj prisotna, je zanimivo,
               ne prizadene najbolj malih, ampak tiste, ki so največ investirali, torej kmetije, ki
               so se najbolj prilagodile. Nova kmetijska politika ni politika za majhne, srednje ali
               velike, ampak je politika za kmetije. Večina ukrepov je vezanih na hektar, tako je
               tudi v prihodnje. Tukaj se ne delajo razlike med kmetijami. Edina razlika je mogoče
               to, da se plačila izplačujejo od enega hektarja naprej, to pa je skupno soglasje
               kmetijskega prostora, ker smo bili z derogacijo 0,3 dejansko nekaj posebnega. Takrat
               sta bila na odboru sprejeta dva sklepa, če lahko povem, tudi odgovora na oba sklepa.
               Prvi odgovor je bil – Ali boste pravočasno pripravili vse uredbe, ki so vezane.
               Uredbe, ki so bile pomembne, so bile sprejete, tudi Uredba o ukrepih prenosa znanja
               in svetovanja iz Programa razvoja podeželja; potem uredba o izvajanju lokalnega
               razvoja. To je uredba, ki ima zadaj mimogrede 96 milijonov evrov. Uredba o ukrepu
               Dobrobit živali iz Programa razvoja podeželja, Uredba o izvajanju podukrepa Pomoč za
               zagon dejavnosti za mlade kmete, tukaj je razpis že bil. Uredba o ukrepih
               kmetijsko-okoljska-podnebna plačila, ekološko kmetovanje in tako naprej; Pravilnik o
               razvrstitvi kmetijskih gospodarstev, to so ti nujni predpisi, s katerimi se lahko
               potem nova kmetijska politika izvaja. Do konca leta je pa treba sprejeti še dve
               uredbi, to je investicijska uredba, dolgo ime ima – Uredba o ukrepih za izboljšanje
               konkurenčnosti; in potem Uredba o ukrepih za sanacijo in obnovo gozda po naravni
               nesreči žledu. To je tista uredba, ki omogoča, da se iz Programa razvoja podeželja
               koristi 20 milijonov evrov.</p>
               <p>Kar se pa tiče prilagajanja. Pri Programu razvoja podeželja je bil samo en pomemben
               očitek. Ta očitek je bil, da enega okoljskega ukrepa, ki se je imenoval Rej, in je
               zajel zelo veliko površin, v novi perspektivi več ni. Dejansko ga ni. Ni ga pa zato,
               ker je to bil tudi predmet očitka s strani Evropske unije in v nadaljevanju nam tega
               ukrepa niso pustili izvajati, ker so izhajali iz trditve, prvič, da je to del
               običajne prakse v Sloveniji; kot drugo pa, da ni merljivih okoljskih učinkov. Da bi
               pomagali nadgraditi uredbo, smo kasneje oziroma zelo hitro po sprejetju Programa
               razvoja podeželja strukturirali štiri skupine, v katerih so bili strokovnjaki iz
               Kmetijsko gozdarske zbornice, Sindikata kmetov, Kmetijskega inštituta, DOPPS, Zavoda
               RS za varstvo narave, MOP, fakultete, Zveze društev drobnice in še marsikoga. In to s
               področja sadjarstva, vinogradništva, poljedelstva in zelenjadarstva ter travništva.
               Te skupine so vodili dr. Peter Zadravec, dr. Stanko Vršič, dr. Aleš Kolmanič in
               gospod Branko Ravnik. Kasneje pa še več, če lahko. Hvala.</p>
            </sp>
            <sp who="SDZ7:HainzPrimož">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Zvonko Lah, zahtevate dopolnitev odgovora, izvolite.</p>
            </sp>
            <sp who="SDZ7:LahZvonko">

               <speaker>ZVONKO LAH (PS SDS):</speaker>

               <p>Gospod minister!</p>
               <p>Jaz vas razumem, da v okviru danih možnosti in tega denarja, ki je na voljo,
               poskušate narediti, kar je največ možnega. Vendar glede na situacijo, ki se dogaja
               pri manjših kmetih, ki kmetujejo na strmih površinah, gorski kmetje – je na osnovi
               novega programa bistveno manj nadomestil oziroma subvencij, kot jih je bilo prej.
               Nekateri pravijo, da tudi preko 40 %. Že prej so bili na meji, ali bodo še kmetovali
               ali ne, sedaj pa več ne vidijo nobene perspektive. Isto je pri nižinskih kmetih, kjer
               so odkupne cene tako padle, da ne morete s tem denarjem, ki je na voljo oziroma ga
               ima država na voljo, nadomestiti tega. Kmetje mlekarji pravijo, da trenutno odkupne
               cene pokrivajo komaj dobrih 60, 63 % stroškov prireje mleka. Tega se verjetno ne da
               nadomestiti, pa tudi v prihodnje – ni samo ruski embargo. Vemo, da so se sosednje
               države kar nekaj časa že pripravljale na konec mlečnih kvot, da bodo lahko bistveno
               povečale proizvodnjo in s tem bodo, tudi glede na to, da imajo boljše pogoje, cene
               padle. Mi lahko pričakujemo, da bomo iz Italije uvažali mleko, čeprav smo ga zdaj
               izvažali tja. Zato mislim, da smo prepozno začeli s propagando, da bi potrošniki
               kupovali domače, boljše pridelke. Res je, da se ta interes povečuje iz dneva v dan,
               vendar se bojim, da je to premalo, da je treba narediti še nekaj več, drugače se bo
               nam zemlja hitreje zaraščala, kot pa bomo uspeli <stage type="inaudible">/ izklop mikrofona/</stage></p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Mag. Dejan Židan, minister za kmetijstvo, gozdarstvo in prehrano, imate besedo za
               dopolnitev odgovora.</p>
            </sp>
            <sp who="SDZ7:ŽidanDejan">

               <speaker>MAG. DEJAN ŽIDAN:</speaker>

               <p>Hvala, gospod predsednik.</p>
               <p>Dovolite, gospod Lah, da povem zanimiv podatek. Največji strah je bil po padcu
               mlečnih kvot aprila letošnjega leta, vendar tukaj naraščanje proizvodnje mleka ni
               tako veliko, kakor smo se bali vsi skupaj. Po podatkih, ki so meni dostopni, je na
               ravni Evropske unije samo en odstotek. Tukaj je Slovenija ena boljših. Skupaj do
               sedaj v tem letu je rast mlečne proizvodnje 3,1 %, posamezni mesec je tudi 5 %; in še
               kar naprej mlečna proizvodnja v Sloveniji narašča. Težava, ki je pa nova, je ruski
               embargo, to se ni pričakovalo v taki obliki. In kar nas vse skrbi, je, da je evropski
               potrošnik začel zmanjševati porabo mlečnih proizvodov. Evropski potrošnik je pa
               največji potrošnik. Ukrepi, ki jih izvajamo – nas so že pred letom dni ravno zaradi
               potencialne stiske, kaj pa če ne bo mogoče prodajati, so nas slovenske mlekarne
               prosile, da pomagamo odpreti zelo veliko azijsko državo. To je bila njihova želja, da
               imajo kam peljati proizvode z neko višjo dodano vrednostjo, ker morajo zraven
               zaslužiti. Tukaj je dobra informacija, da smo administrativne postopke izpeljali.
               Prvi teden v novembru grem z delegacijo, mislim, da je notri 33 gospodarskih družb,
               niso samo mlekarne, tudi nekatere druge, ki pač vidijo tam poslovno priložnost, da
               bomo uspeli tudi tja prodajati oziroma celo pospeševati, ker nekatere vrste hrane,
               kot je vino, pa imamo v tem trenutku tam celo večkratnike prodaje po dobrih cenah.
               Druga stvar, informiranje potrošnika se je načrtno začelo že, če pomislimo, dve
               oziroma tri leta nazaj. Prosili so nas mlečni proizvajalci, da naj pomagamo še
               dodatno buditi zavest zadnji mesec. Tu vidite, še ena dodatna kampanja, ki ima
               vrednost slabih 60 tisoč evrov, bo peljala po celi Sloveniji. In ljudje iz mlečnega
               sektorja pravijo, da ima nek učinek. V začetku naslednjega leta pa se pelje še nova
               kampanja, in to je kampanja Izbrana kakovost, kjer so mlečna proizvodnja, kmetje,
               njihovi organizatorji in mlečna industrija prvi, ki so dosegli dogovor; in bodo
               zbrali denar. Več kot polovico bo prispevala država in bo to pogovor z domačim
               potrošnikom – dajte kupovati še več domačega. Ker zanimivo pri mlečni proizvodnji pa
               je, če bi se potrošnik večinsko odločil, da kupuje slovenske mlečne proizvode, bi
               bilo, tako pravijo strokovnjaki, krize konec v roku meseca dni zaradi te majhne
               proizvodnje predelave, ki jo imamo. Pa še en ukrep ni za zanemariti, to je tudi
               predlog te skupine, mi ne moremo vrniti denarja na travinje preko okoljskih
               programov, ker strokovnjaki niso našli programov, ki bi prepričali Evropsko komisijo;
               lahko pa vrnemo posredno. In ta posredno je preko uporabe travinje in zato drugo leto
               – mi čakamo sicer soglasje, ampak mislim, da bo to bolj formalno, vsebinsko usklajeno
               – uvajamo nov ukrep, to je pa sofinanciranje proste paše živali. Vračamo kar nekaj
               milijonov evrov denarja v mlečno industrijo preko tega.</p>
               <p>Še enkrat pa velja, če bomo kupovali slovensko in če bo prodaja slovenskega mleka
               potekala organizirano, bo vsakemu posameznemu kmetu bistveno lažje. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Zvonko Lah, imate besedo za zahtevo, da se na naslednji seji opravi razprava
               o odgovoru.</p>
            </sp>
            <sp who="SDZ7:LahZvonko">

               <speaker>ZVONKO LAH (PS SDS):</speaker>

               <p>Predsednik, jaz bi izkoristil poslovniško možnost, da se glasuje o tem, da opravimo
               razpravo v parlamentu glede problematike, ki ni tako enostavna.</p>
               <p>Tudi v petek smo imeli tukaj Odbor za kmetijstvo; žal, minister, niste mogli biti
               prisotni, ker je prišlo kar precej kmetov iz Haloz – večjih, manjših, mladih. Na
               območju šestih, sedmih občin je bil samo en prijavitelj mladih prevzemnikov kmetij.
               Eden od mladih kmetov je povedal, da pač ne vidi perspektive. Mislim, da je ta
               problematika dosti širša, kot pa samo nižje odkupne cene mleka. Na enem območnem
               svetu Kmetijsko gozdarske zbornice so kmetje povedali, da imajo informacijo, da je
               letos 30 % manj osemenjevanj krav. Ne vem, če to drži. Tak podatek smo dobili, da je
               telet premalo, da veliko uvažajo teleta. Cena teh telet raste, ker je pač
               pomanjkanje. Z uvoženimi teleti prihaja tudi kup bolezni in potem povečuje stroške
               kmetom, ki obupujejo. Kmet, ki redi 30, 40 govedi, bikov, ima pod črto nič, če ne
               celo minus, pa če svojega dela ne šteje. Mislim, da je situacija alarmantna, da je
               samooskrba tako nizka na nekaterih področjih, da bo treba nekaj storiti v podporo
               tem, ki še vztrajajo s kmetovanjem na teh majhnih kmetijah. V Halozah je povprečna
               velikost kmetije celo pod 4 hektare obdelovalne zemlje.</p>
               <p>Celo državna zemlja, skladova, se zarašča, ker je nihče ne vzame v najem. Zato
               predlagam, da tukaj opravimo širšo razpravo okrog te problematike. Tudi če ves denar
               najbolj koristno in gospodarsko porabimo, ki je na voljo iz Evrope; in tisto, kar
               lahko še občine pomagajo s svojimi sredstvi, se bojim, da ne bo zadostovalo, da bi
               ohranili, da ne bo šlo naše kmetijstvo praktično v nič. Vemo pa, da je hrana
               strateškega pomena, da imamo zelo stroge standarde, zelo dobro in varno hrano, je
               poskrbljeno za to. Bi bilo škoda, da to kulturno krajino in kmetijstvo uničimo.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Zvonko Lah, o vašem predlogu bo Državni zbor odločil v sredo, 21. oktobra
               2015, v okviru glasovanj.</p>
               <p>Dr. Vinko Gorenak, imate besedo, da zastavite vprašanje ministrici za notranje
               zadeve mag. Vesni Györkös Žnidar, ki je opravičeno odstotna, zato vas prosim, da
               poveste, ali želite ustni ali pisni odgovor.</p>
            </sp>
            <sp who="SDZ7:GorenakVinko">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Želim imeti ustni odgovor, ampak tisti odgovor bo verjetno precej drugačen, kot je
               današnje stanje. Predsednik, jaz bi vas prosil, če preverite, mislim, da poslovnik
               pravi, da so lahko ministri odstotni samo, če so v tujini. Vem, da ima ona v tem
               trenutku katastrofalno veliko dela, jaz to vse razumem, ne problematiziram; ampak v
               osnovi pa je le treba vedeti, da poslovnik govori samo o tujini. Niti ne vem, kje je,
               lahko je v tujini, ne vem; ampak predlagam, da se to preveri.</p>
               <p>Moje poslansko vprašanje se nanaša, ker sem ga pisal pred enim tednom oziroma pred
               petimi dnevi, niti nisem vedel, da bom zelo aktualen. Gre za vprašanje, ki ga
               Slovenija v tem trenutku doživlja, vprašanje migrantov in vsega, kar je v zvezi s
               tem. Glede na zadnja poročanja medijev sem prepričan, da je stvar ušla izpod nadzora,
               kljub temu da nam predstavniki države in Vlade govorijo, da temu ni tako. Temeljni
               problem, ki ga Slovenija v tem trenutku ima, je ta, da je edina država, ampak edina
               država, na zunanjih schengenskih mejah, ki je tako ranljiva, kot je. Španci so že
               pred nekaj leti postavili bodečo žico. Sledili so jim v Bolgariji, ki so tudi pred
               nekaj leti postavili bodečo žico. Ti ljudje danes nimajo problemov, Orbána je cela
               Evropa in tudi naša vladna politika obsojala ne vem koliko časa, ker je postavljal
               bodečo žico ob meji. Danes pa je verjetno Madžarska edina država Evropske unije, ki
               striktno ravna po schengnu in tudi sprejema, tudi sprejema prosilce za azil. Nihče ni
               rekel, da je meje zaprla. Ampak sprejema prosilce za azil, ne pa tiste, ki bi želeli,
               tako kot pri nas, odhajati proti severu. Jaz sem globoko prepričan, da bi morala
               Vlada Republike Slovenije meseca maja, ko smo prvič videli te velike količine
               migrantov, ki so hodili po makedonskih železniških tirih, reagirati takrat. Zdaj je
               prepozno, to je popolnoma jasno. Mi smo danes popolnoma odvisni od Nemčije in
               Avstrije. Ti dve državi bosta – in jaz mislim, da se bo to nadaljevalo na
               deklarativni ravni – migrante sprejemali, ampak čedalje bolj bodo kvote ožili. To
               pomeni, da bo na Šentilju tako rekoč nastal nek čep. Tisto bo še najmanj
               problematično. Bolj problematična je južna meja, ki je ne bomo mogli zavarovati.</p>
               <p>Zato želim ministrico vprašati:</p>
               <p>Kako je z varovanjem južne meje?</p>
               <p>Mislim, da bi morali vojsko že zdavnaj – danes zjutraj smo poslušali ministrico, ki
               je govorila neverjetne reči, da bo vojska spet kuhala golaž in slične zadeve, namesto
               da bi varovala mejo. Želim, da ministrica poda naslednjič neko aktualno stanje, ker
               verjetno takrat ne bo takšno, kot je danes. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Franc Breznik, imate besedo, da zastavite vprašanje dr. Petru Gašperšiču,
               ministru za infrastrukturo. <stage type="answer">(Ga ni.)</stage></p>
               <p>Gospod Žan Mahnič, imate besedo, da zastavite vprašanje ministru za finance dr.
               Dušanu Mramorju ter ministrici za notranje zadeve mag. Vesni Györkös Žnidar, ki je
               opravičeno odsotna.</p>
            </sp>
            <sp who="SDZ7:MahničŽan">

               <speaker>ŽAN MAHNIČ (PS SDS):</speaker>

               <p>Hvala, predsednik, ampak ni niti ministra za finance.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Pardon, najprej gospod Breznik, je zadaj za vami.</p>
               <p>Prosim, gospod Breznik, imate besedo.</p>
            </sp>
            <sp who="SDZ7:BreznikFranc">

               <speaker>FRANC BREZNIK (PS SDS):</speaker>

               <p>Najlepša hvala, gospod predsednik. Sem mislil, da sem neviden, da me niste
               prepoznali. Se pa tudi jaz opravičujem.</p>
               <p>Sledeče poslansko vprašanje, ki ga imam za ministra za infrastrukturo, je izredno
               pereče. Pereče je za številna mesta, ki so v Sloveniji blizu našega avtocestnega
               križa, gre za številna središča, kot je recimo središče Slovenskih goric, od koder
               sam prihajam, Lenart, imamo probleme z obvoznicami. V Lenartu je predmetna uredba, ki
               je bila objavljena v Uradnem listu, ki je izšel septembra 2004 in je začela veljati
               15. oktobra 2004. Od uveljavitve tega dokumenta v teh dneh mineva enajst let. Ta
               uredba govori predvsem za aktivnosti za investicijo priključne ceste Lenart v državi.
               Po avtocestnem programu je bila sprejeta uredba, da bo Lenart dobil obvozno cesto,
               tako imenovano severno obvoznico. Glede na predložena proračunska težka gradiva je
               očitno, da se je to predmetno cesto celo popolnoma spregledalo do danes. Lahko rečem,
               da ta problematika teče že več kot deset let, je izredno problematična zaradi tega,
               ker teče pomembna prometna pot iz Lenarta proti Gornji Radgoni in z druge strani
               proti Ptuju. Ta cesta je izredno prometna, zadržuje ves promet, lokalni promet v
               Lenartu, je tudi iz varnostnega vidika izredno vprašljiva. Dnevno prečka center
               Lenarta, kjer je ta promet izredno gost, več kot 500 <gap n="…"/> V bližini je osnovna šola v
               Lenartu, ki ima več kot 500 učencev, tako da je tudi s te strani problematično.</p>
               <p>Jaz vas kot ministra sprašujem o dveh zadevah:</p>
               <p>Kdaj bo investicija gradnje priključne ceste Lenart uvrščena v proračun Republike
               Slovenije, v nacionalni razvojni program?</p>
               <p>Ne govorim samo o Lenartu, gotovim o številnih obvoznicah, ki so bile v določenih
               uredbah sprejete in so do sedaj nekako vedno izvisele.</p>
               <p>Moram priznati, da na bivšega ministra, ko smo imeli, verjamem, da so sredstva
               omejena, drugi del tega vprašanja, ki se glasi:</p>
               <p>Ali je bil kdaj podan predlog za uvrstitev omenjene priključne ceste v nacionalni
               razvojni program in proračun Republike Slovenije?</p>
               <p>Govorim predvsem o tem, gospod minister:</p>
               <p>Ali ste severno obvoznico Lenart kdaj tudi na ministrstvu omenjali? Ali bo kdaj
               sprejeta v nacionalni program?</p>
               <p>Ali v tem doglednem času, ko ta obvoznica ne bo sprejeta, načrtujete tudi varno
               prometno ureditev križišč državnih cest v središču mesta Lenart?</p>
               <p>Mislim, da je problematika zelo pereča. Središče Lenarta ima v tem trenutku preko
               vsega tega, kar sem omenil, izredno močen promet, ki izredno ovira lokalni promet. Ta
               investicija je izredno pomembna za razvoj, tudi gospodarski razvoj Lenarta. Najlepša
               hvala za odgovor.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Peter Gašperšič, minister za infrastrukturo, imate besedo za odgovor.</p>
            </sp>
            <sp who="SDZ7:GašperšičPeter">

               <speaker>DR. PETER GAŠPERŠIČ:</speaker>

               <p>Hvala, spoštovani predsednik. Spoštovani poslanec gospod Franc Breznik, spoštovani
               ostali poslanke in poslanci, kolegica ministrica!</p>
               <p>Bom rekel, da sem imel nakazano zelo splošno vprašanje z vaše strani, ki se je
               generalno nanašalo na problematiko obvoznic. Mi je žal, da niste nakazali v svojem
               vprašanju bolj konkretno, da vas prav problematika priključne ceste Lenarta in te
               severne obvoznice podrobneje zanima. Žal vam v tem trenutku s temi podatki, po
               katerih ste me tukaj spraševali, ne morem postreči. Poznana mi je problematika te
               navezovalne ceste, vendar je res tudi to, kar ste omenili, da v proračunih 2016–2017
               za to navezovalno cesto ni predvidenih sredstev. Generalno lahko povem, da bodo vsi
               ukrepi, ki se bodo izvajali v naslednjih letih na podlagi sprejete Strategije razvoja
               prometa v Republiki Sloveniji, ki je bila sprejeta na Vladi v letošnjem juliju. Na
               podlagi te strategije bomo pripravili operativni program, kjer bodo posamezni ukrepi,
               ki bodo predvideni za reševanje problematike na posameznih področjih,
               operacionalizirani terminsko in finančno. Računam, da bo glede te navezovalne ceste
               ustrezno razvidna njena prihodnost, kdaj bo prišla na vrsto za realizacijo v tem
               operativnem programu. Ta operativni program bo bolj kot ne mrtva črka na papirju, če
               ne bomo uspeli zagotoviti tudi ustreznih finančnih sredstev za izvedbo tega
               operativnega programa. Veste, da se tudi na našem ministrstvu prizadevamo za
               zagotovitev dodatnih virov, v nasprotnem primeru nam obstoječi, do zdaj razpoložljivi
               viri pravzaprav omogočajo zgolj investicijsko in redno vzdrževanje obstoječega
               omrežja; nikakor pa si ne moremo še s temi sredstvi privoščiti novih investicij. To
               se je sicer v pretekli finančni perspektivi dogajalo s pomočjo evropskih sredstev in
               tako smo v pretekli finančni perspektivi uredili kar nekaj obvoznic. Samo v letošnjem
               letu smo jih v promet sprostili pet, to so Ilirska Bistrica, Gorenja vas, Šmartno pri
               Litiji, Črnomelj in ravno jutri odpiramo tudi obvoznico Škofja Loka. V naslednji
               perspektivi, v katero pa smo že vstopili, pa za te infrastrukturne projekte evropskih
               sredstev ne bo na voljo, tako da bo njihova realizacija odvisna izključno iz virov
               sredstev, ki jih bomo zagotovili v proračunu.</p>
               <p>Vesel sem, da se je tudi minister za finance ravno pridružil in tudi to malo posluša,
               da bomo v nadaljevanju, upam, uspeli zagotoviti tudi izvedbo teh projektov. Hvala
               lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Franc Breznik, imate besedo, da zahtevate dodatni odgovor.</p>
            </sp>
            <sp who="SDZ7:BreznikFranc">

               <speaker>FRANC BREZNIK (PS SDS):</speaker>

               <p>Najlepša hvala, gospod predsednik.</p>
               <p>Uredba o državnem lokacijskem načrtu za avtocestni odsek Lenart–Spodnja Senarska, v
               tej uredbi je bilo razpisano, da Lenart potrebuje severno obvoznico, številka odredbe
               je bila 109/04. Jaz sem vam tudi pripravil pisno poslansko vprašanje, kjer sem
               utemeljil te zadeve, zato ne bi bil predolg, ker imam premalo časa. Naj pa povem, da
               je občina od Direkcije za ceste prejela odgovor, da se bodo investicijski postopki
               pričeli takrat, ko bo investicijski projekt uvrščen v nacionalni razvojni program in
               proračun Republike Slovenije. Bilo bi pomembno, da bi se v nacionalni razvojni
               program ta projekt uvrstil, ker je izredno pomemben. Gre za središče Slovenskih
               goric, na katerega je vezano še pet občin, gre za izredno problematiko v Lenartu in
               okolici ter tudi za varnostne vidike. Rad bi povedal tudi, da je občina Lenart zaradi
               vsega tega zadnjih 10 let pristopila in je s svojimi sredstvi zgradila manjšo južno
               obvoznico, ki pa te problematike tranzitnega prometa, ki gre iz Lenarta, se izloči iz
               avtoceste in gre preko Lenarta v Gornjo Radgono in tako naprej, seveda ne rešuje.
               Rešuje nekaj manjših problemov v industrijski coni v Lenartu. Zaradi tega načenjam
               serijo teh poslanskih vprašanj, da bi uvrstili lenarško severno obvoznico v
               nacionalni program in da v doglednem roku nekako rešujemo. Moram priznati, da so bili
               ljudje, ki so zastopali v preteklosti nekatere interese Slovenskih goric, morda
               preslišani, mogoče smo bili preveč skromni. Vsi ostali, ki so bili bolj glasni, so te
               obvoznice dobili v nekem času. Lenarška obvoznica in severna obvoznica pa sta izredno
               pomembni za naše ljudi.</p>
               <p>Jaz nadaljevanje možnosti, ki jo imam po poslovniku, za javno razpravo ne bom
               zahteval. Zaradi tega sem vam pripravil še pisno poslansko vprašanje, kjer sem
               konkretiziral vso kronologijo te problematike. In bi vas potem prosil, da mi pisno na
               to drugo poslansko vprašanje odgovorite. Najlepša hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Peter Gašperšič, minister za infrastrukturo, imate besedo za dopolnitev
               odgovora.</p>
            </sp>
            <sp who="SDZ7:GašperšičPeter">

               <speaker>DR. PETER GAŠPERŠIČ:</speaker>

               <p>Hvala, predsednik.</p>
               <p>Kot rečeno, bomo vse podrobnejše informacije v zvezi s problematiko te obvozne ceste
               odgovorili v pisnem odgovoru. Kot rečeno, jaz se bom tudi sam zavzel, da se ta
               navezovalna cesta oziroma severna obvoznica uvrsti v NRP. Mi bomo že do sredine
               naslednjega leta pripravili ta operativni program, ki bo potem tudi podlaga, da se
               vsi ti projekti terminsko in časovno uvrstijo v proračune posameznih let. Hvala lepa.
           </p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Žan Mahnič, imate besedo, da zastavite vprašanje ministru za finance dr.
               Dušanu Mramorju ter ministrici za notranje zadeve mag. Vesni Györkös Žnidar, ki je
               opravičeno odsotna.</p>
            </sp>
            <sp who="SDZ7:MahničŽan">

               <speaker>ŽAN MAHNIČ (PS SDS):</speaker>

               <p>Hvala za besedo, predsednik. Spoštovani minister, kolegice, kolegi!</p>
               <p>V zadnjem letu smo v tej dvorani na plenarnih zasedanjih in na odborih veliko
               govorili o Islamski državi, njeni aktivnosti, tudi financiranju in o tem, kako
               zajeziti te tokove. V zadnjem času so se pojavile nekatere številke, da je Islamska
               država finančno najbolj podprta teroristična organizacija. Kljub temu, da gre za neko
               sui generis teroristično organizacijo, kakršne do sedaj še nismo poznali, saj deluje
               kot država, česar pa za prejšnje ne moremo trditi. In da naj bi tudi predvsem v
               Evropi Islamska država skupaj z nekaterimi drugimi muslimanskimi državami podpirali
               tako imenovane radikalne islamiste preko različnih finančnih tokov, ko preko
               nekaterih posrednikov potem skušajo ta denar pripeljati v Evropo bodisi za raznorazne
               aktivnosti bodisi tudi za kakršnekoli gradnje poleg še tistega uradnega denarja.
               Kakor vem, se s temi zadevami ukvarja tudi Urad za preprečevanje denarja. Sicer je
               bilo to vprašanje mišljeno za ministrico za notranje zadeve, ker vemo, kakšno
               zakonodajo je letos sprejela Avstrija – prepoved financiranja islama iz tujine in še
               nekatere druge ukrepe. Sedaj o tem že razmišljajo tudi Belgija, Francija, Španija in
               Nemčija.</p>
               <p>Ker je tukaj prisoten samo minister za finance, gospod predsednik, prosim, da mi
               ministrica pripravi pisni odgovor; ni treba ustnega na naslednji seji.</p>
               <p>Gospod minister, zanima me:</p>
               <p>Ali ste na Ministrstvu za finance oziroma ali so vaše službe zaznale kakršnekoli
               tokove?</p>
               <p>Ali imate tudi podatke, koliko je bilo teh finančnih tokov za islamsko skupnost v
               Sloveniji iz tujine v preteklih letih?</p>
               <p>Hvala za odgovor.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Dušan Mramor, minister za finance, imate besedo za odgovor.</p>
            </sp>
            <sp who="SDZ7:MramorDušan">

               <speaker>DR. DUŠAN MRAMOR:</speaker>

               <p>Hvala lepa.</p>
               <p>Spoštovani poslanec gospod Žan Mahnič! Aktivnosti za odkrivanje in preprečevanje
               financiranja terorizma so opredeljene v Zakonu o preprečevanju pranja denarja in
               financiranje terorizma. Izvaja pa jih, kot ste že omenili, Urad za preprečevanje
               pranja denarja, ki je v okviru Ministrstva za finance, na podlagi podatkov,
               pridobljenih od zavezancev iz 4. člena tega zakona. Urad deluje tudi preventivno, in
               sicer z objavo določenih podatkov, mnenj, stališč in opozoril na svojih spletnih
               straneh. Področje preprečevanja financiranja terorizma, ki je opredeljeno v tem
               zakonu – vsi zavezanci iz 4. člena zakona so dolžni izvajati ukrepe preprečevanja
               pranja denarja pri sprejemanju, izročitvi, zamenjavi, hrambi, razpolaganju oziroma
               drugem ravnanju z denarjem ali drugim premoženjem. O vseh zaznanih sumih so dolžni
               obvestiti naš urad. Za prepoznavanje transakcij, ki so lahko povezane s pranjem
               denarja ali financiranjem terorizma, uporabljajo zavezanci indikatorje za
               prepoznavanje sumljivih transakcij, ki so jih pripravili v sodelovanju s tem uradom
               in drugimi pristojnimi organi, kot so Banka Slovenije, Agencija za trg vrednostnih
               papirjev, Agencija za zavarovalni nadzor. Finančne organizacije so dolžne pri vseh
               razlogih za sum financiranja terorizma ravnati s posebno skrbnostjo in nemudoma
               obvestiti urad. Urad na svoji spletni strani objavila sezname držav, v katerih se ne
               izvajajo ustrezni ukrepi za preprečevanje odkrivanja pranja denarja in financiranje
               terorizma, oziroma se le-ti ne izvajajo v zadostni meri. Seznam je sestavljen na
               podlagi podatkov projektne skupine za finančno ukrepanje in Odbora strokovnjakov
               Sveta Evrope za ocenjevanje ukrepov preprečevanje pranja denarja in financiranje
               terorizma, tako imenovani MONEYVAL. Na tem seznamu so trenutno navedene štiri države.
               Objavljeni so tudi seznami držav, ki so znane po pridelavi surovin za proizvodnjo
               prepovedanih drog. Tak seznam sestavlja UNODC, in sicer objavljenih je šest držav, ki
               to delajo. Države, ki so znane kot offshore finančni centri, objavila jih je IMF; 25
               držav s pomanjkljivo zakonodajo na področju obdavčenja, v redu, tu je 14 držav. Kar
               je ključno – ki bi lahko bile glede na omejevalne ukrepe zoper njihove državljane
               povezane s terorizmom ali financiranjem terorizma in pranjem denarja, tu je
               objavljenih 31 držav. Te so verjetno ključne tudi za vaše vprašanje. Urad redno
               posodablja zgoraj navedene sezname, pri svojem delu pa posebno pozornost namenja
               osebam, transakcijam in sredstvom, ki so kakorkoli povezani z državami iz seznama.
               Navedeni seznami držav služijo zavezancem za izvajanje tega zakona pri ugotavljanju
               morebitnih sumljivih transakcij, ne glede na to, ali gre za pranje denarja ali
               financiranje terorizma. Urad pri vseh zaznanih razlogih za sum pranja denarja in
               financiranja terorizma aktivno sodeluje z ostalimi pristojnimi organi. To vaše
               vprašanje se tudi nanaša na MNZ. Seveda mi zelo tesno sodelujemo, predvsem z organi
               odkrivanja in pregona kaznivih dejanj. V letu 2014 smo tako na uradu obravnavali in
               organu odkrivanja kaznivih dejanj – policiji posredovali šest obvestil o sumu
               storitve kaznivega dejanja financiranja terorizma. Moram pa priznati, da ta trenutek
               nimam podatka, koliko od teh šestih se je nanašalo na vaše vprašanje neposredno. Če
               dovolite, vam bomo to posredovali pisno.</p>
               <p>Rad bi pa še povedal, da po mednarodnem rangiranju sodi Slovenija med prve 3 najmanj
               tvegane države glede tveganja pranja denarja in financiranja terorizma, ker očitno
               imamo ta sistem pa res zelo dobro postavljen. Med temi državami so še Finska in še
               ena, ki je zdajle ne vem na pamet. Ta sistem imamo res dobro dodelan.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Gospod Žan Mahnič, imate besedo, da postavite zahtevo za dopolnitev odgovora.</p>
            </sp>
            <sp who="SDZ7:MahničŽan">

               <speaker>ŽAN MAHNIČ (PS SDS):</speaker>

               <p>Najprej hvala gospodu ministru za konkretne podatke.</p>
               <p>Kot sem že dejal, tisti del, ki se nanaša na MNZ, bi prosil, da mi ministrica pisno
               odgovori.</p>
               <p>Bi pa samo še gospoda Mramorja vprašal, ker mi ni prej odgovoril:</p>
               <p>Ali razmišljate še o sprejetju kakšnih drugih zakonov, predvsem po zgledu Avstrije in
               sedaj še nekaterih drugih držav, ki pripravljajo zakonodajo za preprečitev
               financiranja islama iz tujine?</p>
               <p>Predvsem v luči, da tisto muslimansko skupnost, ki živi tukaj, s katero živimo, če
               lahko rečem, v sožitju, obvarujemo pred tem, da bi se jih metalo vse v isti lonec. In
               da se tiste finančne tokove oziroma financiranje, katerih namen je izključno
               financiranje terorizma oziroma nekaterih radikalnih islamskih skupin, skuša tudi na
               ta način onemogočiti. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Dušan Mramor, minister za finance, imate besedo za dopolnitev odgovora.</p>
            </sp>
            <sp who="SDZ7:MramorDušan">

               <speaker>DR. DUŠAN MRAMOR:</speaker>

               <p>Hvala lepa.</p>
               <p>Moram priznati, da tega v načrtu Ministrstva za finance o predpisih, ki jih
               pripravljamo, nimamo. Bomo pa budno spremljali in če bo to potrebno, bomo take
               spremembe oziroma dodatne zakone tudi predlagali Državnemu zboru.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Violeta Tomić, imate besedo, da zastavite vprašanje ministrici za kulturo mag.
               Julijani Bizjak Mlakar.</p>
            </sp>
            <sp who="SDZ7:TomićVioleta">

               <speaker>VIOLETA TOMIĆ (PS ZL):</speaker>

               <p>Spoštovani predsednik, hvala za besedo.</p>
               <p>Kmalu bomo obravnavali Zakon o avdiovizualnih medijskih storitvah, ki uravnava
               področje, na katerem prihaja do mnogih nepravilnosti in vprašljivih praks. Poleg
               omenjenega zakona ureja področje tudi Zakon o medijih. Oba zakonska akta natančno
               določata deleže evropskih in slovenskih avdiovizualnih del, lastne produkcije in
               avdiovizualnih del slovenskih neodvisnih producentov, ki jih mora izdajatelj uvrščati
               v svoj program. Te določbe v praksi niso nadzorovane na način, ki bi dejansko
               zagotavljal izpolnjevanje zavez izdajateljev televizijskih programov. Upravičeno
               lahko dvomimo v spoštovanje zakonskih določb s strani zasebnih izdajateljev
               programov, ki bi morali imeti 10 % neodvisne produkcije, več kot 50 % evropskih
               avdiovizualnih del in vsaj 5 % slovenskih avdiovizualnih del. Izjema pa ni niti javna
               Radiotelevizija Slovenija, ki bi poleg 10 % neodvisne produkcije morala imeti 25 %
               slovenskih avdiovizualnih del; in od tega ena četrtino slovenske neodvisne
               produkcije.</p>
               <p>Zanima me:</p>
               <p>Kako bo ministrstvo ukrepalo ob najnovejši ugotovitvi Akosa o nedoseganju deležev
               slovenskih avdiovizualnih del na RTV Slovenija?</p>
               <p>Kdaj bodo znani rezultati nadzora doseganja deležev slovenske neodvisne produkcije,
               evropske neodvisne produkcije in evropskih del za leto 2014?</p>
               <p>Hvala za odgovor.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Mag. Julijana Bizjak Mlakar, ministrica za kulturo, imate besedo za odgovor.</p>
            </sp>
            <sp who="SDZ7:BizjakMlakarJulijana">

               <speaker>MAG. JULIJANA BIZJAK MLAKAR:</speaker>

               <p>Hvala lepa za vprašanje. Spoštovani predsednik, spoštovani minister, poslanke in
               poslanci!</p>
               <p>Nadzor nad doseganjem deležev slovenske neodvisne produkcije, evropske neodvisne
               produkcije in evropskih del je v stvarni pristojnosti Agencije za komunikacijska
               omrežja in storitve Republike Slovenije, krajše Akos. Akos je neodvisen organ, ki
               ureja in nadzira trg elektronskih komunikacij, upravlja in nadzira radiofrekvenčni
               spekter v Sloveniji, opravlja naloge na področju radijskih in televizijskih
               dejavnosti ter ureja in nadzira trg poštnih storitev in storitev železniškega prometa
               v Sloveniji. Zato je Ministrstvo za kulturo prosilo Akos za pojasnilo, na podlagi
               katerega vam lahko odgovorim naslednje. Agencija je zaključila postopke nadzora glede
               doseženih deležev slovenskih in evropskih avdiovizualnih del za leto 2014. Razen ob
               primeru postopka proti izdajatelju Javni zavod Radiotelevizija Slovenija programa
               TELE M, v katerem je delež znan, pridobivajo se zgolj še podatki o utemeljenosti
               objektivnih razlogov za nedoseganje deležev evropskih avdiovizualnih del neodvisnih
               producentov. Izdajatelju Javnemu zavodu Radiotelevizija Slovenija je bila izdana
               odločba z opozorilom k odpravi nepravilnosti zaradi nedoseženega deleža slovenskih
               avdiovizualnih del na prvem in drugem televizijskem programu Radiotelevizije
               Slovenija. V primeru programa TV3 Medias so bili ugotovljeni utemeljeni objektivni
               razlogi za nedoseganje deležev evropskih avdiovizualnih del, ker je bilo podjetje v
               letu 2014 v postopku prisilne poravnave. Za nedoseganje deležev slovenskih
               avdiovizualnih del v programu TV3 Medias je agencija izdajatelju izdala odločbo z
               opozorilom k odpravi nepravilnosti. Izdajatelju programov POP Kino in POP Oto sta
               bili izdani odločbi o začasnem preklicu dovoljenja za izvajanje televizijske
               dejavnosti, in sicer izdajatelj ni smel razširjati programa v časovnem intervalu dve
               uri. Izrečeno sankcijo je izdajatelj ustrezno izvršil. Podatki o doseženih deležih
               avdiovizualnih del za leto 2014 so objavljeni tudi na spletni strani Akosa.</p>
               <p>Kot je torej razvidno iz vsega doslej navedenega so rezultati nadzora nad izvajanjem
               določb ZAvMS že znani in naj bi bili objavljeni na spletni strani Akosa. Akos v
               svojem odgovoru tudi navaja, da je Inšpektorat Republike Slovenije za kulturo in
               medije posredoval predlog za uvedbo postopka o prekršku zaradi zadevne kršitve.
               Inšpektorat Republike Slovenije za kulturo in medije bo kot organ v sestavi
               Ministrstva kulturo in pristojni nadzorni organ nad spoštovanjem določb glede
               posebnih programskih zahtev do Radiotelevizije Slovenija po Zakonu o medijih ukrepal
               na podlagi prejetega predloga Akosa za uvedbo postopka o prekršku. Kolikor mi je bilo
               znano, v petek tega sporočila oziroma te odločbe Akosa inšpektorat še ni prejel, tako
               da ga pričakujemo v naslednjih dnevih. Ministrstvo za kulturo ob tem tudi ugotavlja,
               da takšen nadzor poteka na zakonsko ustrezen način, to je v skladu s področno
               zakonodajo o prekrških in inšpekcijskem nadzoru. Nadzor po veljavnem Zakonu o medijih
               pa je urejen nekoliko drugače kot v ZAvMS, saj ga izvaja inšpektorat, Akos pa izvaja
               le strokovno nadzorstvo nad izvajanjem določb o radijskih in televizijskih programih
               brez možnosti izreka kazenskih sankcij in inšpekcijskih ukrepov. Tudi zato je
               Ministrstvo za kulturo, v prvi vrsti pa z namenom povečati hitrost in učinkovitost
               postopkov nadzora nad radijskimi in televizijskimi programi, v noveli Zakona o
               medijih predlagalo rešitev, po kateri se vodenje inšpekcijskega nadzora nad
               izvajanjem zakonskih določb o radijskih in televizijskih programih prenaša na en
               organ – Akos. S tem sledimo rešitvi iz ZAvMS, ker inšpekcijski nadzor že v celoti
               opravlja Akos; pa tudi evropski direktivi, po kateri je predvideno, da regulacijo
               televizijskih programov opravlja neodvisen nacionalni regulatorni program, kar Akos
               kot neodvisna javna agencija vsekakor je. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Violeta Tomić, imate besedo, da zahtevate dopolnitev odgovora.</p>
            </sp>
            <sp who="SDZ7:TomićVioleta">

               <speaker>VIOLETA TOMIĆ (PS ZL):</speaker>

               <p>Hvala, ministrica, za izčrpno poročilo.</p>
               <p>Naj razložim še ljudem, ki jim ni popolnoma jasno, zakaj to sprašujem. To vprašanje
               je izjemno pomembno, kajti zaradi nespoštovanja zakonodaje ostajajo brez dela naši
               ustvarjalci. Cela serija glasbenikov, igralcev, producentov, režiserjev, medtem ko
               televizije nemalokrat štejejo v kvoto slovenske produkcije tudi informativni program,
               resničnostne šove, vedeževalke in podobno. Zaradi dveh ali večletnih zakasnitev v
               nadzoru Akosa še vedno nimamo podatkov za leti 2012 in 2013 ter deloma tudi ne za
               2014.</p>
               <p>Zato me resnično zanima:</p>
               <p>Kdaj se bo začel resen nadzor nad predpisanimi deleži, ki jih določa naša veljavna
               zakonodaja?</p>
               <p>Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Ministrica za kulturo mag. Julijana Bizjak Mlakar, imate besedo za dopolnitev
               odgovora.</p>
            </sp>
            <sp who="SDZ7:BizjakMlakarJulijana">

               <speaker>MAG. JULIJANA BIZJAK MLAKAR:</speaker>

               <p>Hvala lepa ponovno za besedo.</p>
               <p>Glede na ta odgovor, ki sem vam ga dala, vsekakor za leto 2014 je za enkrat videti,
               da je bil ta nadzor resen. Je pa res, da poteka za eno leto nazaj, da se celotno leto
               pač zajame. Za leti 2012 in 2013 pa res nimam ta trenutek podatka, kako je ta nadzor
               deloval. Je pa res ovira to, da imamo dva organa. Upam, da bomo s to novelo zakona –
               upam, da bo tudi čim prej v Državnem zboru – ta nadzor naredili resnično
               učinkovitejši; tudi na ta način, da bo postopek od začetka do konca peljal en sam
               nadzorni organ. Če so bile pomanjkljivosti v letu 2014, trenutno teh podatkov nimam
               in ne morem temu pritrditi; če so bile, bo seveda ta izboljšava dobrodošla. Hvala
               lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Franc Trček, imate besedo, da zastavite vprašanje ministru za finance dr. Dušanu
               Mramorju ter ministrici za kulturo mag. Julijani Bizjak Mlakar.</p>
            </sp>
            <sp who="SDZ7:TrčekFranc">

               <speaker>DR. FRANC TRČEK (PS ZL):</speaker>

               <p>Hvala za besedo, predsedujoči.</p>
               <p>Moje vprašanje je v osnovi kratko, ampak ga bom potem nekoliko razložil.</p>
               <p>Kaj bo z usodo umetniške zbirke Factor banke?</p>
               <p>Razlaga – prvi direktor Factor banke gospod Fabio Škopac se je odločil, da ne bo
               financiral športa kot večina preostalih bankirjev takrat, ampak da bo banka kupovala
               tedanja aktualna umetniška dela. Kurator tega, če se tako izrazim, je bil dr. Tomaž
               Brejc. Skozi zgodovino Factor banke do trenutka, ko smo rekli, da jo bomo
               kontrolirano ugasnili, če se tako izrazim, se je nabralo kar nekaj teh del; skoraj
               300, od tega je skoraj 90 del zaklad slovenske likovne, kiparske sodobne produkcije.
               Čisto mimogrede, če bi nas šlo ducat, kolikor nas je še tukaj notri s strokovci,
               generalno sekretarko in kolegom Milanom, v preddverje našega balkona, bi tam videli
               zelo lepo platno z naslovom Materada iz leta 1997 Emerika Bernarda. Ko smo imeli
               skoraj leto dni nazaj sejo Odbora za kulturo v Mariboru, se je tudi sprožilo to
               vprašanje, kaj bo zdaj z usodo tega pomembnega zaklada, če se tako izrazim. Takrat so
               bili celo malo pomisleki; Moderna galerija je seveda kazala neke apetite, da bi to
               šlo v njihov fundus, da bi tudi v tem pogledu malo decentralizirano nastopali in da
               bi vsaj del tega fundusa šel v Umetnostno galerijo Maribor. V najboljšem namenu, da
               se to dogaja, niti nisem tega preverjal in spraševal. Pred kratkim najprej izvem po
               osebnih kanalih, potem tudi v mediju, da smo se nekako odločili, da bomo to kar
               prodali za milijon evrov, ali kako že.</p>
               <p>Zato sprašujem obe ministrstvi, ki se ukvarjata s sanacijo bančnega sistema in s
               kulturo:</p>
               <p>Kaj bo z usodo umetniške zbirke Factor banke?</p>
               <p>Lahko bi zdaj naštel kar nekaj držav, ki so imele takšne in drugačne finančne krize,
               ampak dejansko ne najdem nobene resne države, ki bi prodajala svoje umetniške zaklade
               na takšen način, kot očitno to misli zdaj početi Slovenija. Prosim za odgovor.
               Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Ministrica za kulturo mag. Julijana Bizjak Mlakar, imate besedo.</p>
            </sp>
            <sp who="SDZ7:BizjakMlakarJulijana">

               <speaker>MAG. JULIJANA BIZJAK MLAKAR:</speaker>

               <p>Hvala lepa, spoštovani poslanec dr. Franc Trček!</p>
               <p>V zadnjem obdobju se je posebej v povezavi s posledicami globoke ekonomske krize na
               trgu pojavilo večje število del in zbirk, ki jih lahko štejemo med zanimivejša s
               kulturnodediščinskega vidika. Mnogo del, ki jih lahko zasledimo, v času ekonomske
               konjunkture v državi njenim nacionalnim institucijam, ki za likovno dediščino skrbijo
               v okviru javne službe, ni bila dosegljivih, saj so njihove cene ob vlaganjih
               zasebnega kapitala v zasebne zbirke dosegale nedosegljive višine. Že v času ekonomske
               konjunkture namreč proračunska sredstva, namenjena odkupom likovne dediščine, niso
               bila določena v zadovoljivi višini. V letu 2009 smo imeli še nekaj čez 700 tisoč
               evrov namenjenih odkupom, v letu 2013 pa samo še 191 tisoč 470 evrov, medtem ko sedaj
               ta znesek rahlo povišujemo v letu 2014 in 2015. Mislim, da bo leta 2015 realizacija
               okoli 250 tisoč evrov, kar pomeni, da s temi sredstvi praktično ne moremo poseči po
               teh delih. Ker pa se zavedamo, da je v tem obdobju že zaradi opisanih razmer na trgu
               hkrati zaslediti ogromno količino umetniških del, ki so bila tudi del premoženj
               nekaterih propadlih gospodarskih družb, za katere odkup s strani države zaradi
               drastičnega pomanjkanja sredstev na področju kulture, ki so bila v zadnjih šestih
               letih grozljivo zmanjšana, ni mogoč, smo takoj ob začetku mojega mandata pristopili k
               uporabi vseh zakonskih možnosti, ki so nam na voljo, za zaščito tega premoženja
               nacionalnega pomena. V skladu z določbami Zakona o varstvu kulturne dediščine smo
               imenovali strokovne komisije, sestavljene iz področnih strokovnjakov, ki so
               pregledale stanje na trgu, in posledično pooblastili tudi pristojne javne zavode, ki
               so v posameznih gospodarskih družbah, ki so bodisi v postopkih prenehanja bodisi v
               postopkih prodaje, lahko tudi tujim kupcem, opravili natančne preglede in popise
               premoženja umetniške in arhivske vrednosti.</p>
               <p>V primeru banke, ki jo navajate v vašem vprašanju, je bil opravljen tovrstni pregled
               in posledično tudi razglasitev zbirke z vsemi deli, ki so nacionalnega pomena.
               Posledično to pomeni, da je tovrstno zbirko mogoče prodati zgolj v celoti, ne
               nenadzorovano po posameznih delih; poleg tega pa tudi, da tovrstne zbirke ni mogoče
               odstraniti iz države. To je v danem trenutku brez izdatnih dodatnih finančnih
               sredstev vse, kar smo lahko na Ministrstvu za kulturo storili. Usoda Factor banke je
               v tem trenutku jasna do te mere, da bo zbirka zaradi svoje celovitosti lahko prodana
               zgolj v celoti, predvsem pa ne bo zapustila ozemlja Republike Slovenije. Res je vmes
               85 ključnih del, zelo pomembnih, zgodovinsko pomembnih del, ki bi jih ministrstvo
               želelo prenesti v nacionalni fond. V zvezi s tem smo se obrnili tudi na Ministrstvo
               za finance, minister Mramor pa bo povedal, kako oni gledajo na to. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Besedo ima minister za finance dr. Dušan Mramor.</p>
            </sp>
            <sp who="SDZ7:MramorDušan">

               <speaker>DR. DUŠAN MRAMOR:</speaker>

               <p>Hvala lepa. Spoštovani poslanec dr. Franc Trček!</p>
               <p>Factor banka je samostojna pravna oseba, dokler pač ne bo likvidirana. To pomeni, da
               sama samostojno razpolaga s svojim premoženjem, tega ne spremeni niti dejstvo, da je
               država njen edini delničar v tem postopku likvidacije. Delničarji namreč nimajo
               možnosti oblikovati voljo družbe, katere delničarji so, tako tudi ne morejo odločati
               o njenem premoženju. Voljo družbe oblikuje njena uprava. Tako je vprašanje, kaj se bo
               zgodilo z zbirko Factor banke, vprašanje za njeno upravo. Premoženje družbe ob njeni
               likvidaciji se bo res razdelilo med delničarje, a pred tem morajo biti poplačani vsi
               upniki družbe. Če bi uprava zbirko pred likvidacijo družbe brezplačno prenesla na
               Republiko Slovenijo, o čemer smo se pogovarjali, bi s tem poslom lahko oškodovala
               upnike. Takšno dejanje ne bi bilo le v nasprotju s pravili, ki urejajo delovanje
               gospodarskih družb, bilo bi tudi izpodbojno.</p>
               <p>Naj na koncu poudarim, da je umetniška zbirka, kot je že bilo rečeno, pomembna
               umetniška zbirka, to je ugotovilo Ministrstvo za kulturo in jo zaščitilo; to pa
               pomeni, da zaradi prodaje zbirke ne bo prišlo do njenega prenehanja, spremenil se bo
               samo lastnik. Tudi do zdaj je bil lastnik privatni lastnik, to je bila Factor banka.
           </p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Franc Trček, imate besedo, da zahtevate dopolnitev odgovora.</p>
            </sp>
            <sp who="SDZ7:TrčekFranc">

               <speaker>DR. FRANC TRČEK (PS ZL):</speaker>

               <p>Hvala za besedo.</p>
               <p>Lagal bi, če ne bi rekel, da sem odgovora pričakoval. Ampak saj zadeva ni tako
               preprosta, če malo plastično povem. Jaz zadanem na lotu dva milijona, si kupim to
               zbirko, si jo bom peljal v klet in jo tam ogledoval, kot si je neke zbirke ogledoval
               predsjednik hrvatske gospodarske komore. Kakšnega medveda ne bom imel tam nagačenega.
               Če smo nekoliko resni, zadnje tedne se zelo govori o kulturnem ogrožanju,
               islamizaciji, gor in dol; zdi se mi, da gre za prepomembne zadeve, edino delničar
               lahko malo vpliva. Jaz imam kot poslanec možnost, da tudi naslovim vprašanje, dokler
               je to državna lastnina, na Factor banko, kaj bodo s tem storili; ampak nekako iz
               odgovorov ministra in ministrice me nekako žalosti, da se mi zdaj tukaj klobasamo o
               nekih, ne morem drugega reči, pravnih formalizmih, ne pogovarjamo pa se toliko o
               vsebini. Avstriji se je tudi zgodilo podobno s Hypo banko, na pamet govorim, lahko se
               pozanimam. Ne vem, če imajo kakšno zbirko, ampak če bi tam imeli 15 Klimtov, nekaj
               del Kokoschke ter mogoče nekaj videov, posnetih od Nietzscheja, verjemite, da bi
               Avstrija na uradu predsednika vlade in ministrstvu za kulturo posredovala, da ta
               zbirka ostane v lasti avstrijske države in da je tudi prezentna različnim
               generacijam, populacijam.</p>
               <p>Zato prosim za dopolnitev odgovora:</p>
               <p>Kako boste vsebinsko ravnali?</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Najprej ministrica za kulturo mag. Julijana Bizjak Mlakar.</p>
            </sp>
            <sp who="SDZ7:BizjakMlakarJulijana">

               <speaker>MAG. JULIJANA BIZJAK MLAKAR:</speaker>

               <p>Lahko rečem, da nas na Ministrstvu za kulturo izjemno skrbi, kako bo z javno
               dostopnostjo zbirke. Gre za pomembnih 85 del. V zbirki so recimo tudi naslednji
               avtorji, kot je Metka Kraševec, Herman Gvardjančič, Zdenka Žido, Luj Vodopivec, Tugo
               Šušnik, Živko Marušič in tako naprej. Ministrstvo za kulturo si želi uresničiti
               namero in si bomo še prizadevali, kolikor bo v naši moči, ker licitacija poteka do
               13. novembra, če bo kakršnakoli možnost, da bi pridobili to zbirko v trajno last
               Republike Slovenije in da bi jo umestili v ustrezno nacionalno institucijo, to se
               pravi v Moderno galerijo. Tukaj bomo vprašali tudi Vlado, kaj je s tem. Gre potem za
               odkup tega dela zbirke, za 85 del od 289; da bi prišli vsaj do tega dela, ki je jedro
               nacionalnega bogastva. Mi iščemo poti na ministrstvu; če bo pa to možno ali ne, pa ne
               morem vedeti.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Minister za finance, ali želite? <stage type="answer">(Ne.)</stage></p>
               <p>Dr. Franc Trček, imate besedo, da zahtevate, da se na naslednji seji opravi razprava
               o odgovoru.</p>
            </sp>
            <sp who="SDZ7:TrčekFranc">

               <speaker>DR. FRANC TRČEK (PS ZL):</speaker>

               <p>Seveda zahtevam razpravo o tej tematiki.</p>
               <p>Lahko rečem, da sem pozorno poslušal gospo ministrico, in je tudi sama sebe nekako
               zanikala. Najprej smo se pogovarjali o tem, da se zbirka prodaja kot celota, potem pa
               je rekla, da se išče možnost, da država odkupi teh 85 ključnih del. Malo za šalo, če
               mogoče to gleda kakšen tajkun, ki ima milijon – prosim, kupite to. V tujini to ni
               tako redka praksa, da nekdo, ki je obogatel, na ta način to podari tistim, ki so mu z
               delom omogočili, da je obogatel; tudi kakšen muzej se tako zgradi.</p>
               <p>Preden se zgodi ta razprava, bom kar odkrito povedal, gre za očeta ene od poslank
               SMC. Dajte se SMC-jevci pri vaši kolegici podučiti. Upam, da boste, ko bomo glasovali
               za ta sklep, ta sklep podprli. Ker če se bomo tako vedli glede kulture, če se bomo
               tako vedli glede Slovenije, bomo kmalu imeli samo holadrija na eni strani, na drugi
               strani bomo pa iz posestnikov postali – kaj? Pocestnice. Naj se javna razprava o tem
               izvrši. Hvala za besedo.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Franc Trček, o vašem predlogu bo Državni zbor odločil v sredo, 21. oktobra 2015,
               v okviru glasovanj.</p>
               <p>Miha Kordiš, imate besedo, da zastavite vprašanje ministrici za delo, družino,
               socialne zadeve in enake možnosti dr. Anji Kopač Mrak, ki je opravičeno odsotna, ter
               ministru za finance dr. Dušanu Mramorju.</p>
            </sp>
            <sp who="SDZ7:KordišMiha">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoči.</p>
               <p>V zadnjih 15 letih problem revščine ni bil še nikoli tako zelo pereč, kot je to v
               današnjem trenutku. Stopnja tveganja revščine je leta 2013 dosegla 14,5 %, kar je
               največ od leta 2005 naprej, odkar se ti podatki zbirajo po enotni Eurostatovi
               metodologiji. Lani se tudi ta stopnja revščine ni zmanjšala. Pod pragom revščine je
               živelo 290 tisoč naših prebivalcev, se pravi državljank in državljanov Slovenije;
               oziroma 52 tisoč več, kot je bilo to leta 2005. Mislim, da se lahko vsi strinjamo, da
               so nesprejemljive in ogromne številke. Nekatere kategorije prebivalcev so pa še
               posebej ogrožene. Po stopnji tveganja revščine v kategoriji starejših od 55 let je
               Slovenija nad evropskim povprečjem. Posebno ogrožene so enostarševske družine,
               posebno materinske, kjer je stopnja tveganja revščine dvakrat višja od splošne, še
               posebej pa je katastrofalen položaj žensk, starejših od 65 let, ki živijo same, kjer
               je stopnja tveganja revščine trikrat višja od splošne in znaša kar 42,1 %. Direkten
               ukrep proti revščini je povečanje zneska socialne pomoči. Leta 2009 je Ministrstvo za
               delo samo izdelalo oceno minimalnih življenjskih stroškov in na podlagi te ocene
               ugotovilo, da mora začasna socialna pomoč znašati 385 evrov, trajna pa 562 evrov.
               Letos se bo znesek minimalnega dohodka vrnil na 288 evrov, kot je bil pred uvedbo
               zloglasnega Zakona o uravnoteženju javnih financ. Ampak to pomeni, da še zmeraj
               ostajamo za 100 evrov krajši od cilja, ki si ga je ministrstvo postavilo pred šestimi
               leti.</p>
               <p>Zato me zanimata odgovora na dve vprašanji:</p>
               <p>Za koliko bi bilo mogoče dodatno dvigniti znesek minimalnega dohodka, če bi za to
               uporabili 16 milijonov evrov, kolikor bi jih po podatkih vašega ministrstva pridobili
               z ohranitvijo četrtega dohodninskega razreda?</p>
               <p>Koliko sredstev bi bilo potrebnih za dvig minimalnega dohodka iz 288 evrov na 385
               evrov?</p>
               <p>Naj pa tukaj še mimogrede za kontekst dodam, da bi bilo treba odpraviti obremenitve
               nepremičnin. Ljudje danes marsikje raje životarijo, namesto da bi zaprosili za
               varstveni dodatek, ker se pač bojijo, da se jim bo oziroma njihovim potomcem država
               potem usedla na nepremičnino. Je pa ta določba zapisana tudi v koalicijski pogodbi in
               čakam, da se bo vlada tega lotila razreševati. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Dr. Dušan Mramor, minister za finance, imate besedo za odgovor.</p>
            </sp>
            <sp who="SDZ7:MramorDušan">

               <speaker>DR. DUŠAN MRAMOR:</speaker>

               <p>Hvala lepa.</p>
               <p>To vprašanje je bolj namenjeno Ministrstvu za delo, družino in socialne zadeve kot
               Ministrstvu za finance. Vseeno bom poizkusil, ker ministrice ni, dati celovit
               odgovor. Dve vprašanji sta neposredni, na kateri lahko odgovorim.</p>
               <p>Najprej, za dodatno obremenitev proračuna Republike Slovenije za 16 milijonov bi bilo
               mogoče po splošni oceni MDDSZ osnovni znesek minimalnega dohodka dvigniti na 308
               evrov. Za natančnejšo oceno so potrebne dodatne temeljite analize.</p>
               <p>Drugo vprašanje je bilo, koliko bi bilo potrebno za dvig zneska minimalnega dohodka
               na 385,08 evrov. Ocena je približno 60 milijonov evrov, za natančnejšo oceno so
               potrebne dodatne temeljite analize. Bi pa rad povedal, da ne en ne drug ukrep ne bi
               bil ustrezen ukrep za leto 2016 in še naprej za 2017. Za 2016 je predvideno približno
               za 200 milijonov več odhodkov državnega proračuna za namene, ki zmanjšujejo tveganje
               revščine, medtem ko bi bila ta dva ukrepa minimalna. Na drugi strani je treba v
               skladu z Nacionalnim reformnim programom, ki smo ga sprejeli in poslali tudi v
               Evropsko unijo, zagotoviti boljše poslovno okolje, v katerem bomo več ustvarili, da
               bomo lahko tudi zmanjševali tveganje revščine. To je edini način, da ga lahko
               zmanjšuješ. In praktično nimamo nobenih proračunskih ukrepov, ki bi imeli neposreden
               vpliv na višino proračunskih izdatkov, s katerim bi podprli gospodarstvo. Teh 16
               milijonov je edini tak ukrep, pri tem ko smo 200 milijonov namenili za zmanjševanje
               tveganja revščine. Teh 16 milijonov naslavlja vprašanje konkurenčnosti slovenskega
               gospodarstva tam, kjer smo najmanj konkurenčni, in to je pri relativno najbolj
               produktivnih, pridnih, pametnih, izobraženih zaposlenih. In ukinitev tega je kaplja v
               morje v primerjavi s tistim, kar namenjamo v predlogu proračuna za socialo.</p>
               <p>Druga ključna stvar pa je, da skladno z Zakonom o socialno varstvenih prejemkih
               prejemnik denarne socialne pomoči in varstvenega dodatka ne more biti v ugodnejšem
               položaju od tistega, ki si sredstva za preživetje zagotavlja z delom ali na podlagi
               pravic iz dela. Z dvigom osnovnega zneska na 308, še bolj pa seveda na 385, evrov bi
               porušilo razmerje do minimalne plače, kar bi pomenilo, da bi bili prejemniki denarne
               socialne pomoči in varstvenega dodatka v ugodnejšem položaju od tistih, ki si
               sredstva za preživetje zagotavljajo z delom ali na podlagi pravic iz dela. Opozoriti
               je treba tudi, da mora minimalni dohodek, ki je podlaga za denarno socialno pomoč,
               temeljiti na minimalnih potrebah oziroma minimalnih življenjskih stroških ter mora
               izpolnjevati dve pomembni zahtevi – zadovoljevati mora osnovne potrebe in ne sme
               povzročati izgube motivacije za delo. Višina minimalnih življenjskih stroškov se na
               podlagi Zakona o socialno varstvenih prejemkih ugotovi na podlagi primerljive
               metodologije najmanj vsakih pet let. Osnovni znesek minimalnega dohodka v višini 385
               evrov, ki ga omenjate, pa je bil ugotovljen na podlagi raziskave o minimalnih
               življenjskih stroških, ki jo je izdelala dr. Nada Stropnik s sodelavci z Inštituta za
               ekonomska raziskovanja junija 2009 na podatkih iz leta 2009. To je bilo praktično
               prvo leto, ko smo dosegli vrhunec. To je začetek krize, tik pred krizo.</p>
               <p>Glede socialne varnosti naj vam dam nekaj primerov, kaj smo naredili za teh 200
               milijonov: izredno uskladitev pokojnin, deloma so se odpravile omejitve na področju
               otroških dodatkov, povišala se bo osnovna višina minimalnega dohodka ter zato tudi
               posledično te prejemki. Če navedem še na področju državnih štipendij, se deloma
               sprosti omejitev za upravičence iz petega dohodkovnega razreda. Prav tako se kot
               novost začenja izvajanje štipendiranja za deficitarne poklice. To bi bil moj odgovor
               na vaša vprašanja.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Miha Kordiš, imate besedo, da zahtevate dopolnitev odgovora.</p>
            </sp>
            <sp who="SDZ7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala za besedo, predsedujoči.</p>
               <p>Ukinitev četrtega dohodninskega razreda ni podpora gospodarstvu, ampak je podpora
               najbogatejši strati ljudi v tej družbi, zelo pogosto so to privilegirani sloji,
               menedžerji in podobno. Nikakor pa ukinitev četrtega dohodninskega razreda avtomatsko
               ne pomeni podpore gospodarstvu. To je čisti mit in čista propaganda. Dodatno je
               propaganda tudi to, da Slovenija nima konkurenčnega gospodarstva že kar nekaj časa.
               Vodimo presežek na tekočim računu plačilne bilance, kar pomeni, da je naše
               gospodarstvo v primerjavi z marsikaterim drugim, vsaj v tem trenutku, konkurenčno
               tekmo že dobilo. Če hočemo pa tako strukturno pozicijo vzdrževati oziroma jo še
               izboljšati, pa to pomeni kvalitativne preskoke v strukturi gospodarstva, v globalni
               delitvi dela za področje Slovenije; in ne dodatne davčne razbremenitve, ki lahko
               prehod h kvalitativnemu preskoku financiranju.</p>
               <p>Kar se tiče vašega odgovora, bi pa rad izpostavil to, da se zavedam, da tak izračun
               ni lahka stvar da ne more biti linearen, ampak vseeno bi želel dodatno pojasnilo.</p>
               <p>Predvsem me zanima:</p>
               <p>Koliko novih prejemkov naj bi bilo na račun povečanega cenzusa?</p>
               <p>Omenili ste pač številko, da bi bilo treba 60 milijonov evrov, če naj dvignemo
               denarno socialno pomoč, začasno denarno socialno pomoč na človeka vredno življenja,
               vsaj na neki minimalni ravni. In če je ta dvig problem v relaciji do minimalne plače,
               potem je problem z minimalno plačo. Pa dvignite samo minimalno plačo, namesto da jo
               problematizirate. Kar se tiče argumentov, da ljudje z dostojno socialno pomočjo
               izgubljajo motivacijo za delo, pa lahko rečem samo, da ostajam brez besed, postajam
               zgrožen. Če je treba ljudi pahniti v revščino zato, da so motivirani za delo, pomeni,
               da je problem na njihovem delovnem mestu, ne pa na strani njihovega dohodka.
               Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Minister za finance dr. Dušan Mramor, imate besedo za dopolnitev odgovora.</p>
            </sp>
            <sp who="SDZ7:MramorDušan">

               <speaker>DR. DUŠAN MRAMOR:</speaker>

               <p>Jaz skoraj nisem zaznal dodatnega vprašanja, ker na obe vprašanji sem odgovoril – 16
               milijonov do 308 evrov in 60 milijonov.</p>
               <p>Ti dve oceni sta narejeni grobo in bi jih moralo natančno narediti na Ministrstvu za
               delo, družino, socialne zadeve in enake možnosti, kjer imajo natančne podatke. Z
               vidika Ministrstva za finance težko dam bolj poglobljeno analizo. Druga stvar, ki bi
               jo pa rad še omenil, je pa to, da ni edini dejanski primerljivi podatek o tem, kako
               je delo davčno obremenjeno v Sloveniji. Je podatek, ki govori o tem, da imamo pri
               povprečni plači v Sloveniji približno povprečno obremenitev – davčni vijak, kot ga
               ima Evropska unija. Bolj kot gremo od povprečja navzgor, večji je ta davčni vijak. Če
               želimo imeti in obdržati v Sloveniji tiste, ki imajo največ znanja, ki lahko največ
               pripomorejo k produktivnosti v podjetjih in zato tudi omogočajo največje povečanje
               plač, konec koncev, ker bo več dodane vrednosti, ti imajo največji davčni vijak. Zato
               nam strokovnjaki odhajajo, cela podjetja odhajajo in ne dobivamo strokovnjakov iz
               tujine. Če želimo na dolgi rok imeti še nižje tveganje revščine, že zdaj imamo
               podpovprečno, in če želimo imeti višje plače in pokojnine brez razbremenitve na tem
               področju, kjer smo nekonkurenčni, tega ne bomo mogli doseči. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Miha Kordiš, imate besedo, da zahtevate, da se na naslednji seji opravi razprava o
               odgovoru.</p>
            </sp>
            <sp who="SDZ7:KordišMiha">

               <speaker>MIHA KORDIŠ (PS ZL):</speaker>

               <p>Tako je; vsekakor bi želel razpravo o odgovoru, ker se je gospod minister v veliki
               meri, zlasti v kontekstu, s katerimi je odgovarjal na moje vprašanje, direktnemu
               vprašanju v resnici izogibal.</p>
               <p>Nadaljeval je z neko neoliberalno propagando, nikakor ni bil pripravljen produktivno
               vstopiti v nek dialog, kako nasloviti socialno vprašanje pri nas skozi davčne
               mehanizme, skozi redistributivne mehanizme, ki jih ima država na voljo. Minister je
               podal zneske, kot jih je podal, kot da bi šlo za nekaj popolnoma nemogočega; v
               resnici pa lahko v Združeni levici takoj naštejemo dva ukrepa, ki lahko socialno
               stisko slovenskega človeka naslovita neposredno in bi povečala proračunske prihodke
               za 100 milijonov evrov. Takoj za začetek, če znižamo mejo četrtega dohodninskega
               razreda na 4 tisoč 400 evrov bruto mesečne plače, povečamo prihodke za 30 milijonov.
               In če vrnemo stopnjo davka od dobičkov pravnih oseb iz 17 % na 20 %, lahko računamo
               na dodatne prihodke 75 milijonov evrov. To so prve ocene, prve številke; ampak je
               rang velikosti, s čimer operiramo, pravi. S tem bi imeli socialne izdatke in dvig
               socialnih izdatkov pokrit. Kar se tiče pa navedb, da naša progresivna obdavčitev plač
               sankcionira najbolj pridne, najbolj kreativne, najbolj ustvarjalne sektorje te družbe
               – to ni res. To so obdavčitve menedžerske strate, menedžerske klase; ne pa
               strokovnjakov. Prosim lepo, pokažite mi inženirja oziroma rad bi videl celo hordo
               visoko usposobljenih inženirjev, ki jih odganja stran četrti dohodninski razred. Ne
               vem, če boste našli kaj prida takšnih inženirjev v naši družbi, ki bi padli v četrti
               dohodninski razred. Zakaj ne? Zaradi tega, ker jim točno ti ljudje, ki pa padejo v
               četrti dohodninski razred, kot so to menedžerji, ne dajejo takšne plače, kot bi si jo
               zaslužili; in jim ne dajejo takšne plače, kot jo njihova produktivnost terja. In tega
               ukinitev četrtega dohodninskega razreda na noben način ne bo rešila in na noben način
               sploh ne bo naslovila. Ponovno smo soočeni z golo propagando v korist kapitala in na
               škodo delovnih ljudi.</p>
               <p>Pa še nekaj, kar se tiče davčnih prihodkov v Sloveniji in njihove strukture; naši
               davčni prihodki so v primerjavi z Evropsko unijo strašno regresivni. Veliko več
               davčnih prihodkov v Evropski uniji je ustvarjenih skozi progresivne in ne skozi
               regresivne davčne mehanizme. Bolj je treba zaostriti dohodninsko lestvico navzgor in
               znižati je treba davek na dodano vrednost, če se bolj preprosto izrazim. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Miha Kordiš, o vašem predlogu bo Državni zbor odločil v sredo, 21. oktobra 2015, v
               okviru glasovanj.</p>
               <p>S tem prekinjam to točko dnevnega reda, ki jo bomo nadaljevali v sredo, 21. oktobra
               2015, ko bo Državni zbor v okviru glasovanj odločal o predlaganih sklepih.</p>
               <p>Prekinjam tudi 12. sejo Državnega zbora, ki jo bomo nadaljevali jutri ob 9. uri. <stage type="time">(SEJA JE BILA PREKINJENA 19. OKTOBRA 2015 OB 19.09.)</stage>
               </p>
            </sp>
         </div>
      </body>
   </text>
</TEI>