<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ7-Redna-07-2015-04-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|E404B4B04DB24BE2C1257E46003797F3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=sz&amp;uid=E404B4B04DB24BE2C1257E46003797F3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ7-Redna-07-2015-04-21.DZ" n="07">
               <name>Redna</name>
               <date when="2015-04-21"/>
            </setting>
         </settingDesc>
         <particDesc>
            <listOrg>
               <org xml:id="SDZ7-Redna-07-2015-04-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">nadaljevanje 7. seje</stage>
            <stage type="chairman">Sejo sta vodila predsednik Državnega zbora dr. Milan Brglez in podpredsednik
            Primož Hainz.</stage>
            <stage type="time">Seja se je začela ob 10.01. </stage>


            <sp xml:id="SDZ7-Redna-07-2015-04-21.sp1">

               <speaker>PREDSEDNIK DR. MILAN BRGLEZ:</speaker>

               <p>Spoštovane kolegice poslanke in kolegi poslanci, gospe in gospodje!</p>
               <p>Začenjam nadaljevanje 7. sejo Državnega zbora. Obveščen sem, da se današnje seje ne
               morejo udeležiti naslednje poslanke in poslanci: mag. Tanja Cink, gospa Ksenija
               Korenjak Kramar, mag. Mirjam Bon Klanjšček, gospa Marinka Levičar, mag. Margareta
               Guček Zakošek do 14. ure, gospa Irena Grošelj Košnik do 12. ure, dr. Milan Brglez od
               18. ure dalje, gospod Matjaž Nemec, gospod Kamal Izidor Shaker, dr. Franc Trček,
               Matjaž Hanžek, mag. Andrej Šircelj, dr. Bojan Dobovšek, gospod Peter Vilfan, gospod
               Roberto Battelli, gospod Benedikt Kopmajer do 12. ure, mag. Branislav Rajić do 11.
               ure, gospod Marko Ferluga do 11. ure in gospod Uroš Prikl do 14. ure.</p>
               <p>Vse prisotne lepo pozdravljam.</p>
               <p>Prehajamo na <title>2. TOČKO DNEVNEGA REDA, TO JE NA OBRAVNAVO PREDLOGA ZAKONA O
                  POROŠTVU REPUBLIKE SLOVENIJE ZA OBVEZNOSTI DARS D. D. IZ NASLOVA KREDITOV IN
                  DOLŽNIŠKIH VREDNOTNIH PAPIRJEV, NAJETIH OZIROMA IZDANIH ZA REFINANCIRANJE
                  OBSTOJEČEGA DOLGA DARS, D. D., PO NUJNEM POSTOPKU.</title>
               </p>
               <p>Predlog zakona je v obravnavo Državnemu zboru predložila Vlada. Za dopolnilno
               obrazložitev predloga zakona dajem besedo predstavniku Vlade in to je državnemu
               sekretarju na Ministrstvu za finance gospodu Metodu Dragonji.</p>
            </sp>
            <sp xml:id="SDZ7-Redna-07-2015-04-21.sp2">

               <speaker>METOD DRAGONJA:</speaker>

               <p>Spoštovani gospod predsednik, spoštovane poslanke in poslanci!</p>
               <p>Dars se je za potrebe financiranja nacionalnega programa izgradnje avtocest v
               Republiki Sloveniji zadolževal s poroštvom države. Predmet predlaganega zakona je
               poroštvo Republike Slovenije družbi Dars d. d. za obveznosti iz naslova
               refinanciranja nekateri obstoječih kreditov oziroma obstoječih izdanih dolžniških
               vrednostnih papirjev, najetih po zakonih o soglasju in zakonih o poroštvu, ki so
               navedeni v preglednici, torej za refinanciranje obstoječega dolga, ki je bil najet za
               investicije v preteklosti. Skupaj se na ta način refinancirajo posojila v skupnem
               znesku 2 milijardi 648 milijonov evrov. Sprejetje zakona je nujno zaradi zagotovitve
               dolgoročne finančne vzdržnosti poslovanja Družbe za avtoceste, katerega del je tudi
               odplačilo dolga iz zadolževanja za potrebe gradnje v skladu z nacionalnim programom
               izgradnje avtocest v Republiki Sloveniji in za zmanjšanje tveganja unovčitve teh
               poroštev. Analiza zapadlosti odplačil teh dolgov kaže, da v naslednjih nekaj letih
               pride do neusklajenosti med zapadlostjo obveznosti in razpoložljivimi finančnimi viri
               oziroma med prostim denarnim tokom, zato se predlaga refinanciranje teh dolgov z
               delnim poroštvom države. Na ta način zagotovimo, da se stare finančne obveznosti
               Darsa rešujejo s posebnim zakonom. S poroštvom znižamo stroške refinanciranja teh
               dolgov in zagotovimo, da bo Dars na letni ravni razpolagal s cirka 75 milijoni evrov
               prostega denarnega toka, ki ga bo lahko uporabil za vzdrževanje obstoječega
               avtocestnega sistema in za nekatere nujne investicije, ki so potrebne za izboljšave v
               avtocestnem sistemu in za sisteme upravljanja prometa ter za sisteme
               cestninjenja.</p>
               <p>Kar se tiče eventualnih finančnih konstrukcij in načina financiranja novih
               avtocestnih odsekov, pa bodo tako Vladi kot Državnemu zboru predloženi posebni
               predlogi oziroma poseben zakon, ki pa bo vezan najprej na pripravo, potem pa na
               uskladitev programa izgradnje avtocest v Republiki Sloveniji v naslednjem obdobju. Na
               ta način aktivno upravljamo dolg Darsa, zagotavljamo normalno odplačilno sposobnost
               Darsa in predvsem zagotavljamo konkurenčne pogoje, pod katerimi se bo ta dolg
               financiral. Uporabljamo v glavnem modele, ki jih druge družbe za avtoceste v
               primerljivih državah uporabljajo za graditev svojih avtocestnih sistemov. Na primer,
               družba Asfinag v Avstriji, ki je v 100-odstotni lasti avstrijske države, ima za
               pokritje svojih obveznosti izdano krovno državno poroštvo v višini 12 milijard
               evrov.</p>
               <p>Mehanizem zakona omogoča, da bo ministrstvo sproti, ko bo dajalo soglasja na
               posamezne zadolžitve za refinanciranje, kontroliralo pogoje zadolževanja in
               zagotovilo, da bodo ti pogoji zadolževanja tako po obrestnih merah kot po stroških
               skladni z vsakokratnimi tržnimi pogoji. Zato predlagamo Državnemu zboru, da ta zakon,
               ki so ga obravnavali na Odboru za finance in monetarno politiko, sprejme in upošteva
               tudi predloge amandmajev, ki so pretežno redakcijske narave in niso posegali v
               vsebino predloga zakona. Hvala lepa.</p>
            </sp>
            <sp xml:id="SDZ7-Redna-07-2015-04-21.sp3">

               <speaker>PREDSEDNIK DR. MILAN BRGLEZ:</speaker>

               <p>Predlog zakona je obravnaval Odbor za finance in monetarno politiko kot matično
               delovno telo. Za predstavitev poročila odbora dajem besedo predsednici gospe Urški
               Ban.</p>
            </sp>
            <sp xml:id="SDZ7-Redna-07-2015-04-21.sp4">

               <speaker>URŠKA BAN (PS SMC):</speaker>

               <p>Spoštovani predsednik, hvala za besedo.</p>
               <p>Odbor za finance in monetarno politiko je na 25. nujni seji 16. 4. 2015 kot matično
               delovno telo obravnaval Predlog zakona o poroštvu Republike Slovenije za obveznosti
               DARS, d. d., iz naslova kreditov in dolžniških vrednostnih papirjev, najetih oziroma
               izdanih za refinanciranje obstoječega dolga DARS, d. d., ki ga je Državnemu zboru v
               obravnavo in sprejetje po nujnem postopku predložila Vlada.</p>
               <p>V skladu s 129. členom Poslovnika Državnega zbora so amandmaje k predlogu zakona
               vložile poslanske skupine SMC, Desus in SD. Članicam in članom odbora je bil
               predložen tudi predlog za amandma odbora k amandmaju poslanskih skupin SMC, Desus in
               SD k 1. členu.</p>
               <p>Seji odbora so prisostvovali predstavnice in predstavniki Ministrstva za finance,
               Državnega sveta, podjetja Dars ter Zakonodajno-pravne službe.</p>
               <p>V uvodni dopolni obrazložitvi je državni sekretar na Ministrstvu za finance pojasnil,
               da je namen predlaganega zakona zagotoviti finančno vzdržnost poslovanja družbe Dars,
               d.,d. V preteklosti je družba Dars namreč na podlagi več zakonov sprejemala
               obveznosti za izgradnjo avtocestnega sistema, in sicer v skupni vrednosti poroštev 2
               milijardi 650 milijonov evrov. Predlagani mehanizem omogoča reprogramiranje
               obveznosti v višini 300 milijonov evrov letno na način, da se zagotovi ustrezen
               prosti denarni tok tako za reprogramiranje dolga kot tudi za normalno vzdrževanje in
               nujne izboljšave avtocestnega sistema ter sistema za vodenje in upravljanje
               prometa.</p>
               <p>V nadaljevanju je predstavnica Zakonodajno-pravne službe pojasnila pripombe, ki jih
               je služba podala v pisnem mnenju. Te se nanašajo predvsem na obrazložitev, ki skopo
               povzema vsebino členov, zaradi česar se postavlja vprašanje jasnosti in morebitne
               podnormiranosti. Pojasnila je, da so bili na podlagi pripomb službe vloženi amandmaji
               koalicijskih poslanskih skupin, ki pa niso le redakcijske narave, temveč tudi
               vsebinske.</p>
               <p>Na seji je sodeloval tudi predstavnik Državnega sveta, ki je predstavil mnenje
               Komisije Državnega sveta za gospodarstvo, obrt, turizem in finance, ki predlagani
               zakon podpira. V nadaljevanju je predstavnik uprave družbe Dars, d. d., poudaril
               pomen predlaganega zakona, ki omogoča aktivno upravljanje obstoječih obveznosti
               družbe. Pri tem je izpostavil dosedanjo vsebinsko in finančno učinkovitost
               upravljanja družbe ter poudaril, da je storitev družbe Dars ocenjena kot zelo dobro
               tudi v evropskem merilu in da je imela družba v letu 2014 70 milijonov evrov
               dobička.</p>
               <p>V razpravi so članice in člani odbora na splošno predlagani zakon podprli. Poudarili
               so pomen kvalitetne in razvite infrastrukture za varnost cest in razvoj slovenskega
               gospodarstva ter menili, da je bila pospešena izgradnja avtocest v preteklosti na
               podlagi zadolževanja v luči vstopa v EU in povečanja transparentnega prometa ustrezna
               rešitev. Postavljeno je bilo tudi vprašanje glede uvrščanja dolga družbe Dars, d. d.,
               v javni dolg, glede katerega je državni sekretar pojasnil, da je ta dolg kvalificiran
               kot zasebni dolg, če pa bi dolg kvalificirali kot javni dolg, bi se sedanji povečal
               za 7 %.</p>
               <p>Postavljeno je bilo tudi vprašanje glede delovne skupine, ki naj bi bila ustanovljena
               z namenom proučitve možnosti za privatizacijo družbe Dars, d. d. V zvezi s tem so
               posamezni člani izrazili nasprotovanje v privatizaciji, državni sekretar pa je
               pojasnil, da je družba Dars, d. d., v strategiji upravljanja naložb opredeljena kot
               strateško podjetje.</p>
               <p>Po opravljeni razpravi je odbor sprejel amandma odbora k amandmaju koalicije k 1.
               členu predlaganega zakona in vse amandmaje koalicijskih poslanskih skupin. Odbor je
               glasoval o členih predloga zakona in jih v celoti sprejel. Hvala.</p>
            </sp>
            <sp xml:id="SDZ7-Redna-07-2015-04-21.sp5">

               <speaker>PREDSEDNIK DR. MILAN BRGLEZ:</speaker>

               <p>Sledi predstavitev stališč poslanskih skupin.</p>
               <p>Besedo ima Poslanska skupina Stranke modernega centra, zanjo mag. Bojan Krajnc.</p>
            </sp>
            <sp xml:id="SDZ7-Redna-07-2015-04-21.sp6">

               <speaker>MAG. BOJAN KRAJNC (PS SMC):</speaker>

               <p>Spoštovani predsednik, hvala za besedo.</p>
               <p>S predlaganim zakonom o poroštvu Republike Slovenije za obveznosti Dars, d. d., iz
               naslova kreditov in dolžniških vrednostnih papirjev, najetih oziroma izdanih za
               refinanciranje obstoječega dolga Dars, d. d., daje Republika Slovenija poroštvo za
               obveznosti Darsa iz naslova najetih kreditov oziroma izdanih dolžniških vrednostnih
               papirjev za namen refinanciranja obstoječega dolga. Refinanciranje obstoječega dolga
               po tem zakonu pomeni poplačilo obstoječih obveznosti iz kreditov in dolžniških
               vrednostnih papirjev Darsa, ki so bili najeti oziroma izdani na podlagi zakonov o
               soglasju in poroštvu za potrebe izvajanja nacionalnega programa izgradnje avtocest.
               Republika Slovenija daje poroštvo v letni vrednosti do 300 milijonov evrov glavnic
               kreditov ali vrednosti anuitet dolžniških vrednostnih papirjev. S sprejetjem in
               takojšnjo uveljavitvijo predlaganega zakona bo omogočeno hitro refinanciranje
               dolžniškega portfelja Darsa, s čimer bo prišlo tudi do izboljšanja finančne
               vzdržnosti poslovanja družbe.</p>
               <p>V Poslanski skupini Stranke modernega centra ocenjujemo, da bo Dars v obdobju nizkih
               obrestnih mer s poroštvom države lahko pridobil dostop do najcenejšega možnega
               zadolževanja. Lahko celo rečemo, da se bo v sedanjih razmerah Dars lahko zadolževal
               ceneje, kot se je zadolževal v preteklosti. S tem se bo izboljšala struktura
               dolžniškega portfelja, zmanjšalo pa se bo tudi tveganje, ki izhaja iz dolga, s čimer
               bo omogočeno aktivno upravljanje dolga, kar po sedanji ureditvi ni bilo mogoče. S tem
               bo zagotovljeno vzdržno servisiranje dolga v naslednjih letih in znižanje
               potencialnih obveznosti Republike Slovenije izdanih poroštev Darsu.</p>
               <p>Dars se je v preteklosti začel bolj zadolževati v letu 2006, ko se je pospešila
               gradnja avtocest. Pred letom 2006 se je družba financirala tretjino z zadolževanjem,
               tretjino s cestninami in tretjino iz državnega proračuna. V letu 2006 se je ta model
               spremenil in Dars se je financiral samo z zadolževanjem in cestnino, zato se je
               družba zelo zadolžila. V letih od 2006 do 2008 so bila tako Darsu izdana poroštva v
               višini več kot 2,5 milijarde evrov. Dars pa ima danes pozitivni denarni tok in
               ustvarja dobiček. Tako je v letu 2014 ustvaril 70 milijonov evrov čistega
               dobička.</p>
               <p>Dars bo lahko izvajal proces refinanciranja za kredite in dolžniške vrednostne
               papirje do 31. 12. 2030, in sicer pod naslednjimi pogoji: končna zapadlost kreditov
               ali dolžniških vrednostnih papirjev ne sme biti daljša od 31. 12. 2040; stroški,
               povezani z najemom kredita, ne smejo presegati pol odstotka vrednosti glavnice
               kredita; stroški organizacije izdaje dolžniških vrednostnih papirjev ne smejo
               presegati 1 % nominalne vrednosti izdaje; zahtevani donosi na dolžniške vrednostne
               papirje Darsa pa morajo biti primerljivi z zahtevanimi donosi na primerljive državne
               vrednostne papirje.</p>
               <p>Poslanska skupina Stranke modernega centra bo zakon o poroštvu Republike Slovenije
               za obveznosti Darsa iz naslova kreditov in dolžniških vrednostnih papirjev, najetih
               oziroma izdanih za refinanciranje obstoječega dolga Darsa, podprla.</p>
            </sp>
            <sp xml:id="SDZ7-Redna-07-2015-04-21.sp7">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Slovenske demokratske stranke, zanjo mag. Marko
               Pogačnik.</p>
            </sp>
            <sp xml:id="SDZ7-Redna-07-2015-04-21.sp8">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za dano besedo. Spoštovani državni sekretar, kolegice
               in kolegi!</p>
               <p>Ključne rešitve, ki jih prinaša Predlog zakona o poroštvu Republike Slovenije za
               obveznosti Dars, d. d., iz naslova kreditov in dolžniških vrednostnih papirjev,
               najetih oziroma izdanih za refinanciranje obstoječega dolga Darsa, v Slovenski
               demokratski stranki in poslanski skupini ocenjujemo kot načeloma ustrezne. V
               Slovenski demokratski stranki ocenjujemo, da so razmere na trgu v zvezi z
               zadolževanjem ustrezne in da takšen način predloga zakona o poroštvu Republike
               Slovenije za obveznosti Dars, ki jih prinaša, naj ne bi negativno vplival na
               poslovanje in v danih trenutkih je lahko celo pozitiven.</p>
               <p>Iz vsega povedanega v Poslanski skupini SDS predlaganemu zakonu ne bomo
               nasprotovali.</p>
            </sp>
            <sp xml:id="SDZ7-Redna-07-2015-04-21.sp9">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Demokratične stranke upokojencev Slovenije, zanjo gospa
               Marija Antonija Kovačič.</p>
            </sp>
            <sp xml:id="SDZ7-Redna-07-2015-04-21.sp10">

               <speaker>MARIJA ANTONIJA KOVAČIČ (PS DeSUS):</speaker>

               <p>Hvala, gospod predsednik. Spoštovani sekretar, spoštovani poslanci in poslanke, lep
               dober dan vam želim!</p>
               <p>Dovolite mi, da vam predstavim stališče Poslanske skupine Desus k Predlogu zakona o
               poroštvu Republike Slovenije za obveznosti Dars, d. d., iz naslova kreditov in
               dolžniških vrednostnih papirjev, najetih oziroma izdanih za refinanciranje
               obstoječega dolga Dars.</p>
               <p>Spoštovani! Pred nami je predlog zakona, ki ga bo Poslanska skupina Desus soglasno
               podprla, saj bo omogočil takojšnje refinanciranje kreditnega portfelja družbe Dars.
               Predmet zakona je poroštvo Republike Slovenije družbi Dars za refinanciranje
               obstoječega dolga, torej dolga, ki je bil najet za investicije v preteklosti. S
               sprejetjem predlaganega zakona bo Republika Slovenija kreditodajalcem in kupcem
               dolžniških vrednostnih papirjev jamčila za izpolnitev obveznosti Dars.</p>
               <p>V Poslanski skupini Desus smo prepričani, da je sprejetje zakona nujno, saj se z njim
               zagotovi dolgoročna finančna vzdržnost poslovanja družbe, katere del je odplačilo
               dolga iz zadolževanja za potrebe gradnje v skladu z nacionalnim programom izgradnje
               avtocest. Analiza finančne konstrukcije namreč kaže, da bo v naslednjih letih prišlo
               do neusklajenosti med razpoložljivimi viri in obveznostnimi iz naslova odplačila
               dolga, zato je dolg potrebno refinancirati. Država s tem daje poroštvo za
               refinanciranje dolga Darsa v letni vrednosti do 300 milijonov evrov glavnic kreditov
               ali vrednosti anuitet dolžniških vrednostnih papirjev. Ob tem se v Poslanski skupini
               Desus zavedamo, da bi se Dars brez državnega poroštva zadolževal veliko dražje. Dars
               je sicer lani posloval najbolje v zadnjih treh letih in ustvaril 70 milijonov evrov
               dobička, a vendar poudarjamo, da morajo v bodoče ciljni prihodki družbe dolgoročno
               presegati 350 milijonov evrov, da bo zagotovljena vzdržnost poslovanja družbe.</p>
               <p>Ob tem pa bi v Poslanski skupini Desus opozorili še na zaskrbljujoče stanje celotnega
               omrežja državnih cest. Razlog tiči predvsem v pomanjkanju proračunskih sredstev za
               investicije in tekoče vzdrževanje, svoje pa je dodal še lanskoletni žledolom. V
               zadnjem desetletju je opazen trend zmanjševanja proračunskih sredstev za
               investicijsko vzdrževanje cest, zato bo treba proučiti možnosti za sistemsko
               zagotavljanje finančnih sredstev za vzdrževanje in obnavljanje omrežja državnih cest
               v Republiki Sloveniji.</p>
               <p>Kot že omenjeno bomo predlog zakona v Poslanski skupini Desus soglasno podprli,
               hkrati pa bi želeli opozoriti na nujnost minimiziranja tveganja, da ne bi potencialni
               javni dolg postal eksplicitni javni dolg. Hvala lepa.</p>
            </sp>
            <sp xml:id="SDZ7-Redna-07-2015-04-21.sp11">

               <speaker>PREDSEDNIK DR. MILAN BRGLEZ:</speaker>

               <p> Besedo ima Poslanska skupina Socialnih demokratov, zanjo gospod Janko Veber.</p>
            </sp>
            <sp xml:id="SDZ7-Redna-07-2015-04-21.sp12">

               <speaker>JANKO VEBER (PS SD):</speaker>

               <p> Hvala za besedo in lep pozdrav v imenu Poslanske skupine Socialnih demokratov.</p>
               <p>Vzporedno s tem, ko govorimo o odpravi posledic velikih zadolžitev in možnosti
               reprogramiranja kreditov Darsa, je prav, da se tudi spomnimo, kako je na političnem
               parketu skozi desetletja potekal prestiž, ki pa se je na koncu izjalovil v to, da smo
               preplačali avtocestni križ, da smo ne,nazadnje tudi pred nerealizacijo razvojnih osi
               in tudi številne državne ceste nam propadajo, ki so se v obdobju gradnje avtocest
               tudi v veliki meri financirala iz naslova sredstev za gradnjo avtocest in ne nazadnje
               dočakali smo tudi propad naših največjih gradbenih podjetij.</p>
               <p>Vse to lahko na kratko strnemo v dejstvo, da se je gradnja avtocest dražila predvsem
               zaradi špekulacij z zemljišči. Redkokatera država ima tak sistem kot mi, da se ne
               odkupi zemljišča po uradno ocenjeni vrednosti in če se kdo s tem ne strinja, se lahko
               pozneje tudi z državo pravda, ampak država ima v vsakem primeru zagotovljen denar,
               kot je bil predviden z ocenjeno vrednostjo. Poleg tega so k podražitvam veliko
               prispevale tudi okoljske zahteve, vedno in vedno nove zahteve so prihajale in ne
               nazadnje tudi samo kartelno dogovarjanje je peljalo do tega, da se je gradnja
               dražila.</p>
               <p>Če se spomnimo, da smo tudi skozi gradnjo avtocest spreminjali cestninski sistem na
               način, da smo vse manj sredstev pobirali, potem je ta razkorak postajal vse večji in
               ni presenečenja, da se danes pogovarjamo o tem, kako reprogramiramo dolg Darsa.
               Namreč, najprej smo imeli zaprt cestninski sistem, torej plačal si toliko, kolikor si
               prevozil, potem je prišlo do odprtega cestninskega sistema, s katerim smo izpustili
               velik del uporabnikov mimo cestninjenja, in ne nazadnje potem smo doživeli tudi
               uvedbo vinjetnega sistema, s katerim smo v veliki meri zmanjšali vir iz cestnin za
               pokrivanje obveznosti do kreditov. V vsem tem obdobju smo tudi drastično zmanjševali
               financiranje s pomočjo takrat bencinskega tolarja, danes bi bil to, recimo, bencinski
               cent. Tako da če pogledamo to strukturo prihodkov, lahko ugotovimo, recimo, da je med
               letom 1998 in 2008 predstavlja bencinski tolar ali evro dobro milijardo evrov in ko
               se danes sprašujemo, kako graditi razvojne osi, je zagotovo to eden od tistih
               premislekov, ki ga moramo še kako resno analizirati in se seveda odločiti za ta
               korak.</p>
               <p>Če pogledamo tudi strukturo financiranja avtocest, ugotovimo, da je od leta 1994 do
               leta 2003 iz naslova zadolževanja bila financirana gradnja v višini 40 % sredstev, ta
               procent pa je med leti 2004 in 2012 znašal že 72 %. Če k temu dodam že omenjena
               namenska sredstva, bencinski tolar, od leta 1994 do 2003 je znašal 53 % med leti
               2004–2012 pa vsega 6,5 %. Ti podatki pravzaprav povedo vse in če se tudi spomnimo, da
               je dotok denarja močno upadel z uvedbo vinjet, in če se spomnite cene vinjete, ko smo
               jo uvedli, ta je bila 55 evrov leta 2008, danes je 110. Koliko sredstev smo izgubili,
               ker smo že takrat uvedli vinjetni sistem na bistveno prenizki stopnji, kot bi ga
               lahko takrat uvedli. Vse to dejansko je pripeljalo do tega, da se danes moramo
               pogovarjati o tem, kako pravzaprav reprogramirati dolg Darsa in mu omogočiti, da v
               miru odplačuje svoje obveznosti, ki so dejansko previsoke nastale zaradi naštetih
               dejstev, in da seveda tudi mu omogočimo normalno vzdrževanje avtocest in tudi razvoj
               avtocestnega sistema v prihodnosti. Tako bo refinanciranje obstoječega dolga pod
               boljšimi in vzdržnimi pogoji, kar je cilj tega zakona, zagotovo pripomoglo k dosegi
               tega cilja in Socialni demokrati bomo seveda ta zakon podprli. Hvala.</p>
            </sp>
            <sp xml:id="SDZ7-Redna-07-2015-04-21.sp13">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Združena levica, zanjo Luka Mesec.</p>
            </sp>
            <sp xml:id="SDZ7-Redna-07-2015-04-21.sp14">

               <speaker>LUKA MESEC (PS ZL):</speaker>

               <p>Gospod predsednik, hvala za besedo. Spoštovane kolegice in kolegi!</p>
               <p>Novembra lani so na dan prišli podatki o tako imenovani delovni skupini za Dars,
               sestavljeni iz uslužbencev ministrstev za finance, infrastrukturo ter Slovenskega
               državnega holdinga. Iz zapisnika, ki je bil objavljen v medijih, je razvidno, da je
               skupina preigravala scenarije za privatizacijo Darsa. V Združeni levici smo že takrat
               Vlado pozvali, da prekine vse priprave na privatizacijo Darsa in naj namesto tega
               raje v najkrajšem mogočem roku vloži krovni zakon o poroštvu, ki bo omogočil normalno
               kratkoročno refinanciranje dolgov Darsa. Po naših podatkih je bil namreč ta kratki
               zakon pripravljen že leta 2013, ampak je vložitev menda zaviralo Ministrstvo za
               finance. Zakaj je vložitev trajala dve leti, nam ni znano, dejstvo pa je, da bo s
               sprejetjem tega zakona odpadel glavni izgovor za privatizacijo Darsa. V gradivu sta
               dve projekciji, iz katerih lahko razberete, da bodo prihodki Darsa na kratek rok, se
               pravi, v naslednjih štirih do šestih letih, še premajhni za sprotno servisiranje
               dolga, ampak to pa je tudi celotno kritično obdobje, potem, skozi naslednja
               desetletja pa bo Dars normalno delujoča in donosna infrastrukturna družba strateškega
               pomena. In privatizacija takega podjetja bi bila nezaslišana.</p>
               <p>To omenjam zato, ker je v obeh dosedanjih osnutkih klasifikacij naložb Dars
               opredeljen kot portfeljska naložba, torej kot družba, ki jo je treba v celoti
               privatizirati ali pa oddati koncesionarju. Naj na tem mestu še enkrat spomnim na
               slabe izkušnje Hrvaške s koncesijami na istrskih avtocestah, ki so se jim pred
               kratkim uprla civilna družba in sindikati, saj država tam redno izplačuje
               koncesionarju razliko med dejanskim in zajamčenim prometom. Naj vas spomnim tudi na
               to, da naša severna soseda Avstrija svoj Dars Asfinag, drži v 100 % državni lasti in
               ne upravlja ga avstrijski državni holding, kot pri nas SDH, ampak direktno pristojno
               ministrstvo. V Avstriji ali Nemčiji, ki sta tudi članici OECD – namreč tudi to, da
               smo člani OECD se pogosto uporablja kot argument za privatizacijo –, ne prepuščajo
               upravljanja strateških infrastrukturnih podjetij finančnim holdingom. Ob tem pa je
               treba še enkrat poudariti, da dolg Darsa ni nastal, ker bi se Dars zainvestiral, ker
               bi bil malomaren ali ker bi se zakreditiral. Dars je gradil na podlagi nacionalnega
               načrta, dolg pa je nastal, zato ker so se vlade zavestno odločile, da bodo avtoceste
               financirale z zadolževanjem namesto iz proračuna. Vsak kredit Darsa med letoma 1995
               in 2010 je potrdil Državni zbor s posebnim zakonom.</p>
               <p>Dolg Darsa danes znaša 2,6 milijardi evrov, kot smo že večkrat slišali. Od tega ga je
               1,7 60 milijarde evrov ali 63 % tega dolga nastalo med letoma 2004 in 2008. Samo v
               letih 2005 in 2006 je bilo najetih 1,46 milijarde evrov kreditov, se pravi, v teh
               dveh letih je nastalo več kredita kot v vseh preostalih 11 skupaj. To zadolževanje je
               resda bilo nevzdržno, ker so bili tekoči prihodki premajhni. Gradnja avtocest z
               zadolževanjem pa ni bila odločitev Darsa, ampak je bila predvolilna poteza takratne
               vlade. Poleg tega je bila ta gradnja avtocest eden izmed razlogov za pregrevanje
               gospodarstva v predkriznih letih, na kar je večkrat opozorila tudi že Banka
               Slovenije, in je bistveno prispevala k 17 % večjim investicijam v teh kritičnih
               letih, ko je bilo gospodarstvo že tako ali tako pregreto.</p>
               <p>Kakorkoli, zapitek takratne vlade že dolgo plačujemo. Dejstvo pa je, da je zakon, ki
               je danes pred nami, koristen, dober in ga bomo zato v Združeni levici tudi podprli.
               Pričakujemo pa, da bo premier Cerar tokrat držal besedo in da se s tem zakonom
               končuje tudi zgodba o privatizaciji Darsa. Hvala.</p>
            </sp>
            <sp xml:id="SDZ7-Redna-07-2015-04-21.sp15">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Nove Slovenije - krščanskih demokratov, zanjo gospod
               Jožef Horvat.</p>
            </sp>
            <sp xml:id="SDZ7-Redna-07-2015-04-21.sp16">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Spoštovani državni sekretar gospod Dragonja,
               spoštovane kolegice in kolegi!</p>
               <p>Dobro razvita prometna infrastruktura je hrbtenica razvoja vsake družbe,
               gospodarstva in storitvenih dejavnosti v najširšem smislu. Če danes pogledamo razvoj
               cestne infrastrukture, lahko ugotovimo, da smo Slovenci v zadnjih letih pospešeno
               gradili avtoceste in hitre ceste, vendar smo se pri tem tudi pospešeno zadolževali.
               Brez dvoma njihova gradnja predstavlja veliko stroškovno in časovno komponento, zato
               je bilo zadolževanje za ta namen skoraj neizogibno. Tudi upravljanje in redno
               vzdrževanje avtocestnih odsekov, ki predstavlja obvezno gospodarsko javno službo, ki
               mora v skladu z Zakonom o cestah zagotavljati ohranjanje javnih cest v dobrem stanju,
               zahteva velik finančni zalogaj. Ko je Dars v letu 2010 na podlagi Zakona o Družbi za
               avtoceste v Republiki Sloveniji v celoti prevzel financiranje graditve in obnavljanja
               avtocest in hitrih cest, je prevzel tudi finančni dolg, ki je takrat znašal 2 tisoč
               998,5 milijonov evrov, torej slabe tri milijarde evrov.</p>
               <p>Ker analiza finančne konstrukcije odplačila dolga kaže, da bo v naslednjih letih
               prišlo do neusklajenosti med razpoložljivimi sredstvi in finančnimi obveznosti iz
               naslova odplačevanja dolga, je dolg potrebno prestrukturirati in s tem zagotoviti
               njegovo nemoteno odplačevanje. Dejstvo je, da takšno rešitev omogoča le
               prestrukturiranje dolga ob državnem poroštvu, ki bo omogočilo izboljšanje finančne
               vzdržnosti poslovanja Darsa ter bo zmanjšalo tveganje, ki izhaja iz tega dolga. Ker
               gre pri tem izključno za refinanciranje obstoječega dolga, ki je bil najet za
               investicije v preteklosti, to pa pomeni tudi zagotavljanje realizacije nacionalnega
               programa izgradnje avtocest v Republiki Sloveniji, poslanci Nove Slovenije -
               krščanskih demokratov Predlog zakona o poroštvu Republike Slovenije za obveznosti
               Dars, d. d., iz naslova kreditov in dolžniških vrednostnih papirjev, najetih oziroma
               izdanih za refinanciranje obstoječega dolga Dars, d. d., podpiramo.</p>
               <p>Dars trenutno upravlja skupaj 607 kilometrov avtocest in hitrih cest, 166 kilometrov
               priključkov nanje, 23 kilometrov razcepov ter več kot 30 kilometrov počivališč.
               Njegovo poslanstvo je uresničevanje državnih avtocestnih programov, upravljanje
               avtocestnega omrežja ter zagotavljanje kakovostnih storitev uporabnikom avtocest in
               hitrih cest. Dejstvo je, da je družba glede na kazalnike poslovanja v zadnjem
               triletnem obdobju najbolj uspešno poslovala v preteklem letu. Rezultat je posledica
               izvedenih aktivnosti konsolidacije, prestrukturiranja družbe in ukrepov
               racionalizacije na vseh področjih poslovanja. Dejstvo je tudi, da družba od leta 2009
               iz državnega proračuna ne dobiva več nobenih namenskih sredstev in torej sama
               financira gradnjo in obnavljanje avtocest in hitrih cest. Vse to so argumenti, ki
               upravičujejo sprejetje omenjenega zakona o poroštvu.</p>
               <p>V Novi Sloveniji se zavedamo odgovornosti, ki izhaja iz jamstva države za izpolnitev
               obveznosti Darsa, vendar poroštvo v tem primeru zagovarjamo, kajti gre za jamstvo, ki
               ne predstavlja tveganja, kot ga je že vnaprej predstavljalo državno poroštvo, dano za
               izgradnjo TEŠ 6, ki smo mu krščanski demokrati edini v Državnem zboru
               nasprotovali.</p>
               <p>Glede na navedeno bomo poslanci Nove Slovenije predlog zakona podprli.</p>
               <p>Glede na to, da nas gotovo spremljajo tudi člani uprave Darsa, želim ta trenutek
               izkoristiti tudi za ponovni apel in pobudo, ki sem jo sicer Darsu poslal že pred
               dobrimi sedmimi leti, to pa je, da bi na pomurski avtocesti vendarle in končno
               označili lokacijo znamenite Plečnikove arhitekture v občini Moravske Toplice, v vasi
               Bogojina – gre za cerkev Gospodovega vnebovhoda – in če v Sloveniji resno mislimo s
               turizmom in če smo Slovenci ponosni na svojo arhitekturo, na Plečnikovo arhitekturo,
               potem na tihem upam, da bi se po desetih letih od moje prve pobude ta stvar le
               realizirala. Upam.</p>
            </sp>
            <sp xml:id="SDZ7-Redna-07-2015-04-21.sp17">

               <speaker>PREDSEDNIK DR. MILAN BRGLEZ:</speaker>

               <p>Končali smo predstavitev stališč poslanskih skupin.</p>
               <p>Ker v drugi obravnavi amandmaji k dopolnjenemu predlogu zakona niso bili vloženi,
               zaključujem drugo obravnavo predloga zakona.</p>
               <p>Odločanje o predlogu zakona bomo v skladu s časovnim potekom seje zbora opravili
               danes v okviru glasovanj, pol ure po prekinjeni 6. točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title>7. TOČKO DNEVNEGA REDA, TO JE DRUGA OBRAVNAVA PREDLOGA ZAKONA O
                  UPRAVLJAVCIH ALTERNATIVNIH INVESTICIJSKIH SKLADOV PO REDNEM POSTOPKU.</title>
               </p>
               <p>Predlog zakona je v obravnavo Državnemu zboru predložila Vlada. Za dopolnilno
               obrazložitev predloga zakona dajem besedo predstavniku Vlade državnemu sekretarju na
               Ministrstvu za finance, gospodu Metodu Dragonji.</p>
            </sp>
            <sp xml:id="SDZ7-Redna-07-2015-04-21.sp18">

               <speaker>METOD DRAGONJA:</speaker>

               <p>Spoštovani gospod predsednik, spoštovane poslanke in poslanci!</p>
               <p>Uvodoma želim na kratko predstaviti vsebino predloga zakona ter razloge za njegovo
               predlaganje. Finančna kriza je pokazala marsikatero ranljivost finančnega sistema,
               kar je zahtevalo skrbne preglede obstoječih nadzornih ukrepov za vse deležnike na
               evropskem finančnem trgu. Eno izmed področij je bilo tudi delovanje upravljavcev
               alternativnih investicijskih skladov. Sektor alternativnih investicijskih skladov ima
               ogromno sredstev, ki vsako leto naraščajo, ter široko paleto investicijskih strategij
               in tehnik, kar pomeni vlaganje v veliko različnih finančnih sredstev. V ta sektor
               tako na primer spadajo hedge skladi, skladi tveganega kapitala, nepremičninski
               skladi, skladi zagonskega in razvojnega kapitala ter podobni. Zaradi večjega
               tveganja, ki ga imajo ti skladi, so alternativni investicijski skladi po navadi
               namenjeni profesionalnim vlagateljem.</p>
               <p>Sami upravljavci teh skladov niso bili krivci za nastanek finančne krize, vendar pa
               so dogodki na finančnih trgih zadali udarec tudi sektorju skladov. Veliko
               upravljavcev se je znašlo v likvidnih težavah, saj so razmere na trgu povzročile
               veliko neskladja med likvidnostjo, ki so jo upravljavci obljubili vlagateljem v
               sklade, in likvidnostjo sredstev alternativnih investicijskih skladov, ki so zaradi
               finančne krize postala zelo nelikvidna. Za ureditev in uskladitev delovanja
               upravljavcev teh skladov na ravni Evropske unije je Evropska komisija leta 2009
               objavila predlog direktive glede upraviteljev alternativnih investicijskih skladov.
               Po letu in pol pogajanj je bila julija 2011 v Uradnem listu EU objavljena direktiva,
               ki bo zagotovila celovito in skupno urejanje nadzorov upravljavcev alternativnih
               investicijskih skladov ter vzpostavila okvir za obravnavo tveganj ob upoštevanju
               raznovrstnosti naložbenih strategij in tehnik, ki jih uporabljajo ti upravljavci.
               Namen direktive je bil zajeti in regulirati vse osebe, ki upravljajo premoženje
               vlagateljev in v času sprejetja direktive še niso bile regulirane. Da bi se zajele
               vse take oblike, se direktiva ne omejuje s statusno obliko sklada, temveč svojo
               uporabo veže na dejstvo, da nekdo upravlja premoženje vlagateljev.</p>
               <p>Ta predlog zakona bo skupaj z novim ZISDU-3, kateri se bo obravnaval pod naslednjo
               točko dnevnega reda današnje seje, na novo uredil krajino upravljanja investicijskih
               skladov tudi v Republiki Sloveniji. Na novo bodo urejeni skladi in upravljavci.
               Investicijski sklad bo na podlagi nove ureditve vsak sklad, ki zbira premoženje
               vlagateljev. Pojem investicijskega sklada se bo tako razširil tudi na sklade, v
               katere lahko vlagajo le profesionalni vlagatelji. Investicijski skladi se bodo na
               podlagi novele ureditve delili na kolektivne naložbene podjeme za vlaganje v
               prenosljive vrednostne papirje in na alternativne investicijske sklade. Slednji se
               bodo nadalje delili na alternativne zasebne in javne investicijske sklade. ZISDU-3 bo
               uredil alternativne javne investicijske sklade in kolektivne podjeme, ta predlog
               zakona pa alternativne zasebne investicijske sklade, to je sklade, ki bodo namenjeni
               profesionalnim vlagateljem. S predlogom zakonom se bo določilo tudi nove kategorije
               upravljavcev investicijskih skladov. Poleg družb za upravljanje bodo uvedene tri nove
               kategorije upravljavcev, in sicer, upravljavec alternativnega investicijskega sklada
               z dovoljenjem, kateri ima dovoljenje nadzornega organa za upravljanje teh skladov.
               Druga oblika so regulirani upravljavci alternativnih investicijskih skladov, kateri
               nima dovoljenja in le sporoči nadzornemu odboru, da deluje na področju
               najpomembnejših instrumentov, s katerimi trguje v imenu, in o glavnih
               izpostavljenostih in najpomembnejših koncentracijah naložb. Tretje so upravljavci
               specialnega investicijskega sklada, kateri upravlja eno od vnaprej določenih oblik
               specialnega investicijskega sklada. Hvala lepa.</p>
            </sp>
            <sp xml:id="SDZ7-Redna-07-2015-04-21.sp19">

               <speaker>PREDSEDNIK DR. MILAN BRGLEZ:</speaker>

               <p> Predlog zakona je obravnaval Odbor za finance in monetarno politiko kot matično
               delovno telo. Za predstavitev poročila odbora dajem besedo podpredsedniku gospodu
               Tilnu Božiču.</p>
            </sp>
            <sp xml:id="SDZ7-Redna-07-2015-04-21.sp20">

               <speaker>TILEN BOŽIČ (PS SMC):</speaker>

               <p>Hvala za besedo. Spoštovani!</p>
               <p>Odbor za finance in monetarno politiko je na 8. redni seji 7. aprila 2015 kot
               matično delovno telo obravnaval vladni predlog zakona o upravljavcih alternativnih
               skladov. Poleg predloga nam je bilo med gradivi na voljo še mnenje Zakonodajno-pravne
               službe in amandmaji poslanskih skupin SMC, Desus in SD.</p>
               <p>Predstavnica predlagatelja je v uvodni obrazložitvi pojasnila razloge za sprejetje
               predloga zakona in predstavila nabor rešitev, ki bi jih s sprejetjem vnesli v naš
               pravni red. V luči krepitve evropskega finančnega sistema je namreč eno izmed
               pomembnih področij tudi izboljšanje ureditve alternativnih investicijskih skladov. Na
               ravni Evropske unije je bila julija 2011 objavljena Direktiva 2011/61, ki celoviteje
               pristopa k ureditvi nadzora nad upravljavci alternativnih investicijskih skladov ter
               vzpostavlja okvir za obravnavo tveganj ob upoštevanju raznovrstnosti naložbenih
               strategij in tehnik upravljavcev. Cilj direktive je zagotoviti notranji trg za
               upravljavce različnih vrst alternativnih investicijskih skladov ter usklajen in strog
               regulatorni in nadzorni okvir.</p>
               <p>Implementacija omenjene direktive v slovenski pravni red na novo ureja investicijske
               sklade v Republiki Sloveniji, in sicer v okviru dveh predlogov zakonov, ki ju
               obravnavamo na današnji seji. To sta Predlog zakona o investicijskih skladih in
               družbah za upravljanje in Predlog zakona o upravljavcih alternativnih investicijskih
               skladih, ki je predmet te točke dnevnega reda. Veljavna zakonodaja trenutno ureja le
               upravljanje skladov, ki javno zbirajo premoženje. S sprejetjem obeh predlogov zakonov
               bo investicijski sklad vsak sklad, katerega namen je, da zbira premoženje vlagateljev
               – torej, javno ali od profesionalnih vlagateljev – ter ga v skladu z vnaprej določeno
               naložbeno politiko nalaga v različne vrste naložb v korist imetnikov enot tega
               investicijskega sklada. Definicija investicijskega sklada vse to razširi tudi na
               sklade, namenjene profesionalnim vlagateljem.</p>
               <p>Predstavnica Zakonodajno-pravne službe je svoje pomisleke usmerila predvsem v premalo
               določeno in obrazloženo razmerje med obema zakonskima predlogoma, potrebo po jasnejši
               opredelitvi za upravljavce katerih alternativnih investicijskih skladov gre, zahtevo
               po jasnosti in določnosti pravnih norm, kar je še posebej pomembno pri opredeljevanju
               prekrškov in neobrazloženo določbo glede možnosti agencije, da lahko zahteva
               izročitev zapisov telefonskih pogovorov ali drugih podatkov.</p>
               <p>V razpravi je bilo izpostavljenih več pomislekov, ki so se nanašali predvsem na
               veliko število amandmajev in obsežno mnenje Zakonodajno-pravne službe, na zakonsko
               določbo, ki omogoča agenciji dostop do vsebine telefonskih pogovorov fizičnih oseb,
               zahtevano 25-odstotno kapitalsko ustreznost, na širitev uporabe na nepoučene
               vlagatelje in na pomanjkanje primerjalnih podatkov za to dejavnost za območje
               Slovenije in ocene vpliva na gospodarstvo.</p>
               <p>Predstavnica predlagatelja je na pomisleke podala odgovore, med katerimi nedvomno
               velja izpostaviti naslednje, in sicer da se ureja doslej neurejeno področje
               alternativnih investicijskih skladov, namenjenih poučenim vlagateljem, da oceno
               stanja na področju alternativnih investicijskih skladov težko poda, saj doslej o tem
               ni bila dolžnost poročanja, da se nepoučeni vlagatelji ne smatrajo kot poučeni
               oziroma se kot poučeni smatrajo lahko le, če sami tako želijo, in da očitek glede
               morebitne slabo pripravljenih zakonov nekoliko zavrača, saj naj bi šlo v pretežni
               meri za redakcijske popravke.</p>
               <p>Nadalje predstavnica Združenja družb za upravljanje investicijskih skladov poudarila,
               da so bili vključeni v pripravo predloga zakona in da so bile njihove pripombe v
               večini upoštevane oziroma v primeru zavrnitve tudi ustrezno obrazložene. Predlog
               zakona je ocenila kot nujo, za ustrezno sledenje razvoju evropske zakonodaje. Prav
               tako je predstavnik Agencije za trg vrednostnih papirjev pojasnil, da gre v primeru
               predloga zakona za izjemno kompleksno zakonodajo, ki ni namenjena povprečnemu
               državljanu, ampak ozkemu krogu oseb, ki se s to tematiko dnevno srečuje. Kljub
               kompleksnosti pa je predlog zakona ocenil kot dober.</p>
               <p>V okviru glasovanja so bili nato vsi amandmaji koalicijskih poslanskih skupin SMC,
               Desus in SD sprejeti. Sledilo je tudi glasovanje odbora o vseh členih predloga zakona
               skupaj, ki jih je odbor prav tako sprejel. Hvala.</p>
            </sp>
            <sp xml:id="SDZ7-Redna-07-2015-04-21.sp21">

               <speaker>PREDSEDNIK DR. MILAN BRGLEZ:</speaker>

               <p>Sledi predstavitev stališč poslanskih skupin.</p>
               <p>Besedo ima Poslanska skupina Slovenske demokratske stranke, zanjo gospa Suzana Lep
               Šimenko.</p>
            </sp>
            <sp xml:id="SDZ7-Redna-07-2015-04-21.sp22">

               <speaker>SUZANA LEP ŠIMENKO (SDS):</speaker>

               <p>Hvala za besedo, predsedujoči. Spoštovane poslanke, spoštovani poslanci, spoštovani
               sekretar!</p>
               <p>Ureditev področja delovanja upravljavcev alternativnih investicijskih skladov je
               zagotovo pomembna, saj so bili do sedaj z izjemo družb tveganega kapitala ti sklada
               neregulirani, z izjemno malo nadzora in slabo preglednostjo poslovanja. Gre za
               sklade, ki so zaradi visokih tveganj praviloma namenjeni profesionalnim vlagateljem.
               Ti skladi, kot smo danes že slišali, so hedge skladi, skladi tveganega kapitala,
               nepremičninski skladi, skladi zagonskega in razvojnega kapitala. Vsak sklad ima svojo
               naložbeno politiko. Gre za sklade, katerih sredstva iz leta v leto naraščajo in za
               katere je finančna kriza pokazala, da so ena izmed ranljivejših točk finančnega
               sistema. V času finančne krize so se tako številni znašli v likvidnostnih težavah, na
               srečo bolj tisti v Evropi kot ti v Sloveniji. Za ureditev delovanja upravljavcev
               alternativnih investicijskih skladov je Evropska komisija leta 2011 sprejela
               direktivo, ki bo zagotovila skupno urejanje nadzora upravljavcev alternativnih
               investicijskih skladov ter vzpostavila okvir za obravnavo tveganj.</p>
               <p>Predlog zakona, ki je pred nami, je zelo nepregleden zakon, ki je v prvi vrsti
               potreboval številne redakcijske popravke s številnimi amandmaji s strani koalicijskih
               strank. Strinjamo se tudi z mnenjem Zakonodajno-pravne službe Državnega zbora, ki je
               ocenila, da gre za zahtevno tematiko, ki ji je, če nisi strokovnjak s tega področja,
               zaradi številnih oddelkov, pododdelkov, sklicevanja na druga akte izjemno težko
               slediti. Zakon v večji meri zgolj kopira dve direktivi; direktivo iz leta 2011 o
               upraviteljih alternativnih investicijskih skladov in direktivo iz leta 2013 o
               dejavnosti nadzora institucij za poklicno pokojninsko zavarovanje. Rok za prenos obeh
               direktiv je potekel; za prvo sredi leta 2013, pri drugi pa konec leta 2014.</p>
               <p>V Poslanski skupini Slovenske demokratske stranke ocenjujemo, da je ocena dejanskega
               stanja predlaganega zakona zelo slaba, saj ne daje informacij, kako se je s tem
               premoženjem upravljalo do zdaj, čeprav to področje v Sloveniji že dlje časa obstaja,
               le da ni bilo regulirano. Prav bi bilo, da bi ocena dejanskega stanja vsebovala
               aktualno stanje na obravnavanem področju, do tega, koliko ljudi ima premoženje v teh
               skladih in kakšni so v povprečju rezultati teh naložb.</p>
               <p>V Poslanski skupini Slovenske demokratske stranke se strinjamo, da je področje
               delovanja upravljavca alternativnih investicijskih skladov treba urediti. Ker pa je
               zakon slabo pripravljen, na kar so pokazale številčne pripombe Zakonodajno-pravne
               službe, ga ne moremo podpreti, ne bomo mu pa nasprotovali. Hvala.</p>
            </sp>
            <sp xml:id="SDZ7-Redna-07-2015-04-21.sp23">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Demokratične stranke upokojencev Slovenije, zanjo gospa
               Marija Antonija Kovačič.</p>
            </sp>
            <sp xml:id="SDZ7-Redna-07-2015-04-21.sp24">

               <speaker>MARIJA ANTONIJA KOVAČIČ (PS DeSUS):</speaker>

               <p>Gospod predsednik, spoštovani gospod sekretar s sodelavkama, spoštovane poslanke in
               poslanci, še enkrat lep pozdrav!</p>
               <p>Predlog zakona, ki je pred nami, je vsebinsko zelo obsežen. Zaradi številnih
               popravkov ga ni bilo mogoče novelirati. Proces sprejemanja pripomb in oblikovanja
               ustreznih rešitev sega že v september 2014, to pomeni le eno – dodaten čas za
               temeljit pregled posameznih členov. Načeloma pa naj bi šlo za enostavno ureditev, in
               sicer prenos evropske direktive. In kaj prenos evropske direktive v slovensko
               zakonodajo pravzaprav pomeni? V prvi vrsti ureditev alternativnih investicijskih
               skladov, ki so predvsem namenjeni profesionalnim vlagateljem. Posledice finančne
               krize je mogoče čutiti tudi na tem področju. Ravno slednje so bile eden od vzrokov za
               spremembo sedanje ureditve predvsem v pogledu odprave deregulacije in likvidnostnih
               težavah upravljavcev alternativnih investicijskih skladov.</p>
               <p>Sam trg investicijskih skladov je za mnoge še vedno neznanka, vendar v Poslanski
               skupini Desus menimo, da bi se večina strinjala, da je treba poleg znanja in izkušenj
               upravljavcev ter vlagateljev, posebno pozorno nameniti ravno regulaciji tega
               segmenta. Z novelo se bodo regulirali tisti deli, ki doslej še niso bili. Ker gre za
               širok nabor finančnih sredstev ter zelo tvegane naložbe, je prav, da vzpostavimo red
               nad trženjem produktov. Boljši nadzor nad delovanjem upravljavcev alternativnih
               investicijskih skladih v Poslanski skupini Desus ocenjujemo kot prednostni cilj te
               novele. Nadzor je ključen dejavnik, zlasti ko se trženje širi tudi na tuje trge. Če
               je regulacijska funkcija dovolj učinkovita, potem pozitivni učinki predlaganih
               sprememb ne bodo izostali, kajti dejstvo je, da prost pretok kapitala pomeni tudi
               povečano ponudbo alternativnih investicijskih skladov iz tujine, ki bo dodatno
               spodbudila slovenski trg investicijskih skladov.</p>
               <p>V upanju, da bi se slednji cilj čim prej realiziral v dobro vseh upravičencev, bomo
               predlagani zakon poslanke in poslanci Demokratične stranke upokojencev z veseljem
               podprli. Hvala lepa.</p>
            </sp>
            <sp xml:id="SDZ7-Redna-07-2015-04-21.sp25">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Socialnih demokratov, zanjo gospod Janko Veber.</p>
            </sp>
            <sp xml:id="SDZ7-Redna-07-2015-04-21.sp26">

               <speaker>JANKO VEBER (PS SD):</speaker>

               <p>Hvala za besedo in še enkrat lep pozdrav vsem v imenu Poslanske skupine Socialnih
               demokratov.</p>
               <p>Predlog zakona o upravljavcih alternativnih investicijskih skladov je izjemno
               obsežen, saj vsebuje kar 320 členov. Je pa posledica več vsebin in predlagatelj daje
               največji poudarek vsebini oziroma pozornosti implementaciji direktive številka 61 iz
               leta 2011. Namreč, Evropa je vse od finančne krize iskala način, kako ustaviti nemoč
               reguliranja vse večjih nihanj med težnjami po donosih in realnostjo, izkazano z vse
               večjo nelikvidnostjo različnih investicijskih skladov. Pot do iskanja rešitev, kako
               uspešno je regulirati in nadzorovati alternativne investicijske sklade, pod katero
               spadajo tako različni hedge skladi, nepremičninski skladi, skladi tveganja kapitala
               itn., je bila dolga in naporna. Prav različna pojavnost teh skladov je bila težek
               zalogaj v iskanju skupnega imenovalca v regulativi.</p>
               <p>V Poslanski skupini Socialnih demokratov pozdravljamo namero, da regulacija ni
               okvirjena s statusom sklada, temveč z aktivnostjo, to je z upravljanjem premoženja
               vlagateljev. Pozdravljamo tudi predlog, da se določi nove kategorije upravljavca
               investicijskih skladov in da se iščejo nove poti za uspešnejše nadzorovanje. Če je
               nadzor nad alternativnimi investicijskimi skladi že v osnovi dal priokus bdeti tam,
               kjer je velika možnost različnih finančnih malverzacij, pa menimo, da je predlog
               zakona bolj preventiva za odjemalce tovrstnih storitev kot pa za sklade same.</p>
               <p>To, da bomo s predlogom v naš pravni red vpeljali evropsko direktivo, pa ne sme
               ostati edini korak na tej poti, kajti kljub obsežnosti in razdelanosti zakona so se
               tudi ob opozorilih Zakonodajno-pravne službe odprla mnoga vprašanja. Nejasnosti in
               nedorečenosti predloga, ki so bile tekom zakonodajnega postopka do neke mere sicer
               tehnično odpravljene, se v praksi kaj hitro lahko izkažejo kot velik problem, ki mu
               bo zakonodajno zopet zelo težko slediti, če ne bomo pozorni na vsako nastalo vrzel,
               ki bi se izkazala v delovanju teh skladov. Namreč, dejstvo je, da ti alternativni
               investicijski skladi že delujejo in da jih danes dajemo samo v nek okvir, preko
               katerega jih bomo lažje nadzirali, vendar kadar zakonodaja sledi že vpeljanemu
               stanju, pa obstaja grenak priokus, da mi sedaj lovimo nekaj, kar pa je bilo tudi v
               pričetku finančne krize že zelo dobro dodelano.</p>
               <p>Zato Socialni demokrati na tem mestu ne trdimo, da so tudi različni finančni skladi
               krivi za nastalo stanje, da so vsi finančni mehanizmi v osnovi slabi, temveč želimo,
               da tudi ta zakon skupaj z Zakonom o investicijskih skladih in družbah za upravljanje
               loči zrno od plevela in slednjega seveda postavi na čistino. Zato želimo dobronamerno
               opozoriti na pomisleke Zakonodajno-pravne službe, ki je med drugim ugotovila premalo
               določena razmerja med predlogoma zakonov, ki urejata to področje, opozarjajo na
               preveč sklicevanj na izvedbene uredbe Evropske komisije, na nejasnost glede določb,
               na katere so določene rešitve zakona nanašajo. Tudi nejasnost kazenskih določb terja
               premislek, kako te nejasnosti hitro postanejo plen različnim ravnanjem, ki s
               poštenostjo in pravičnostjo nimajo prav veliko skupnega. Ob vsem tem naj dodamo še
               opozorilo, ki izhaja iz preproste dikcije, da gre pri teh skladih za vlagatelje, ki
               so poučeni. Ta poučenost, upamo, da ni iskanje alibija za lažje izgovore v prid
               zaščite skladov. Prav uravnoteženje odgovornosti, s tem da se poveča regulativa tudi
               kar se tiče kapitalske ustreznosti, navsezadnje z zmanjševanjem vpliva bonitetnih
               agencij, naj bi zagotovila več nadzora in odgovornosti. Navsezadnje imamo moč videti,
               da različni vlagatelji iščejo svoje priložnosti hitro in da je pronicanje kapitala
               povezano z vse večjo razpršenostjo lastništev. Ta razpršenost in povezanost različnih
               portfeljev pa lahko – najmanj kar je reči – neprijetna še za tako poučenega
               vlagatelja.</p>
               <p>Kot rečeno, kljub vsem pomislekom, da gre za izjemno obširno materijo, bomo Socialni
               demokrati v dobri veri ta zakon podprli, vendar tudi z upanjem, da se omogočijo že v
               tej zakonodajni fazi določene rešitve še izčistijo.</p>
            </sp>
            <sp xml:id="SDZ7-Redna-07-2015-04-21.sp27">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Luka Mesec bo predstavil stališče Poslanske skupine Združena levica.</p>
            </sp>
            <sp xml:id="SDZ7-Redna-07-2015-04-21.sp28">

               <speaker>LUKA MESEC (PS ZL):</speaker>

               <p>Predsedujoči, spoštovane kolegice in kolegi!</p>
               <p>Vlada je v obrazložitvi predloga zapisala, da ta zakon ureja področje tveganih
               investicijskih skladov, ki do zdaj še ni bilo regulirano. Predstavnik Agencije za trg
               vrednostnih papirjev je na seji matičnega odbora povedal, da podatkov o delovanju
               tveganih investicijskih skladov ta agencija ne zbira. To pomeni, da se očitno
               tolerira opravljanje dejavnosti, ki se izvaja mimo vseh davčnih predpisov in ki je
               očitno neobdavčena. Če je obdavčena, potem morajo obstajati evidence na FURS, zato je
               še toliko bolj zanimivo, da zdaj sprejemamo zakon zaradi uvajanja direktive Evropske
               unije, ne pa zato, ker bi katera od vlad hotela prekiniti de facto nezakonito stanje.
               Očitno so vse vlade do zdaj mirno tolerirale, da se tovrstne dejavnosti opravljajo v
               zakonski praznini in mimo davčnega sistema.</p>
               <p>Na žalost pa v Združeni levici ugotavljamo, da tudi predlog, ki je pred nami, tega
               področja ne ureja na ustrezen način. Če začnem pri izhodišču. Vlada je v obrazložitvi
               zapisala, da "sami upravljavci alternativnih investicijskih skladov niso bili krivci
               za nastanek finančne krize, vendar pa so dogodki na finančnih trgih zadali udarec
               tudi sektorju alternativnih investicijskih skladov." Konec citata. To moram reči, da
               je nekaj novega. Ravno skladi, ki so se ukvarjali z nepremičninskimi posli, so
               povzročili svetovno finančno krizo in prav finančni instrumenti, ki so jih ti skladi
               izumljali, so glavni vzrok za nestabilnost finančnega sistema. Zato so se sploh po
               izbruhu krize pojavile številne zahteve, da je to področje treba ne samo regulirati,
               ampak da bi bilo treba nekatere nevarne prakse in instrumente prepovedati. V
               direktivi, ki jo ta zakon povzema, pa na žalost ne bomo našli nobene prepovedi in
               zelo malo regulacij. Zakaj je tako, lahko vidimo, če pogledamo razmerja moči v
               sektorju investicijskih skladov. Konvencionalni skladi imajo v Evropski uniji
               trenutno skupno bilančno vsoto okoli 9 tisoč milijard evrov premoženja, alternativni
               investicijski skladi pa imajo kar 14 tisoč evrov milijard premoženja, 14 tisoč
               milijard, ne milijonov! To je toliko kot celoten BDP Evropske unije, toliko kapitala
               je v teh skladih. In dve tretjini te vrednosti sta koncentrirani v Veliki Britaniji,
               Franciji in Nemčiji. Ves ta napihnjen, fiktivni kapital zdaj čaka, da se preseli v
               realne naložbe. Jasno je namreč, da bo tiskanje denarja oziroma kvantitativno
               sproščanje, ki ga zdaj izvajajo centralne banke v ZDA, na Japonskem in v Veliki
               Britaniji, začela pa ga je tudi Evropska centralna banka, postopno razvrednotilo
               finančno premoženje.</p>
               <p>Ko se bo to zgodilo, bomo imeli zmagovalce in poražence. Finančni skladi tipa
               Blackstone, Capital, ki je sodeloval v privatizaciji Heliosa in Mercatorja, ali pa
               ameriška sklada Cinven in Apollo, ki zdaj kupujeta Telekom in NKBM, si bodo meli
               roke, ker bodo svoj fiktivni kapital, ki bo izgubljal na vrednosti, pravočasno
               pretvorili v realno premoženje, ki prinaša dobiček. Naivne države, med katere, na
               žalost, z zadnjimi vladami spada tudi Slovenija, pa bodo ostale praznih rok.
               Odpovedale se bodo podjetjem, ki zagotavljajo zaposlitve, razvoj in dolgoročne
               prihodke v proračun, v zameno za to, da bomo imeli nekaj sto milijonov evrov nižji
               javni dolg, ki pa bo ob padanju vrednosti finančnega premoženja zaradi
               kvantitativnega sproščanja skozi leta tako ali tako razvrednoten.</p>
               <p>Pri sprejemanju zakonov, kot je tale, sem kot poslanec Državnega zbora v zadregi. Po
               eni strani vidim, da danes nimamo nikakršnih pravil igre za tvegane sklade, ki očitno
               lahko počnejo, kar počnejo, in to kljub temu da so glavni krivec za finančno krizo.
               Zato je moja prva reakcija, da je bolje slaba regulacija kot nobena regulacija. Po
               drugi strani pa vidim, kako se ti zakoni sprejemajo – v Bruslju se sprejme neka
               direktiva, vlada to prevzame, brez da bi opravila analizo ali direktivo prilagodila
               slovenskim razmeram, Zakonodajno-pravna služba opozori na resne pomanjkljivosti,
               ampak na koncu Odbor za finance opravi razpravo v petih minutah, koalicijski
               glasovalni stroj pa to brez besed potrdi. Pomislite, še pred desetimi leti smo imeli
               državo, ki je vodila samostojno finančno in monetarno politiko, s katero smo se
               izognili zunanjim neravnotežjem za petnajst let in dohitevali po BDP razvitejše
               države. Če bi danes moral odgovoriti na vprašanje, kaj je vzrok za izgubljeno
               desetletje v Sloveniji in južni Evropi, bi rekel, prost pretok finančnega kapitala.
               Evropska komisija je sprejela direktivo, ki naj bi zdaj to regulirala, v resnici pa
               gre bolj za legalizacijo nečesa, kar je bilo prej v sivi coni in nima nobene koristne
               ekonomske funkcije.</p>
               <p>V Združeni levici zato takega pristopa ne moremo podpreti.</p>
            </sp>
            <sp xml:id="SDZ7-Redna-07-2015-04-21.sp29">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Mag. Bojan Krajnc bo predstavil stališče Poslanske skupine Stranke modernega
               centra.</p>
            </sp>
            <sp xml:id="SDZ7-Redna-07-2015-04-21.sp30">

               <speaker>MAG. BOJAN KRAJNC (PS SMC):</speaker>

               <p>Spoštovani podpredsednik, hvala za besedo.</p>
               <p>S predlaganim zakonom o upravljavcih alternativnih investicijskih skladov se v
               slovenski pravni red implementira Direktiva 2011/61. S tem zakonom in zakonom o
               investicijskih skladih in družbah za upravljanje, ki ga prav tako obravnavamo danes,
               se na novo ureja investicijske sklade v Republiki Sloveniji. S prenosom evropske
               zakonodaje o upravljavcih alternativnih investicijskih skladov v nacionalni pravni
               red bodo določeni pogoji in načini upravljanja ter pogoji trženja enot teh skladov,
               ustanovljenih v Republiki Sloveniji, v drugi državi članici Evropske unije ali v
               tretjih državah. Urejen pa bo tudi nadzor nad upravljanjem.</p>
               <p>V Poslanski skupini Stranke modernega centra podpiramo celovito ureditev in
               ustanavljanje alternativnih investicijskih skladov, saj bo ta zakonska podlaga
               omogočila ustanovitev, na primer, nepremičninskih skladov, ki lahko pomenijo možnost
               za zagon gradbeništva ali pa razvoj najemniškega trga v Sloveniji.</p>
               <p>Alternativni investicijski skladi se od vzajemnih skladov razlikujejo v tem, da
               vzajemni skladi vlagajo predvsem v delnice in obveznice, alternativnim investicijskim
               skladom pa zakon omogoča širši nabor naložbenih politik, zaradi česar lahko sredstva
               nalagajo tudi v druge vrste naložb. Tako bodo lahko, na primer, sredstva vlagali tudi
               neposredno v plemenite kovine, denimo, v zlato. Pri tem je treba poudariti, da so to
               bolj tvegane oblike naložb, ki pa lahko na dolgi rok prinesejo tudi večji donos. Za
               razliko od kolektivnih naložbenih podjemov za vlaganje v prenosljive vrednostne
               papirje, ki so namenjeni predvsem malim vlagateljem, so alternativni investicijski
               skladi zaradi večjega tveganja namenjeni predvsem profesionalnim vlagateljem.
               Donosnost teh skladov je višja, kar pa pomeni tudi, da je tveganje za nastanek
               velikih investicijskih izgub ali celo popolne izgube precej višje. Enote teh skladov
               se po navadi izplačujejo v daljših časovnih obdobjih, saj se premija načrtuje iz
               naložb v manj likvidna sredstva. Tudi naložbene strategije alternativnih
               investicijskih skladov so zelo kompleksne in težje razumljive malim vlagateljem. Tudi
               zato so ti skladi namenjeni samo profesionalnim vlagateljem, ki so sposobni razumeti
               tveganja svojih naložb in v splošnem lažje prenesejo potencialne izgube, povezane s
               temi naložbami, saj imajo naložbe večinoma razpršene v veliko različnih in
               raznovrstnih portfeljih.</p>
               <p>V Poslanski skupini Stranke modernega centra bomo Predlog zakona o upravljavcih
               alternativnih investicijskih skladov podprli. Hvala.</p>
            </sp>
            <sp xml:id="SDZ7-Redna-07-2015-04-21.sp31">

               <speaker>PODPREDSEDNIK PRIMOŽ HAINZ:</speaker>

               <p> Hvala lepa.</p>
               <p>Končali smo s predstavitvijo stališč poslanskih skupin. Prehajamo na razpravo o
               členih in vloženih amandmajih, ki jo bomo opravili na podlagi predloženih amandmajev
               z dne 20. 4. 2015.</p>
               <p>V razpravo dajem 6. člen ter amandma poslanskih skupin SMC, Desus in SD. Želi kdo
               razpravljati? Prosim za prijavo. Prosim? Nihče?! Prav. Hvala lepa. Zaključujem
               razpravo okrog 6. člena.</p>
               <p>V razpravo dajem 37. člen ter amandma poslanskih skupin SMC, Desus in SD. Želi kdo
               razpravljati? Ne. Hvala lepa. Ker ne želi nihče razpravljati, zaključujem razpravo k
               37. členu.</p>
               <p>Ker sta amandmaja poslanskih skupin SMC, Desus in SD k 156. in 160. členu vsebinsko
               povezana, bomo o njiju razpravljali skupaj. V razpravo dajem torej 156. in 160. člen
               ter amandma poslanskih skupin SMC, Desus in SD. Želi kdo razpravljati? Ne. Hvala
               lepa. Torej zaključujem razpravo o členih 156. in 160.</p>
               <p>Zaključujem razpravo v celoti. O amandmaji bomo v skladu s časovnim potekom seje
               zbora odločali danes v okviru glasovanj, pol ure po prekinjeni 6. točki dnevnega
               reda. S tem prekinjam 7. točko dnevnega reda.</p>
               <p>Prehajamo na <title>8. TOČKO DNEVNEGA REDA, TO JE NA DRUGO OBRAVNAVO PREDLOGA ZAKONA O
                  INVESTICIJSKIH SKLADIH IN DRUŽBAH ZA UPRAVLJANJE V OKVIRU REDNEGA POSTOPKA.</title>
               </p>
               <p>Predlog je v obravnavo Državnemu zboru predložila Vlada.</p>
               <p>Za dopolnitev predloga zakona dajem besedo predstavniku Vlade. Državni sekretar
               gospod Metod Dragonja, izvolite.</p>
            </sp>
            <sp xml:id="SDZ7-Redna-07-2015-04-21.sp32">

               <speaker>METOD DRAGONJA:</speaker>

               <p>Spoštovani gospod podpredsednik, spoštovane poslanke in poslanci!</p>
               <p>Kot omenjeno že pri zakonu o upravljavcih alternativnih investicijskih skladov je
               povod za spremembo sedanjega zakona o investicijskih skladih in družbah za
               upravljanje Direktiva o upraviteljih alternativnih investicijskih skladov.
               Investicijski sklad bo na podlagi nove ureditve vsak sklad, ki zbira premoženje
               vlagateljev. Pojem investicijskega se bo tako razširil tudi na sklade, v katere lahko
               vlagajo le profesionalni vlagatelji, medtem ko je danes pojem investicijskega sklada
               omejen le na sklade, ki javno zbirajo premoženje; to je od malih oziroma
               neprofesionalnih vlagateljev. Investicijski skladi se bodo po novem urejali v dveh
               zakonih, sicer bo ta predlog zakona urejal investicijske sklade, ki bodo namenjeni
               malim oziroma neprofesionalnim vlagateljem, medtem ko bo prej obravnavani ZUIAS
               urejal investicijske sklade, ki bodo namenjeni profesionalnim vlagateljem.</p>
               <p>S tem predlogom zakona se na novo ureja tudi problematika v zvezi z izvajanjem
               skrbniških storitev za investicijske sklade, ki javno zbirajo premoženje, če je
               skrbniški banki prenehalo veljati ali ji je bilo odvzeto dovoljenje za upravljanje
               skrbniških storitev. V tem primeru Agencija za trg vrednostnih papirjev kot pristojni
               organ določi izrednega skrbnika izmed subjektov, ki imajo dovoljenje za upravljanje
               skrbniških storitev.</p>
               <p>Predlog zakona se v ostalih delih ne spreminja bistveno, saj se s tem predlogom v
               slovenski pravni red prenaša evropska direktiva, ki ureja družbe za upravljanje in
               sklade, ki javno zbirajo premoženje.</p>
               <p>Spoštovane poslanke in poslanci, kot pri prejšnji točki tudi pri tej točki želim
               prositi, da Vlada v skladu s 138. členom Poslovnika tega zbora predlaga, da se na tej
               seji opravi še tretja obravnava predloga zakona, saj k temu predlogu zakona za to
               sejo ni bilo predlaganih amandmajev. Hvala lepa.</p>
            </sp>
            <sp xml:id="SDZ7-Redna-07-2015-04-21.sp33">

               <speaker>PODPREDSEDNIK PRIMOŽ HAINZ:</speaker>

               <p> Hvala lepa.</p>
               <p>Predlog zakona je obravnaval Odbor za finance in monetarno politiko kot matično
               delovno telo.</p>
               <p>Za predstavitev poročila odbora dajem besedo predsednici gospe Urški Ban.</p>
            </sp>
            <sp xml:id="SDZ7-Redna-07-2015-04-21.sp34">

               <speaker>URŠKA BAN (PS SMC):</speaker>

               <p>Spoštovani predsedujoči, hvala za besedo!</p>
               <p>Odbor za finance in monetarno politiko je na 8. seji 7. 4. 2015 kot matično delovno
               telo obravnaval Predlog zakona o investicijskih skladih in družbah za upravljanje, ki
               ga je Državnemu zboru v obravnavo predložila Vlada. V skladu s 129. členom Poslovnika
               Državnega zbora so amandmaje k predlogu zakona vložile poslanske skupine SMC, Desus
               in SD ter Poslanska skupina Združena levica.</p>
               <p>Seji odbora so prisostvovali predstavniki in predstavnice Ministrstva za finance,
               Agencije za trg vrednostnih papirjev, Združenja družb za upravljanje investicijskih
               skladov in Zakonodajno-pravne službe.</p>
               <p>V uvodni dopolnilni obrazložitvi je državna sekretarka na Ministrstvu za finance
               pojasnila poglavitne rešitve predloga zakona ter ob tem poudarila, da se s tem
               zakonom ureja problematika v zvezi z upravljanjem skrbniških storitev za
               investicijske sklade, ki javno zbirajo denar. Delno se prenaša tudi evropska
               zakonodaja, in sicer glede zmanjšanja prevelikega zanašanja družb za upravljanje na
               bonitetne ocene, ki jih izdajajo bonitetne agencije. Na novo se ureja alternativne
               sklade ter dopušča nalaganje teh skladov v nepremičnine.</p>
               <p>Predstavnik Agencije za trg vrednostnih papirjev in predstavnica Združenja družb za
               upravljanje investicijskih skladov sta povedala, da se strinjajo s predlogom zakona,
               da je ureditev obeh vrst skladov bolj pregledno urejena v dveh zakonih ter se zavzela
               za čimprejšnje sprejetje obeh predlogov zakonov, ki urejata investicijske sklade.</p>
               <p>Članice in člani odbora o vsebini rešitev predlaganega zakona niso razpravljali.</p>
               <p>Odbor je v skladu z drugim odstavkom 130. člena Poslovnika Državnega zbora obravnaval
               amandmaje koalicijskih poslanskih skupin in jih sprejel in amandma Poslanske skupine
               Združene levice k 361. členu, ki ga ni sprejel. Odbor je glasoval o členih predloga
               zakona in jih sprejel. Hvala.</p>
            </sp>
            <sp xml:id="SDZ7-Redna-07-2015-04-21.sp35">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Sledi predstavitev stališč poslanskih skupin.</p>
               <p>Gospa Marija Antonija Kovačič bo predstavila stališče Demokratične stranke
               upokojencev Slovenije.</p>
            </sp>
            <sp xml:id="SDZ7-Redna-07-2015-04-21.sp36">

               <speaker>MARIJA ANTONIJA KOVAČIČ (PS DeSUS):</speaker>

               <p>Spoštovani podpredsednik, sekretar, poslanke in poslanci! Dnevni red je določil, da
               vas še enkrat lepo pozdravim.</p>
               <p>Dovolite mi, da predstavim še stališče Poslanske skupine Desus za Predlog zakona o
               investicijskih skladih in družbah za upravljanje. Predlagana novela zakona v bistvu
               večinoma povzema določbe sedanje ureditve na področju investicijskih skladov. Po
               novem bomo imeli v uporabi novo definicijo investicijskega sklada. Istočasno se
               sprejemata dva zakona hkrati, saj gre za skorajda identične vsebinske spremembe.
               Obema skladoma je skupno, da javno zbirata premoženje in ga v skladu z vnaprej
               določeno naložbeno politiko nalagata v različne vrste naložb v izključno korist
               imetnikov enot posameznega investicijskega sklada, bistvena razlika pa so vlagatelji.
               Dodatno širimo možnosti tudi za profesionalne vlagatelje.</p>
               <p>Veseli nas, da je bil predlog zakona pripravljen v sodelovanju z investicijskimi
               družbami ter nadzorniki. To pomeni pozitiven signal ter trdno prepričanje, da je
               sedanjo ureditev treba dodatno okrepiti. Po mnenju naše poslanske skupine naj bi bila
               krepitev ravno v večjem nadzoru, ne glede na vrsto investicijskega sklada ali
               vlagatelja. S tem tudi v popolnosti sledimo samemu poslanstvu Agencije za trg
               vrednostnih papirjev, ki temelji na načelu pregledanega in učinkovitega trga
               finančnih instrumentov. Ostalih pretiranih pomislekov med poslankami in poslanci naše
               poslanske skupine ni bilo. Vsi smo enotni, da je treba več pozornosti nameniti večji
               preglednosti sistemskega okvira ter posledično višji ravni pravne odgovornosti za vse
               uporabnike. Na tem mestu bi radi izpostavili, da je med vsemi postopki distribucije
               oziroma trženja enot investicijskih skladov ključni del tudi obveščanje vlagateljev.
               V Poslanski skupini Desus ocenjujemo, da ravno pri teh aktivnostih ne sme biti
               prostora za nevednost.</p>
               <p>V Poslanski skupini Desus se strinjamo, da so predlagani popravki potrebni, zato bomo
               vladni predlog zakona potrdili. Hvala lepa.</p>
            </sp>
            <sp xml:id="SDZ7-Redna-07-2015-04-21.sp37">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Janko Veber bo predstavil stališče Poslanske skupine Socialnih
               demokratov.</p>
            </sp>
            <sp xml:id="SDZ7-Redna-07-2015-04-21.sp38">

               <speaker>JANKO VEBER (PS SD):</speaker>

               <p>Hvala še enkrat za besedo.</p>
               <p>Pri Predlogu zakona o investicijskih skladih in družbah za upravljanje ugotavljamo,
               da dopolnjuje vsebino Predloga zakona o upravljavcih alternativnih investicijskih
               skladov, ki smo ga obravnavali pred to točko, in pri obeh gre predvsem za prenos
               direktive Evropskega sveta in Parlamenta iz leta 2011. Če bomo s Predlogom zakona o
               upravljavcih investicijskih skladov uredili in izboljšali regulativo nad zasebnimi
               investicijskimi skladi, je prav, da to storimo tudi za javne alternativne
               investicijske sklade kot tudi za kolektivne naložbene podjeme za vlaganje v
               prenosljive vrednostne papirje.</p>
               <p>Vse od leta 1985, ko je Evropska unija pričela s skupnimi smernicami urejanja
               predpisov o kolektivnih naložbenih skladih, smo tudi v Sloveniji preko Zakona o
               investicijskih skladih in družbah za upravljanje sledili tem smernicam. Sprva je bilo
               urejanje namenjeno boljšemu poslovnemu okolju, ki bi vlagateljem in skladom omogočil
               boljši zakonodajni okvir. Z direktivo je bil uveden tudi t. i. potni list finančnih
               storitev, ki je urejal čezmejno delovanje skladov. Do sprejetja naslednje direktive,
               ki je celostno urejala področje upravljanja s kolektivnimi naložbenimi podjemi za
               vlaganje v prenosljive vrednostne papirje, pa je minilo kar 24 let. Glavni razlogi so
               bili preveč omejevanja s strani direktive iz leta 1985, kar je investicijskim skladom
               preprečevalo v polni meri izkoristiti svoje razvojne možnosti, s tem da je direktiva
               leta 2009 postavila nova pravila o združevanju skladov ter pravila za krepitev
               sodelovanja med nadzorniki. Ob tem v zraku obvisi vprašanje, zakaj je Evropska
               skupnost potrebovala celi dve leti, da je uvidela, da investicijski skladi poleg
               pogojev za boljše poslovanje potrebujejo še večji nadzor nad vsemi akterji na
               finančnem trgu, tudi glede upraviteljev zasebnih investicijskih skladov. Tako nehote
               dobimo občutek, da direktive in prenosi prepočasi sledijo realnemu stanju na trgu
               investicijskih poslovanj, namesto da bi pri sprejetju zakonodaje tekel korak pred
               temi poslovanji.</p>
               <p>Kot rečeno že pri prejšnjem zakonu, pozdravljamo zmanjševanje prevelikega zanašanja
               družb na bonitetne ocene, ki jih izdajo bonitetne hiše, ter urejanje področja
               skrbniških storitev, kar se je v času krize pokazalo kot velika črna lisa delovanja
               investicijskih skladov.</p>
               <p>Ponovno pa tudi pri tem zakonu opozarjamo na mnenje Zakonodajno-pravne službe, ki je
               zaradi kompleksnosti zakona opozorila na nepreglednost in težjo razumljivost zakona,
               kar je lahko v primeru tako kompleksne materije dodatna oteževalna okoliščina, kar bi
               po našem mnenju lahko bilo zaznano tudi kot nepreglednost in tudi povezano s težko
               sledljivim delovanjem investicijskih skladov. Namreč, tudi ta zakon vsebuje kar 533
               členov.</p>
               <p>Tako kot pri Predlogu zakona o upravljavcih alternativnih investicijskih skladov
               opozarjamo na to, da predpisi s področja urejanja investicijskih skladov ne smejo
               samo slepo slediti evropskim direktivam, temveč morajo tudi na nacionalni ravni v
               skladu z evropsko zakonodajo spremembe soustvarjati. In v upanju, da bomo te
               spremembe v prihodnosti soustvarjali tudi v Sloveniji, ne samo sledili evropskim
               direktivam, bomo Socialni demokrati ta zakon podprli. Hvala.</p>
            </sp>
            <sp xml:id="SDZ7-Redna-07-2015-04-21.sp39">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Luka Mesec bo predstavil stališče Poslanske skupine Združena levica.
               Izvolite.</p>
            </sp>
            <sp xml:id="SDZ7-Redna-07-2015-04-21.sp40">

               <speaker>LUKA MESEC (PS ZL):</speaker>

               <p>Hvala za besedo, gospod podpredsednik. Spoštovane kolegice in kolegi!</p>
               <p>Povečanje obsega investicijskih skladov vseh vrst je premosorazmerno s krizo
               socialnih zavarovanj, ki temeljijo na načelu solidarnosti. Sistemi javnih zavarovanj
               namreč niso več dovolj kakovostni za celotno prebivalstvo zaradi varčevalnih ukrepov
               in podobnih tendenc v zadnjih letih, zato tisti, ki imajo to možnost, na zniževanje
               pokojnin in kakovosti zdravstvenih in drugih socialnih storitev, reagirajo z
               individualnim varčevanjem, ki posegajo v vedno bolj tvegane naložbe. Zato podatki, da
               kljub krizi vrednost premoženja investicijskih skladov v Sloveniji narašča, niso
               posebno dobra novica.</p>
               <p>Po zadnjih podatkih Združenja družb za upravljanje investicijskih skladov je vrednost
               njihovega premoženja lani dosegla 2 milijardi in 300 milijonov evrov. Za primerjavo,
               skoraj enak znesek je uspel zbrati Zavod za zdravstveno zavarovanje, 2 milijardi in
               319 milijonov evrov. Samo v prvih devetih mesecih 2014 pa se je premoženje finančnih
               skladov povečalo za skoraj 17 %, povečala se je tudi koncentracija tega premoženja.
               Za primerjavo, obseg prispevkov za zdravstveno zavarovanje se je v istem letu celo
               zmanjšal. Rast premoženja skladov ni toliko posledica večjih vlaganj kot rasti cen
               delnic, vendar pa to ne zabriše dejstva, da so investicijski skladi danes težki
               skoraj toliko kot zdravstvena blagajna. To pomeni, da z javnimi dajatvami nismo
               sposobni zajeti dohodkov, ki se prelivajo, ki se zdaj prilivajo v finančne naložbe;
               finančne naložbe v vrednostne papirje pa izrivajo drugo oblike varčevanja. Depoziti
               prebivalstva v klasični obliki so bili lani na približno enaki ravni kot leta 2011,
               klasične zavarovalnice so lani zbrale celo manj bruto premij kot leta 2008. Tendenca
               je torej, da se varčevanje v skladih povečuje, kar povzroča obilo težav.</p>
               <p>Poleg odmiranja klasičnih solidarnostnih variant socialnega varstva je treba
               opozoriti še na prelivanja prihrankov prebivalstva v tujino, namesto da bi se ti
               investirali v slovensko gospodarstvo, kjer investicij primanjkuje. Ta zakon je zato
               sporen, saj širi možnosti delovanja tujih skladov v Sloveniji in bo negativne
               tendence s tem še okrepil. V nasprotju z veljavnim zakonom, recimo, predlagani zakon
               omogoča alternativnim investicijskim skladom, da vlagajo v nepremičnine in v enote
               drugih alternativnih skladov, se pravi, omogoča veriženje finančnih instrumentov.</p>
               <p>Zakaj se je Vlada odločila za tak korak, ni pojasnjeno. Direktiva, na katero se
               sklicuje, tega izredno ne zahteva, zato smo v Združeni levici predlagali amandma k
               361. členu, tako da ne bi bilo dovoljeno vlaganje v nepremičnine in da ne bi bilo
               mogoče verižiti finančnih instrumentov. Tovrstne naložbe so namreč prepovedane vsem
               drugim investicijskim skladom, ki so odprti za fizične osebe. Vlada se sklicuje na
               to, da je minimalni vložek teh, ki bodo vlagali v nepremičnine ali druge
               investicijske sklade, 25 tisoč evrov, kar naj bi bila varovalka, ki bo odvrnila
               vlagatelje, citiram, "ki jim tovrstni skladi niso namenjeni". Že lepo, da vlada skrbi
               za vlagatelja, ampak pri tem pozablja na javni interes. Če pogledamo samo
               nepremičnine. Med letoma 2005 in 2008 je vrednost nepremičnin v Sloveniji zrasla za
               kar 46 %, potem pa je drastično padla. Nepremičninski trg je izjemno volatilen, je
               špekulativen trg. S tem ko se alternativnim, torej tveganim javnim skladom omogoča
               naložbe v nepremičnine in nepremičninski sektor, pa se bo volatilnost seveda še
               povečala. Če se samo spomnimo, kje se je začela finančna kriza v ZDA. Ja, točno na
               preseku trgov nepremičnin in izvedenih finančnih instrumentov! Zato je popolnoma
               nerazumljivo, da Vlada sedem let kasneje dopušča vlaganje v nepremičnine in v
               finančne derivate, ker če vi kot posameznik vložite denar na en tak sklad, ki vlaga v
               enote drugega sklada, je to pač izveden finančni instrument. Že iz tega razloga bi
               bilo bolje, da ostane v veljavi stari zakon. Tako kot pri zakonu pri alternativnih
               skladih, ki smo ga obravnavali prej, so tudi tukaj vpeljane neustrezne rešitve.
               Izpostaviti moram predvsem določbo, da se upravljavci ne opirajo na bonitetne ocene,
               ne da bi bilo pojasnjeno, na kaj naj se pa potem opirajo.</p>
               <p>V koaliciji ni bilo zaznati nobene pripravljenosti, da se o amandmajih pogovarja,
               zato in zaradi razlogov, ki sem jih navedel, zakona ne moremo podpreti. Hvala.</p>
            </sp>
            <sp xml:id="SDZ7-Redna-07-2015-04-21.sp41">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Marko Ferluga bo predstavil stališče Poslanske skupine Stranke modernega
               centra.</p>
            </sp>
            <sp xml:id="SDZ7-Redna-07-2015-04-21.sp42">

               <speaker>MARKO FERLUGA (PS SMC):</speaker>

               <p>Hvala za besedo.</p>
               <p>Stališče Poslanske skupine SMC. Novi zakon o investicijskih skladih in družbah za
               upravljanje ureja problematiko v zvezi z upravljanjem skrbniških storitev za navedene
               sklade kakor tudi javno zbiranje denarja, delno pa se prenaša tudi evropska
               zakonodaja zaradi implementacije Direktive 2011/61EU v slovenski pravni red. Kaj
               pravzaprav ta zakon določa? Pogoje za ustanovitev družb za upravljanje, pogoje in
               način upravljanja, storitev, upravljanja investicijskih skladov, ki javno zbirajo
               premoženje, prenos storitev upravljanja investicijskih skladov, ki javno zbirajo
               premoženje, pogoje trženja enot investicijskih skladov in vrste investicijskih
               skladov, ki javno zbirajo premoženje ter pogoj za njihovo oblikovanje in način
               poslovanja. Nadzor nad upravljanjem teh storitev je ena od temeljnih točk zakona in
               seveda sodelovanje med nadzornimi organi. Skladno s starim zakonom ZISDU-2 je danes
               regulirano le upravljanje skladov, ki javno zbirajo premoženje. Po sprejemu predloga
               zakona in zakona, ki bo urejal upravljavce alternativnih investicijskih skladov, bo
               investicijski sklad vsak sklad, katerega namen je, da zbira premoženje vlagateljev,
               tako javno ali od profesionalnih vlagateljev, s tem da v skladu z vnaprej določeno
               naložbeno politiko nalaga v različne vrste naložb v korist imetnikov enotnega
               investicijskega sklada. Definicija investicijskega sklada se torej razširi tudi na
               sklade, v katerem lahko vlagajo le profesionalni vlagatelji. Sami investicijski
               skladi se bodo delili tako na kolektivno naložbeni podjem za vlaganje v prenosljive
               vrednostne papirje, ali na kratko KNPVP, in ali alternativne investicijske sklade s
               kratico AIS. Predlog zakona bo uredil KNPVP in alternativne investicijske sklade, ki
               javno zbirajo premoženje, in zakon bo urejal upravljavce alternativnih investicijskih
               skladov za ostale investicijske sklade, ki bodo namenjeni profesionalnim vlagateljem.
               Z zakonom se ureja investicijske sklade, ki javno zbirajo premoženje in s tem se na
               novo ureja alternativne krovne sklade ter dopušča nalaganje alternativnih
               investicijskih skladov, ki javno zbirajo premoženje, v nepremičnine.</p>
               <p>V SMC pozdravljamo rešitev ustanavljanja skladov, ki vlagajo v nepremičnine. Zakaj?
               Ker se bo na tem lahko oživel nepremičninski trg in trg kapitala. V svetu so kar
               razviti nepremičninski investicijski skladi, kjer vlagajo v nakupe nepremičnin in s
               tem omogočajo ohranjanje vrednosti oziroma donose za investitorje, kar je pomembno.
               Seveda lahko ti skladi pripomorejo tudi k razvoju najemniškega trga. Slovenija je
               prišla v krizo gradbeništva, kjer so gradbena podjetja hkrati bila tudi investitor v
               nepremičnine in so jih kasneje prodajala. Zaradi tega je gradbeni sektor postal
               najbolj zadolžen v Sloveniji. Z ustanovitvijo nepremičninskih skladov pa se lahko
               gradbena podjetja razdolžijo, pridobijo investitorje, za katere bodo gradbena
               podjetja gradila, kar je tudi pomembno za ekonomsko rast države.</p>
               <p>Kar pa se tiče delnega prenosa določb direktiv EU, pa je finančna kriza pokazala, da
               se družbe za upravljanje v preveliki meri zanašajo na bonitetne ocene, izdane s
               strani bonitetnih agencij, pri čemer ne izvajajo nujno lastnih ocen o kreditnih
               sposobnostih posameznih izdajateljev. Da bi se izboljšale kakovosti naložb
               investicijskih skladov in zagotovila zaščita vlagateljev v sklade, je bila sprejeta
               zahteva, da se pri ocenjevanju tveganja ne zanašajo izključno ali sistematično na
               bonitetne ocene, izdane s strani bonitetnih agencij. Zato bomo v Poslanski skupini
               SMC zakon, jasno, podprli in mu želimo srečno pot. Hvala.</p>
            </sp>
            <sp xml:id="SDZ7-Redna-07-2015-04-21.sp43">

               <speaker>PODPREDSEDNIK PRIMOŽ HAINZ:</speaker>

               <p> Hvala lepa.</p>
               <p>Mag. Marko Pogačnik bo predstavil stališče Poslanske skupine SDS. Izvolite.</p>
            </sp>
            <sp xml:id="SDZ7-Redna-07-2015-04-21.sp44">

               <speaker>MAG. MARKO POGAČNIK (PS SDS):</speaker>

               <p>Spoštovani predsedujoči, hvala za dano besedo. Spoštovani predstavniki Ministrstva za
               finance, kolegici, kolegi!</p>
               <p>Predlagani zakon, ki je pred nami, uveljavlja določene vključitve evropske
               zakonodaje. Ta zakon pa bo po eni strani tudi zagotovil večjo preglednost, večjo
               varnost za naložbenike, večjo transparentnost in na nek način zagotavlja tudi boljše
               upravljanje.</p>
               <p>V Slovenski demokratski stranki imamo pripombe predvsem na samo besedilo tega zakona
               glede na to, da zakon je prenos določenih evropskih direktiv, ampak poslanski skupini
               ni jasno, da se dejansko že v praksi sedaj ponavlja, da zakoni, ki prihajajo iz
               Ministrstva za finance, imajo velike pripombe Zakonodajno-pravne službe Državnega
               zbora. Pri tem bi opozorili, da Ministrstvo za finance v bodoče poskrbi, da bodo v
               Državni zbor prihajali kvalitetnejši zakoni. Samemu obstoječemu zakonu pa v Poslanski
               skupini SDS ne bomo nasprotovali.</p>
            </sp>
            <sp xml:id="SDZ7-Redna-07-2015-04-21.sp45">

               <speaker>PODPREDSEDNIK PRIMOŽ HAINZ:</speaker>

               <p> Hvala lepa.</p>
               <p>Končali smo s predstavitvijo stališč poslanskih skupin. Ker amandmaji k dopolnjenemu
               predlogu zakona niso bili vloženi, zaključujem drugo obravnavo predloga zakona.
               Glasovanje o predlogu zakona bomo v skladu s časovnim potekom seje zbora opravili
               danes v okviru glasovanj. S tem prekinjam 8. točko dnevnega reda.</p>
               <p>Prehajamo na <title>6. TOČKO DNEVNEGA REDA, TO JE NA DRUGO OBRAVNAVO PREDLOGA ZAKONA O
                  DOPOLNITVAH ZAKONA O SODELOVANJU MED DRŽAVNIM ZBOROM IN VLADO V ZADEVAH EVROPSKE
                  UNIJE V OKVIRU REDNEGA POSTOPKA</title>
               </p>
               <p>Predlog zakona je v obravnavo zboru predložila skupina 21 poslank in poslancev s
               prvopodpisanim Jožetom Tankom.</p>
               <p>Za dopolnilno obrazložitev predloga zakona dajem besedo predstavniku predlagatelja
               mag. Anžetu Logarju. Izvolite.</p>
            </sp>
            <sp xml:id="SDZ7-Redna-07-2015-04-21.sp46">

               <speaker>MAG. ANŽE LOGAR (PS SDS):</speaker>

               <p> Hvala, predsedujoči. Spoštovana Vlada, poslanci!</p>
               <p>Naš predlog, ki smo ga vložili v začetku tega leta, se dotika tako imenovanega
               komisarskega člena, in sicer zakona o sodelovanju v zadevah EU med vlado in
               parlamentom, in definira tisto sivo cono, ki je povzročila, da v času imenovanja
               sestave sedanje Evropske komisije Slovenija ni bila ravno vzorna članica Evropske
               unije in verjetno je temu botrovala potem tudi odločitev koalicije, da je k spremembi
               oziroma definiranju postopka imenovanja komisarja dala jasno zavezo tudi v svoji
               koalicijski pogodbi.</p>
               <p>V Slovenski demokratski stranki smo se odločili, da glede na to, da je čas
               imenovanja mimo, da je čas do naslednjega imenovanja še tako oddaljen, kar omogoča
               kvalitetno vsebinsko razpravo, da vložimo predlog novele zakona. V prvem branju smo
               tudi jasno sporočili, da je to predlog, s katerim želimo ob vsebinski razpravi z
               ostalimi koalicijskimi partnerji najti takšen dogovor, ki bo omogočal vsesplošno
               strinjanje s predlogom novele.</p>
               <p>V sami razpravi je prišlo do nekaterih razhajanj med našim predlogom in predlogom
               ostalih poslanskih, predvsem koalicijskih skupin, vendar smo v tej razpravi na Odboru
               za zadeve Evropske unije zadevo uskladili in z velikim strinjanjem potrdili tudi
               amandmaje, ki jih je potem odbor potrdil.</p>
               <p>S samim predlogom ureditve tega področja se je soglasno strinjal tudi Državni svet,
               predvsem v tej smeri kot smo pač skupaj potem našli rešitev, in upam, da bomo danes
               to razpravo zaključili in potrdili kasneje tudi to novelo.</p>
               <p>Pravijo, da je vsaka šola dobra, če se iz nje kaj naučiš. Če bomo ta predlog potrdili
               in bo uveljavljen, lahko rečemo, da je tudi tista komisarska šola iz prejšnjega leta
               dobra, zato da smo na tem področju uredili postopek imenovanja komisarja in da do
               podobnih zapletov ne bo več prišlo.</p>
            </sp>
            <sp xml:id="SDZ7-Redna-07-2015-04-21.sp47">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Predlog zakona je obravnaval Odbor za zadeve Evropske unije kot matično delovno
               telo.</p>
               <p>Za predstavitev poročila odbora dajem besedo podpredsedniku gospodu Jožefu Horvatu.
           </p>
            </sp>
            <sp xml:id="SDZ7-Redna-07-2015-04-21.sp48">

               <speaker>JOŽEF HORVAT (PS NSi):</speaker>

               <p>Hvala lepa, gospod podpredsednik. Spoštovana državna sekretarka na Ministrstvu za
               zunanje zadeve gospa Dragoljuba Benčina, spoštovane kolegice in kolegi!</p>
               <p>Odbor za zadeve Evropske unije je na svoji 32. seji 10. aprila 2015 kot matično
               delovno telo obravnaval Predlog zakona o dopolnitvah Zakona o sodelovanju med
               državnim zborom in vlado v zadevah Evropske unije.</p>
               <p>V uvodni dopolnilni obrazložitvi členov je predstavnik predlagatelja povedal, da so
               predlog zakona pripravili zaradi lanskoletnega neljubega dogodka v postopku
               imenovanja slovenske kandidatke za komisarko Evropske komisije. Postopek imenovanja
               slovenskih kandidatov za člane Evropske komisije v slovenskem pravnem redu namreč ni
               urejen. Nadalje je povedal, da so kot predlagatelji predlagano rešitev predstavili
               tudi širši zainteresirani javnosti in naleteli na vsesplošno odobravanje. Na koncu
               svoje obrazložitve je še povedal, da podpirajo predlog poslanskih skupin vladajoče
               koalicije za amandma odbora k 1. in 2. členu, pričakujejo pa, da se postopek smiselno
               uporablja vsaj za predlaganje predstavnika Slovenije v Upravni odbor Evropske
               investicijske banke.</p>
               <p>Predstavnica Vlade je poudarila, da Vlada pozdravlja vsakršno namero za ureditev
               imenovanja slovenskega kandidata za člana Evropske komisije. Cilj je, da se določi
               transparenten postopek, upoštevajoč merila, ki jih določa 17. člen Pogodbe o Evropski
               uniji. Povedala je še, da Vlada meni, da so predlagane rešitve korak v pravo smer,
               kljub temu da je imenovanje člana Evropske komisije v večini držav članic še vedno v
               pristojnosti vlade ali celo predsednika vlade samega. Vlada se strinja, da se
               pristojnemu odboru Državnega zbora omogoči, da opravi zaslišanje kandidata za mesto
               komisarja, vendar v tem primeru vlada na poročilo in mnenje tega odbora ni vezana,
               podobno kot je to pri zaslišanju bodočih veleposlanikov. Hkrati se tudi strinja, da
               končno odločitev svoje izbire vlada obrazloži.</p>
               <p>V razpravi o posameznih členih, vloženih amandmajih in predlogih za amandmaje odbora
               so člani odbora načeloma podprli predlagano novelo. V razpravi o 1. členu je bilo
               predvsem izraženo zadovoljstvo, da se zakonsko opredeli postopek imenovanja
               slovenskega kandidata za člana Evropske komisije v večfaznem postopku z vključitvijo
               pristojnega delovnega telesa v Državnem zboru. Večkrat je bila izpostavljena
               Lizbonska pogodba, ki daje večjo vlogo in pristojnosti nacionalnim parlamentom.
               Razprava o 2. členu je potekala o konkretnih rešitvah v tem členu in vloženem
               amandmaju ter predlogu za amandma odbora k temu členu. Opozorjeno je bilo, da ravno
               postopek imenovanja Evropske komisije zelo jasno razkriva demokratični deficit
               Evropske unije, zato mora v tem postopku svojo vlogo dobiti tudi Državni zbor.
               Opozorjeno je bilo tudi, da bo Slovenija ena redkih držav članic Evropske unije, ki
               bodo izvajale dvojni hearing v tem postopku. Pri tem se še posebej postavlja
               vprašanje, kaj bi kandidata v resnici zasliševali, kajti v tej fazi se niti ne ve,
               katero področje bo kandidat v resnici zasedal, saj to področje dejansko ponudi šele
               predsednik Evropske komisije, ko so kandidati že znani in predlagani v sam izbor.</p>
               <p>Odbor je na podlagi 131. člena poslovnika sprejel dva svoja amandmaja, in sicer k 1.
               in 2. členu predloga zakona. Ni pa sprejel amandmaja Poslanske skupine Združene
               levice k 2. členu in ni sprejel predloga Poslanske skupine Zavezništva Alenke
               Bratušek za amandma odbora k 2. členu predloga zakona.</p>
               <p>Odbor je po opravljeni razpravi o posameznih členih ter po opravljeni razpravi in
               glasovanju o amandmajih glasoval še o vseh členih predloga zakona skupaj in jih
               sprejel. Hvala lepa.</p>
            </sp>
            <sp xml:id="SDZ7-Redna-07-2015-04-21.sp49">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Za uvodno obrazložitev mnenja dajem besedo predstavnici Vlade gospe Dragoljubi
               Benčina, državni sekretarki na Ministrstvu za zunanje zadeve.</p>
               <p>Izvolite.</p>
            </sp>
            <sp xml:id="SDZ7-Redna-07-2015-04-21.sp50">

               <speaker>DRAGOLJUBA BENČINA:</speaker>

               <p>Hvala lepa za besedo. Spoštovani predsedujoči, spoštovane poslanke in poslanci!</p>
               <p>Vlada je svoje mnenje glede Predloga zakona o dopolnitvi Zakona o sodelovanju med
               državnim zborom in vlado v zadevah Evropske unije, ki ga je predlagal Poslanska
               skupina SDS, predstavila že na plenarnem zasedanju 6. marca, svoje mnenje glede
               amandmajev poslanskih skupin v drugem branju pa na zasedanju Odbora za zadeve EU 10.
               aprila. A dovolite mi, da vseeno še enkrat na kratko povzamem naša glavna
               sporočila.</p>
               <p>Vlada podpira pravno ureditev postopka predlaganja slovenskega kandidata za člana
               Komisije v omenjenem zakonu. Naš cilj je dogovoriti predvsem transparenten postopek,
               upoštevajoč merila, ki jih določa 17. člen pogodbe o Evropski uniji, in sicer da je
               kandidat državljan države predlagateljice ter da je izbran na podlagi svoje splošne
               usposobljenosti in zavzetosti za Evropo med osebami, katerih neodvisnost je
               nedvomna.</p>
               <p>Že od vsega začetka obravnave se strinjamo, da naj se Odboru za zadeve EU formalno
               podeli ustrezno vlogo v tem postopku, da pa Vlada vseeno ohrani pristojnost glede
               predložitve slovenskega kandidata, kot je to praksa v veliki večini držav članic.</p>
               <p>V zvezi z amandmaji predloga zakona v drugem branju želi Vlada podati še naslednje
               mnenje. Pozdravljamo rešitev, da Vlada predlaga le enega kandidata ali kandidatko, ki
               se predstavi delovnemu telesu Državnega zbora, pristojnemu za evropske zadeve, in
               katerega ime bo potem predlagano pristojnim institucijam Evropske unije. Pomembno je,
               da odločitev o izbiri slovenskega kandidata za člana Evropske komisije sprejme
               Slovenija in ne predsednik Evropske komisije. Še vedno smo prepričani, da notranji
               postopki Vlade niso predmet urejanja tega zakona, notranje postopke Vlade določata
               Zakon o Vladi in Poslovnik Vlade. Predlog zakona bi se moral osredotočiti le na
               obveznosti oziroma odnos med Vlado in Državnim zborom o omenjenem postopku, zato
               menimo, da je navedba "na redni seji vlade" nepotrebna.</p>
               <p>Vlada se strinja, da se predlagani postopek smiselno uporablja tudi za predlaganje
               predstavnika Republike Slovenije v Evropsko računsko sodišče, saj je računsko sodišče
               dejansko tudi edina institucija Evropske unije, za katero imenovanje nacionalnega
               predstavnika ni zakonsko urejeno. Kar zadeva postopek imenovanja v pravni odbor
               Evropske investicijske banke, izražamo pomislek, saj Evropska investicijska banka ni
               klasična institucija Evropske unije, temveč gre za banko, zato imenovanje ni predmet
               tega zakona.</p>
               <p>Vendar, spoštovani, dovolite mi, da na tem mestu pozdravim dejstvo, da je kompromisni
               amandma k obravnavanemu zakonu deležen močne podpore tako koalicijske kot večine
               opozicijskih strank, zato lahko Vlada ne glede na zgoraj navedene pomisleke in v duhu
               kompromisa predlog navedenega zakona podpre. Hvala lepa.</p>
            </sp>
            <sp xml:id="SDZ7-Redna-07-2015-04-21.sp51">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Ker je zbor na 5. seji opravil splošno razpravo o predlogu zakona, predstavitev
               stališč poslanskih skupin ni mogoča.</p>
               <p>Prehajamo na razpravo o členu in vloženem amandmaju, ki jo bomo opravili na podlagi
               pregleda vloženega amandmaja z dne 20. aprila 2015. V razpravo dajem 2. člen ter
               amandma Poslanske skupine Združene levice.</p>
               <p>Kdo želi razpravljati, prosim za prijavo. Hvala lepa.</p>
               <p>Izvolite, besedo ima gospa Andreja Katič.</p>
            </sp>
            <sp xml:id="SDZ7-Redna-07-2015-04-21.sp52">

               <speaker>ANDREJA KATIČ (PS SD):</speaker>

               <p>Hvala, gospod podpredsednik. Spoštovane kolegice in kolegi!</p>
               <p>V Poslanski skupini Socialnih demokratov bomo podprli predlog novele zakona o
               sodelovanju med Državnim zborom in Vlado v zadevah Evropske unije. Podprli smo tudi
               že predlog zakona v prvi obravnavi, saj ocenjujemo, da je potrebno natančneje urediti
               postopek predlaganja kandidatke oziroma kandidata iz Republike Slovenije za člana
               Evropske komisije. Sami tudi menimo, da je najprimerneje, da v bistvu Vlada posreduje
               v Državni zbor enega kandidata oziroma kandidatko in da se zaslišanje opravi na
               matičnem delovnem telesu, pristojnem za zadeve Evropske unije, saj je pomembno, da se
               Slovenija poenoti in da da enotno sporočilo v Evropsko unijo in ne, da predsednik
               Komisije potem izbira kandidata. Na takšen način je v bistvu dana tudi možnost vsem
               poslankam in poslancem, da se udeležijo seje tega matičnega delovnega teles in da v
               bistvu na tem matičnem delovnem telesu lahko tudi kandidatki oziroma kandidatu
               postavljajo vprašanja in nanj dobijo zadovoljive odgovore.</p>
               <p>Zaradi tega se tudi strinjamo s tem, da potem na to mnenje vlada ni vezana, ker
               realno gledano, v bistvu bi težko vlada predlagala kandidata, ki bi v parlamentu na
               matičnem delovnem telesu dobil tako rekoč izglasovano nezaupnico. Tako menimo, da je
               bilo v praksi oziroma da bo v praksi. Zaradi tega bomo podprli ta dopolnjeni predlog
               na matičnem delovnem telesu. Hvala.</p>
            </sp>
            <sp xml:id="SDZ7-Redna-07-2015-04-21.sp53">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Besedo ima gospod Janko Veber. Izvolite.</p>
            </sp>
            <sp xml:id="SDZ7-Redna-07-2015-04-21.sp54">

               <speaker>JANKO VEBER (PS SD):</speaker>

               <p>Hvala za besedo.</p>
               <p>Amandma, ki je vložen, poskuša omogočiti predstavitev več kandidatov za eno
               funkcijo, kar je po eni strani dobronamerno, da imamo večji izbor, po drugi strani je
               pa postopek zaradi tega zelo zahteven, kajti dejstvo je, kar je tudi ugotovilo
               matično delovno telo, da v tej fazi pravzaprav niti ne vemo, za katero področje bo
               kandidat ali kandidatka predlagana in ko imamo pri tem še več kandidatov na
               razpolago, se pravzaprav pogovarjamo o nečem, za kar težko predvidimo, kakšen bo
               sploh izhod, zato tega amandmaja ne podpiram.</p>
               <p>Bi pa ob tej priložnosti izkoristil to možnost in opozoril vse poslanske skupine, ker
               se dejansko ta zakon sprejema z dvotretjinsko večino, da je to sicer pomemben
               postopek, da pridemo do izčiščenja postopka za imenovanje kandidata v Evropski
               komisiji, vendar še pomembnejši postopek bi pa bil, da čim prej spremenimo zakon o
               sodelovanju Vlade in Državnega zbora v zadevah Evropske unije, ki se nanaša na
               nacionalni reformni program in na program stabilnosti. To je akt, ki ga mora do konca
               tega meseca Vlada poslati v Bruselj. Državni zbor se bo s tem samo seznanil, ga pa ne
               oblikujemo, ga ne kreiramo in mislim, da bi bilo dobro, da se dogovorimo v
               prihodnosti, da poslanske skupine zberemo toliko moči, da vložimo tudi to spremembo
               zakona in pripeljemo parlament v tisti postopek, ki pa je res ključen za naš
               nadaljnji razvoj in sodelovanje v Evropski uniji. Hvala.</p>
            </sp>
            <sp xml:id="SDZ7-Redna-07-2015-04-21.sp55">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Še kakšna želja razen gospoda Luka Meseca?</p>
               <p>Gospod Luka Mesec, izvolite.</p>
            </sp>
            <sp xml:id="SDZ7-Redna-07-2015-04-21.sp56">

               <speaker>LUKA MESEC (PS ZL):</speaker>

               <p>Hvala lepa.</p>
               <p>Tudi v Združeni levici bomo predlagane spremembe podprli, sicer smo že večkrat
               oziroma stalno opozarjamo na to, da je Evropska komisija na nek način si pridobila
               toliko moči na evropskem kontinentu, kot ga ima čez lužo v Združenih državah Amerike,
               recimo, predsedniška administracija. Problem pa se pojavlja, ker je v Evropski uniji
               očiten demokratični deficit. To ne opozarja samo, recimo, neka nova levica v Evropi,
               to je tako rekoč postal že nek problem, ki se ga zaveda celoten evropski mainstream
               in vsi se zavedajo, da bi bilo treba v nadaljnji gradnji skupnih evropskih institucij
               vse postopke imenovanj in demokratičnega nadzora nad predstavniki bistveno
               demokratizirati. Zato je ukrep, ki ga predlaga predlagatelj, da bi imel Državni zbor
               besedo pri imenovanju evropskega komisarja, tudi po našem mnenju korak v pravo smer.
               Smo pa poskušali z amandmajem ta korak napraviti nekoliko bolj odločen, saj po
               trenutni določbi parlamentarni odbor samo poda mnenje o kandidatu ali kandidatki,
               medtem ko Vlada na to mnenje ni vezana. Se pravi, za Vlado je to mnenje
               parlamentarnega odbora zavezujoče približno toliko kot javno mnenje in vsi vemo, da
               obstajajo nešteti sklepi in priporočila odborov, ki v praksi na Vladi niso
               realizirana.</p>
               <p>V Združeni levici smo zato predlagali naslednji mehanizem, da kandidata ali
               kandidatke ne bi samo potrjeval odbor oziroma podal mnenja, ampak da bi se celoten
               Državni zbor seznanil z nekim naborom kandidatov, ki bi jih predlagala Vlada – recimo
               pet kandidatov – in Državni zbor bi lahko dal zeleno luč, recimo, trem od teh
               kandidatov. Število tukaj je poljubno. Vlada pa bi potem med tistimi kandidati, ki so
               dobili zeleno luč v Državnem zboru, pač lahko izbrala tistega, ki se ji zdi
               najpomembnejši, najprimernejši. S tem bi v bistvu obdržali, ohranili tako pravico do
               imenovanja, ki bi bila še naprej v rokah Vlade, ampak bi pa z vključitvijo obveznega
               soglasja Državnega zbora bistveno povečali transparentnost in demokratičnost
               celotnega postopka izbire.</p>
               <p>Kot sem rekel, to bi bil še vedno majhen korak, ampak to bi bil zelo pomemben korak v
               smer, ki si jo želimo, to je bolj demokratično in transparentno imenovanje
               predstavnikov v Evropski uniji in konec koncev demokratizacija celotne evropske
               zgradbe. Hvala.</p>
            </sp>
            <sp xml:id="SDZ7-Redna-07-2015-04-21.sp57">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.
                   Še kakšna želja po razpravi? Prosim za prijavo. Prav, hvala lepa. Gospod
                     Tilen Božič, izvolite. 
               
           </p>
            </sp>
            <sp xml:id="SDZ7-Redna-07-2015-04-21.sp58">

               <speaker>TILEN BOŽIČ (PS SMC):</speaker>

               <p>Hvala za besedo.</p>
               <p>Bi se tudi sam želel opredeliti do tega amandmaja, ki ga je predstavila Združena
               levica.</p>
               <p>Uvodoma naj povem, da mislim, da te razprave, ki so potekale tako na odboru in v
               okviru priprav na ta zakon, so za moje pojme potekale zelo konstruktivno. Predlog
               Združene levice smo si tudi v naši poslanski skupini kar temeljito pogledali, ampak v
               končni fazi, tudi po mojem mnenju, takšne rešitve ne vidim kot primerno. Razlogov za
               to je več. Se pravi, eden izmed teh se tiče, koliko kandidatov bi mi potem predlagali
               za različne pozicije. V tem konkretnem primeru, če gremo ravno na primer komisarke,
               se nekako ne strinjamo s tem, da tista zadeva, ki je v pristojnosti naše države – se
               pravi to, da pošljemo oziroma predlagamo enega kandidata in je potem ta tudi imenovan
               za člana Evropske komisije –, mislim, da mora Slovenija poslati enega kandidata in ne
               več kandidatov in na ta način omogoča potem predsedniku Evropske komisije, da se sam
               odloča o tem, koga bi sprejel. Predvsem zaradi tega, ker to vidim kot nek prenos dela
               suverenosti na višjo raven, se pravi na raven Evropske unije, ki pa, glede na to, da
               ni predpisan, ni potreben, zato se tudi na tak način v to ne bi spuščali.</p>
               <p>Nadalje, potem je predvideno s tem amandmajem tudi, da bi še za nekatere druge
               primere uredili ta postopek imenovanja. Tu gre predvsem, se pravi v našem primeru, ko
               govorimo o tem nekem usklajenem predlogu, je tam predvideno za Evropsko komisijo,
               Evropsko računsko sodišče, za upravni odbor Evropske investicijske banke. Če pa
               pogledamo še nekatere druge variante, ki bi se tukaj pojavile, sta pa Odbor regij,
               Evropski ekonomsko-socialni odbor. V teh primerih pa gre za predloge, ki prihajajo s
               strani interesnih skupin in v teh primerih ima tudi Vlada zgolj neko formalno vlogo,
               da to potrdi, glede na to, da zastopajo potem oni interese teh združenj.</p>
               <p>Če gremo naprej, kar se tiče urejanja samega procesa, če grem nekoliko bolj na
               široko. Dvakrat smo imeli prej situacijo, ko to ni bilo potrebno, zdaj smo prišli do
               neke situacije, ko se je izkazalo, da pa je vseeno v redu, da imamo formaliziran
               postopek. Tudi zaradi tega ga podpiram, da se uredi, se pravi, da se vlada glede tega
               odloči. Zakaj pa se mi zdi, da je vseeno smiselno, da Državni zbor da mnenje, ki pa v
               končni fazi ni zavezujoče? Predvsem zaradi tega, ker gre za neko funkcijo, ki bo
               predstavljala Evropsko unijo. Mi najdemo izmed naših kandidatov iz nabora v Republiki
               Sloveniji nekoga, za katerega ocenjujemo, da ima dovolj neke evropske zavesti, širine
               in tako, da bo lahko deloval v okviru tiste funkcije, ki mu bo poverjena, tudi
               strokovno. V primeru SMC vseeno lahko, če pogledamo zadnje imenovanje, ki je bilo
               narejeno, mislim, da bi nekako tudi postopek, do katerega bi prišlo po tem novem
               predpisu, deloval nekako podobno. Vidimo lahko, da smo imeli, vsaj doslej, nekako
               srečno roko. Imamo nekoga, ki je nekako prepoznaven, daje tudi neko dodatno vrednost
               oziroma prepoznavnost Sloveniji preko dela na pomembnem resorju. Mislim, da je tak
               način ureditve primeren.</p>
               <p>Torej, tega predloga amandmaja Združene levice ne bom podprl, bom pa ta predlog
               spremembe, ki je bil tudi usklajen na Odboru za zadeve Evropske unije. Hvala.</p>
            </sp>
            <sp xml:id="SDZ7-Redna-07-2015-04-21.sp59">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Gospod Luka Mesec, izvolite.</p>
            </sp>
            <sp xml:id="SDZ7-Redna-07-2015-04-21.sp60">

               <speaker>LUKA MESEC (PS ZL):</speaker>

               <p>Hvala lepa.</p>
               <p>V bistvu bi želel samo pojasniti eno zadevo, ker mislim, da se nekoliko narobe
               razumemo. Naš predlog ne gre v smeri, da bi Slovenija sedaj poslala več kandidatov in
               bi potem Evropska komisija med njimi izbirala. Naš predlog, recimo, bi lahko ga
               razdelil v tri faze.</p>
               <p>V prvi fazi bi Vlada predlagala pet kandidatov. V drugi fazi bi se o njih odločal
               Državni zbor in bi, recimo, izbral tri kandidate. V tretji fazi pa bi iz tega nabora,
               ki ga je Državni zbor opravil, Vlada izbrala enega kandidata in bi Slovenija še vedno
               z enim kandidatom kandidirala. Ne gre v bistvu za prenos suverenosti, ker bi še
               zmeraj imeli enega kandidata in še zmeraj bi ga na koncu dneva izbrala Vlada. Kar mi
               uvajamo, je v bistvu to, da v celotno razpravo o tem, kdo je najprimernejši kandidat
               za slovenskega evropskega komisarja, poseže Državni zbor na način, da se izreče o
               kandidatih in da pač lahko koga, ki se mu zdi neprimeren, tudi zavrne, ampak na koncu
               je odločitev še vseeno na Vladi.</p>
               <p>Glede kandidiranja na druge funkcije v institucije Evropske unije predlagamo, da se
               po smislu te določbe uporablja. Se pravi, ne po črki, ampak tam, kjer je smiselno, da
               se pač uporabi podoben demokratičen mehanizem. Namreč to, da Državni zbor kot
               neposredno izvoljeno demokratično telo poseže v izbiro kandidatov za te funkcije,
               vidimo, recimo, kot majhen korak naproti demokratizaciji in večji transparentnosti
               teh procesov.</p>
            </sp>
            <sp xml:id="SDZ7-Redna-07-2015-04-21.sp61">

               <speaker>PODPREDSEDNIK PRIMOŽ HAINZ:</speaker>

               <p>Hvala lepa.</p>
               <p>Še kakšna želja za razpravo? Ni. Ker ne želi nihče več razpravljati, zaključujem
               razpravo.</p>
               <p>O amandmaju bomo v skladu s časovnim potekom seje zbora odločali v okviru
               glasovanj.</p>
               <p>S tem prekinjam 6. točko dnevnega reda.</p>
               <p>Prekinjam tudi 7. sejo Državnega zbora, ki jo bomo z glasovanji nadaljevali ob
               13.30. Hvala lepa.</p>
               <p>(Seja je bila prekinjena ob 12.03 in se je nadaljevala ob 13.31.)</p>
            </sp>
            <sp xml:id="SDZ7-Redna-07-2015-04-21.sp62">

               <speaker>PREDSEDNIK DR. MILAN BRGLEZ:</speaker>

               <p>Spoštovane kolegice poslanke in kolegi poslanci, gospe in gospodje!</p>
               <p>Nadaljujemo s prekinjeno sejo zbora.</p>
               <p>Prehajamo na glasovanje zbora o predlogih odločitev. Poslanke in poslance prosim, da
               preverite delovanje glasovalnih naprav.</p>
               <p>Postopkovno, gospod Franc Jurša.</p>
            </sp>
            <sp xml:id="SDZ7-Redna-07-2015-04-21.sp63">

               <speaker>FRANC JURŠA (PS DeSUS):</speaker>

               <p>Hvala za besedo, gospod predsednik.</p>
               <p>V imenu Poslanske skupine DeSUS ostro protestiram proti odločitvi podpredsednika pri
               vodenju seje glede določitve časa odmora po zaključku točke dnevnega reda in je
               prišlo do prekinitve za uro in pol. Glede na prakso, ki jo imamo v Državnem zboru, je
               tudi bila najavljena prekinitev pol ure po prekinjeni točki dnevnega reda.</p>
               <p>Predlagam, da v bodoče ne prihaja več do takih, tako dolgih prekinitev, če pa že
               pride, kljub temu da so nekatere pristojnosti predsednika Državnega zbora oziroma
               predsedujočega, pa o taki zadevi naj odloča Državni zbor z glasovanjem.</p>
            </sp>
            <sp xml:id="SDZ7-Redna-07-2015-04-21.sp64">

               <speaker>PREDSEDNIK DR. MILAN BRGLEZ:</speaker>

               <p>Zdaj o zadevah, ki so določene v samem Poslovniku Državnega zbora, se pač ne glasuje
               in se ne prenaša na drugega ta zadeva. Podpredsednik je ravnal v skladu z mojimi
               navodili, ki so pa na podlagi drugega odstavka 86. člena Poslovnika. Če pride do
               izrednih razmer oziroma če pride do situacije, ki ni bila vnaprej predvidena … Ja,
               prišlo je do situacije, ki ni bila vnaprej predvidena. Na podlagi tega sem se odločil
               tako, kot sem se odločil. Lahko pa to poskušam upoštevati v bodočnosti, običajno se
               to ne zgodi, vedno imamo običajno pol ure.</p>
               <p>Gospod Jani Möderndorfer, postopkovno.</p>
            </sp>
            <sp xml:id="SDZ7-Redna-07-2015-04-21.sp65">

               <speaker>JANI (JANKO) MÖDERNDORFER (PS ZaAB):</speaker>

               <p>Spoštovani predsednik!</p>
               <p>Imamo parlamentarno prakso. Nekaj najslabšega je, kadar jo preprosto povozimo in za
               to ne dobimo niti odgovora, zakaj. Jaz bi razumel, da podpredsednik, ki ga zdaj niti
               ni, ki je prestavil za eno uro in pol sejo, pa ga niti ni več v sami dvorani, ni niti
               z eno besedo povedal, kakšni so ti izredni razlogi, da je lahko po 86. členu
               Poslovnika, kar je imel seveda vso možnost, preprosto prestavil.</p>
               <p>Namreč, neodgovorno se mi zdi, zato ker vsi poslanci in poslanke imamo tudi neke
               obveznosti, ki jih običajno planiramo v okviru parlamentarne prakse. In zdaj smo
               morali vsi prestaviti samo zato, ker v resnici niti ne vemo, zakaj. Vsaj toliko
               spoštovanja smo lahko deležni, da izvemo, kaj je bil razlog. Ali so bile to
               mednarodne obveznosti? Ali je to bilo, ne vem – karkoli. Dajmo to izvedeti. Vsaj to.
               In da se to ne bo več dogajalo. Ali pa recimo, da ni več parlamentarne prakse in
               prekinjamo seje, kadar hoče predsednik, po poslovniku. Da vemo, kako ravnati, da se
               bomo znali tudi mi organizirati. Hvala.</p>
            </sp>
            <sp xml:id="SDZ7-Redna-07-2015-04-21.sp66">

               <speaker>PREDSEDNIK DR. MILAN BRGLEZ:</speaker>

               <p>Bile so siceršnje obveznosti predsednika Državnega zbora, ki so tudi v povezavi z
               mednarodnimi obveznostmi. Upam, da to dovolj razloži. Ne bom pa razlagal zelo
               podrobno, kaj konkretno, je to bilo. Zadeva je bila končana 20 minut čez 13. uro in
               zdaj mislim, da lahko nadaljujemo. Lahko pa seveda s postopkovnimi še podaljšamo. Ni
               nobenega problema.</p>
               <p>Prosim poslanke in poslance, da preverijo delovanje glasovalnih naprav. <title>Nadaljujemo prekinjeno 2. točko dnevnega reda, to je Predlog zakona o poroštvu
                  Republike Slovenije za obveznosti DARS, d. d., iz naslova kreditov in dolžniških
                  vrednostnih papirjev, najetih oziroma izdanih za refinanciranje obstoječega dolga
                  DARS, d. d., nujni postopek.</title>
               </p>
               <p>Ker v drugi obravnavi amandmaji k dopolnjenemu predlogu zakona niso bili vloženi,
               prehajamo na <title>tretjo obravnavo</title> predloga zakona, to je na odločanje o
               predlogu zakona.</p>
               <p>Obveščam vas, da me Zakonodajno-pravna služba oziroma Vlada nista opozorili, da bi
               bil zaradi amandmajev, sprejetih na matičnem delovnem telesu, predlog zakona
               neusklajen.</p>
               <p>Obrazložitev glasu v imenu Poslanske skupine SDS mag. Marko Pogačnik.</p>
            </sp>
            <sp xml:id="SDZ7-Redna-07-2015-04-21.sp67">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za besedo.</p>
               <p>Ta predlagani zakon bo omogočil izboljšano finančno vzdržnost poslovanja družbe
               Dars, katerega del je tudi odplačilo dolga iz preteklosti. V Slovenski demokratski
               stranki ocenjujemo, da se bo s predlaganim zakonom zmanjšalo tudi tveganje,
               izboljšalo poslovanje, izboljšala finančna struktura družbe in s tem tudi zmanjšalo
               tveganje za možnost poplačevanja direktno iz proračuna oziroma unovčevanja
               poroštev.</p>
               <p>Na podlagi povedanega bomo v Poslanski skupini SDS predlog zakona podprli.</p>
            </sp>
            <sp xml:id="SDZ7-Redna-07-2015-04-21.sp68">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 75 poslank in poslancev, za je glasovalo 75, proti nihče.</p>
               <p>(Za je glasovalo 75.) (Proti nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda. <title>Nadaljujemo prekinjeno 7. točko
                  dnevnega reda, to je druga obravnava Predloga zakona o upravljavcih alternativnih
                  investicijskih skladov, redni postopek.</title>
               </p>
               <p>Prehajamo na odločanje o vloženih amandmajih, ki ga bomo opravili na podlagi pregleda
               vloženih amandmajev z dne 20. 4. 2015, ki je objavljen na e-klopi.</p>
               <p>Odločamo o amandmaju poslanskih skupin SMC, Desus in SD k 6. členu.</p>
               <p>Glasujemo. Navzočih je 76 poslank in poslancev, za je glasovalo 48, proti nihče.</p>
               <p>(Za je glasovalo 48.) (Proti nihče.)</p>
               <p>Ugotavljam, da je amandma sprejet.</p>
               <p>Odločamo o amandmaju poslanskih skupin SMC, Desus in SD k 37. členu.</p>
               <p>Glasujemo. Navzočih je 76 poslank in poslancev, za je glasovalo 48, proti nihče.</p>
               <p>(Za je glasovalo 48.) (Proti nihče.)</p>
               <p>Ugotavljam, da je amandma sprejet.</p>
               <p>Odločamo o amandmaju poslanskih skupin SMC, Desus in SD k 156. členu.</p>
               <p>Glasujemo. Navzočih je 75 poslank in poslancev, za je glasovalo 48, proti nihče.</p>
               <p>(Za je glasovalo 48.) (Proti nihče.)</p>
               <p>Ugotavljam, da je amandma sprejet.</p>
               <p>Odločamo o amandmaju poslanskih skupin SMC, Desus in SD k 160. členu.</p>
               <p>Glasujemo. Navzočih je 76 poslank in poslancev, za je glasovalo 48, proti nihče.</p>
               <p>(Za je glasovalo 48.) (Proti nihče.)</p>
               <p>Ugotavljam, da je amandma sprejet.</p>
               <p>Zaključili smo odločanje o amandmajih. S tem zaključujem drugo obravnavo predloga
               zakona.</p>
               <p>Besedo dajem predstavniku Vlade kot predlagateljice predloga zakona, če želi podati
               predlog za nadaljevanje obravnave.</p>
            </sp>
            <sp xml:id="SDZ7-Redna-07-2015-04-21.sp69">

               <speaker>METOD DRAGONJA:</speaker>

               <p>Hvala lepa, gospod predsednik. Spoštovane poslanke in poslanci!</p>
               <p>V skladu s 138. členom poslovnika tega zbora Vlada predlaga, da se na tej seji
               opravi tudi tretja obravnava Predloga zakona o upravljavcih alternativnih
               investicijskih skladov, saj za to obstajajo pogoji.</p>
            </sp>
            <sp xml:id="SDZ7-Redna-07-2015-04-21.sp70">

               <speaker>PREDSEDNIK DR. MILAN BRGLEZ:</speaker>

               <p>Ker so bili v drugi obravnavi sprejeti amandmaji k manj kot desetini členov
               dopolnjenega predloga zakona, je predlagatelj predloga zakona torej predlagal, da
               zbor na podlagi prvega odstavka 138. člena Poslovnika Državnega zbora še na tej seji
               opravi tretjo obravnavo predloga zakona.</p>
               <p>Prehajamo na odločanje o navedenem predlogu. Sklep ne bo sprejet, če mu bo
               nasprotovala več kot tretjina navzočih poslancev.</p>
               <p>Glasujemo. Navzočih je 76 poslank in poslancev, za je glasovalo 48, proti 5.</p>
               <p>(Za je glasovalo 48.) (Proti 5.)</p>
               <p>Ugotavljam, da je sklep sprejet.</p>
               <p>Državni zbor bo tretjo obravnavo predloga zakona opravil v petek, 24. 4. 2015, po
               končanem glasovanju.</p>
               <p>Službe zbora bodo pripravile pregled, v katerega bodo vključeni sprejeti amandmaji
               in členi, h katerim so bili amandmaji sprejeti. Amandmaje k tem členom lahko
               kvalificirani predlagatelji vložijo do začetka tretje obravnave predloga zakona na
               seji zbora.</p>
               <p>Prekinjam to točko dnevnega reda. <title>Nadaljujemo s prekinjeno 8. točko dnevnega reda, to je s tretjo obravnavo Predloga zakona o
                  investicijskih skladih in družbah za upravljanje v okviru rednega postopka.</title>
               </p>
               <p>Ker v drugi obravnavi amandmaji k dopolnjenemu predlogu zakona niso bili vloženi,
               prehajamo na odločanje o predlogu zakona.</p>
               <p>Obveščam vas, da me Zakonodajno-pravna služba oziroma Vlada nista opozorili, da je
               bil zaradi amandmajev, sprejetih na matičnem delovnem telesu, predlog zakona
               neusklajen.</p>
               <p>Obrazložitev glasu v imenu Poslanske skupine Združena levica Luka Mesec.</p>
            </sp>
            <sp xml:id="SDZ7-Redna-07-2015-04-21.sp71">

               <speaker>LUKA MESEC (PS ZL):</speaker>

               <p>Hvala za besedo, gospod predsednik.</p>
               <p>V Združeni levici bomo glasovali proti temu predlogu, in sicer zato ker je
               predlagani zakon, ki ga imamo na mizi, slabši od obstoječega. Recimo, uvaja to, da
               lahko investicijski skladi, katerih bilančna vsota je sedaj v Sloveniji, kot smo
               videli, že toliko velika, kakor, recimo, na drugi strani javnega sklada za
               zdravstveno zavarovanje. Se pravi, tukaj govorimo o skladih z bilančno vsoto preko
               dve milijardi evrov in zakon, ki ga imamo pred nami, te sklade še bolj deregulira.
               Recimo, omogoča jim investicije v nepremičnine in v izvedene finančne instrumente,
               kar po eni strani veča volatilnost finančnih trgov, kar je ne nazadnje en izmed
               ključnih vzrokov za krizo, ki smo ji bili nedavno priča. Po drugi strani s tem, ko še
               bolj odpira trg nasproti evropskemu tudi za te finančne institucije, bomo verjetno v
               naslednjih letih spremljali še večji odliv kapitala iz Slovenije in še večjo
               koncentracijo kapitala na evropski ravni. Še bolj pa v Združeni levici ne moremo
               sprejeti dejstva, da se zakoni, kot je ta – če se ne motim, ima več kot 300 členov –,
               sprejemajo tako rekoč brez kakršnekoli resne razprave v parlamentu.</p>
               <p>Zato bomo, jasno, glasovali proti.</p>
            </sp>
            <sp xml:id="SDZ7-Redna-07-2015-04-21.sp72">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 75 poslank in poslancev, za je glasovalo 47, proti 5.</p>
               <p>(Za je glasovalo 47.) (Proti 5.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda. <title>Nadaljujemo s 
                  prekinjeno 6. točko dnevnega reda, 
                  to je z 
                  drugo obravnavo Predloga zakona o dopolnitvah Zakona o sodelovanju med državnim
                  zborom in vlado v zadevah Evropske unije v okviru rednega postopka.</title>
               </p>
               <p>Prehajamo na odločanje o vloženem amandmaju, ki ga bomo opravili na podlagi pregleda
               vloženega amandmaja z dne 20. 4. 2015, ki je objavljen na e-klopi.</p>
               <p>Odločamo o amandmaju Poslanske skupine Združena levica k 2. členu. Obveščam vas, da
               bo amandma v skladu s četrtim odstavkom 3.a člena Ustave Republike Slovenije sprejet,
               če bosta zanj glasovali dve tretjini navzočih poslancev.</p>
               <p>Obrazložitev glasu v imenu Poslanske skupine Združena levica Luka Mesec.</p>
            </sp>
            <sp xml:id="SDZ7-Redna-07-2015-04-21.sp73">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>Predlagane spremembe v tem zakonu bomo podprli, predlagamo pa, oziroma podprli pa
               bomo seveda tudi amandma, ki naredi še korak naprej. Se pravi, če zakon, ki ga je
               predlagatelj vložil, naredi korak naprej k demokratičnosti in transparentnosti
               postopka imenovanja evropskega komisarja, naš amandma naredi, recimo, nekoliko večji
               korak.</p>
               <p>Namreč, po obstoječem predlogu zakona bi Državni zbor dobil vlogo v imenovanje
               evropskega komisarja, da bi matični odbor, se pravi Odbor za zadeve Evropske unije,
               podal mnenje Vladi o kandidatu ali kandidatki za evropskega komisarja. Po našem
               predlogu, ki ga uvajamo z amandmajem, pa bi mnenje Državnega zbora bilo zavezujoče,
               ker bi Državni zbor Vladi podelil mandate, recimo, moral bi dati zeleno luč za
               kandidate, ki bi jih vlada želela potem naprej predlagati. S tem po eni strani
               ohranja pristojnost vlade, da še vedno predlaga kandidata za evropskega komisarja, po
               drugi strani pa bistveno poveča demokratičnost in transparentnost postopka izbire,
               zato bomo seveda amandma podprli.</p>
            </sp>
            <sp xml:id="SDZ7-Redna-07-2015-04-21.sp74">

               <speaker>PREDSEDNIK DR. MILAN BRGLEZ:</speaker>

               <p>Obrazložitev glasu v imenu Poslanske skupine Zavezništvo gospod Jani
               Möderndorfer.</p>
            </sp>
            <sp xml:id="SDZ7-Redna-07-2015-04-21.sp75">

               <speaker>JANI (JANKO) MÖDERNDORFER (PS ZaAB):</speaker>

               <p>Hvala lepa.</p>
               <p>Seveda tega amandmaja ne bomo podprli, pa ne zato, ker ga je predlagala Združena
               levica, ampak zato, ker še večjo neumnost predlaga, kot je v osnovi sploh sam
               zakon.</p>
               <p>Bomo ena redkih držav, ki bomo za razliko od ostalih držav ugotavljali, kakšno veliko
               demokracijo bi se radi šli, v resnici pa bomo itak vse, če bo tak zakon sprejet,
               morali početi za zaprtimi vrati in ne bomo mogli na glas razpravljati o nečem, o
               čemer bi vsi radi tako razpravljali, ker v resnici sploh postopka ne vodi Državni
               zbor; in ga tudi ne more. Radi bi vzeli predvsem neko pristojnost, ki je v
               pristojnosti Evropskega parlamenta, še posebej pa je problematično zaradi tega, ker
               bi radi razpravljali o vlogi, o kandidatu, o katerem niti ne bomo vedeli, katero
               nalogo bo temu kandidatu v resnici bodoči predsednik Komisije zaupal. Torej,
               ugotavljali bomo, če je poliglot, če zna 10 jezikov, ugotavljali bomo, če je kakšen
               multipraktik, ki zna vsaj 10 področij, ker vnaprej ne bo vedel še čisto točno, kaj bo
               dobil iz Evropske unije domačo nalogo, da jo opravlja, in delali bomo šov iz nečesa,
               pa zraven še mediji, in niti ne bomo vedeli na koncu, ali ga bo sploh predsednik
               Komisije potrdil.</p>
               <p>Skratka, gre za kopico neumnosti, ki smo si jo sedaj sami povzročili v nekem super
               duhu, češ, kako bomo sedaj naredili neko veliko transparentnost. Rekel bom, da na nek
               način počasi že postajamo utrujeni od tega, ko vidimo, kako predstavniki Vlade
               kimajo, kadar razpravljamo in povemo, da so sami nesmisli, vsi ostali pa seveda
               kimajo, češ da to je pa nek prispevek k boljši in večji transparentnosti, po kateri
               bomo sedaj na nov način izbirali.</p>
               <p>Rad bi na vsak način postavili se v vlogo tistega, ki bi odločal o zadevi. Samo
               potem, dragi moji, bo treba ustanovno listino spremeniti Evropske unije, pa še kakšen
               drug postopek določiti, zato da se bomo drugače pogovarjali.</p>
               <p>Na koncu naj dodam še to, da je razprava pokazala, da bomo s tem predlogom, s tem
               amandmajem, v kolikor bo sprejet, ali pa še celo z osnovnim zakonom postavili nekaj,
               kar bomo kasneje imeli vsi skupaj težave in nas bo glava bolela. Namreč, me prav
               zanima, kdo bo javno razpravljal o tako imenovanem hearingu, ki bi ga radi uvedli s
               tem zakonom, ko ga v resnici ne boste niti mogli javno opraviti. In bomo to delali
               tako kot delamo za ambasadorje, za katere noben ne ve, dokler jih Vlada ne potrdi
               oziroma podpiše predsednik države, kdo v resnici bo ambasador.</p>
               <p>Skratka, delamo teater tam, kjer ne bi smel biti.</p>
            </sp>
            <sp xml:id="SDZ7-Redna-07-2015-04-21.sp76">

               <speaker>PREDSEDNIK DR. MILAN BRGLEZ:</speaker>

               <p>Torej lahko glasujemo oziroma odločamo o amandmaju Poslanske skupine Združene levice
               k 2. členu.</p>
               <p>Glasujemo. Navzočih je 75 poslank in poslancev, za so glasovali 4, proti 71.</p>
               <p>(Za so glasovali 4.) (Proti 71.)</p>
               <p>Ugotavljam, da amandma ni sprejet.</p>
               <p>Zaključili smo z odločanjem o amandmaju. S tem zaključujem drugo obravnavo predloga
               zakona.</p>
               <p>Prehajamo na <title>tretjo obravnavo</title> predloga zakona. Ker v drugi obravnavi
               amandma k dopolnjenemu predlogu zakona ni bil sprejet, prehajamo na odločanje o
               predlogu zakona.</p>
               <p>Obveščam vas, da me Zakonodajno-pravna služba oziroma Vlada nista opozorili, da je
               bil zaradi amandmajev, sprejetih na matičnem delovnem telesu, predlog zakona
               neusklajen.</p>
               <p>Obveščam vas, da bo zakon v skladu s četrtim odstavkom 3.a člena Ustave Republike
               Slovenije sprejet, če bosta zanj glasovali dve tretjini navzočih poslancev.</p>
               <p>Obrazložitev glasu v imenu Poslanske skupine Stranke modernega centra dr. Simona
               Kustec Lipicer.</p>
            </sp>
            <sp xml:id="SDZ7-Redna-07-2015-04-21.sp77">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa.</p>
               <p>Kljub vsemu se mi zdi pomembno, da se spomnimo problemskega ozadja, ki je pripeljalo
               do sprejemanja spremembe tega zakona, ki ga vršimo danes. To problemsko ozadje je že
               v sicer razgreto politično okolje naše države lansko leto poleti vneslo še dodaten
               politični nemir, nestabilnost, politične igre in tudi pranje umazanega perila. Vse to
               je imelo pa še dodaten vpliv na političen ugled, kredibilnost, nezaupanje v politiko
               in v politične institucije tako naših državljanov kot tudi mednarodne skupnosti in to
               povsem upravičeno.</p>
               <p>To, kar danes počnemo, je poskus, da preprečimo kaj takšnega tudi v prihodnosti na ta
               način, da širimo očitno demokratični primanjkljaj, ki je v tem procesu imenovanja
               kandidatov za evropske komisarje v Sloveniji umanjkal. To je vloga zakonodajne veje
               oblasti pri tem.</p>
               <p>Prej smo slišali kolega Janija, ki dvomi v to, kaj bo sedaj zakonodajna vloga
               oblasti na nacionalni ravni v resnici naredila. Vendar pa sedaj ji vračamo nazaj
               priložnost in ji vračamo nazaj tudi pristojnost, da se oglasi, da je slišana in da
               jemlje tudi del odgovornosti v tem procesu.</p>
               <p>Novela zakona torej po eni strani odpravlja to demokratično pomanjkljivost,
               demokratični manko v procesu, hkrati pa tisto, kar želim posebej poudariti v imenu
               Poslanske skupine SMC, je tudi dejstvo, da verjamem, ko bo sprejeta danes, bo dokaz
               temu, da se da, če se hoče. Kaj to pomeni? To pomeni, da lahko, če se skupaj usedemo,
               iščemo in najdemo kompromis, s katerim lahko za dobro te države in tudi njen ugled
               sobivamo skupaj in nosimo tudi odgovornost za to. Hvala lepa.</p>
            </sp>
            <sp xml:id="SDZ7-Redna-07-2015-04-21.sp78">

               <speaker>PREDSEDNIK DR. MILAN BRGLEZ:</speaker>

               <p> Obrazložitev glasu v imenu Poslanske skupine Zavezništvo gospod Jani
               Möderndorfer.</p>
            </sp>
            <sp xml:id="SDZ7-Redna-07-2015-04-21.sp79">

               <speaker>JANI (JANKO) MÖDERNDORFER (PS ZaAB):</speaker>

               <p> Takšen zakon ni za sprejeti predvsem zato, ker če bi bili nameni iskreni – to, kar
               se je v resnici želelo doseči –, bi morali povedati naslednje. Ali bo o novem
               kandidatu odločala politična večina? Bo. Tako kot do zdaj, samo ena razlika je, da si
               parlament želi na vsak način prevzeti tisto nalogo, ki jo v večini evropskih držav
               opravlja izvršna veja oblasti. To je bistvena razlika. Seveda se nekateri sklicujejo
               na Lizbonsko pogodbo, vendar Lizbonska pogodba ne govori o tem. Govorimo samo o
               odnosih in o neke vrste partnerstvu, ne pa o odločanju. Intenca tega zakona pa je, da
               bi radi zaradi dogovorov, ki so bili do zdaj, pa če temu rečemo – ali hočemo ali
               nočemo, ker ne nazadnje imamo tudi prakso, kako so bili do zdaj vsi kandidati za
               komisarja predlagani, je vedno na koncu obveljala. Problem smo imeli nekje drugje. Ne
               o sistemu odločanja, ampak to, da se je odločitev zgodila ob istočasnem na eni strani
               evropskih volitev in na drugi strani končanju mandata ene izvršne oblasti. In tukaj
               je bil ves kamen spotike, ne kamen spotike v transparentnosti, daleč od tega, saj je
               cela Slovenija spremljala. In ne nazadnje končno usodo in odločitev je tudi v zadnjem
               primeru, če že je bil ta primer podan, odločila Slovenija. To je bistvo! Ne
               Evropa.</p>
               <p>Zato se bo ta zakon v praksi pokazal kot smešen. Smešen zato, ker bo parlament
               razpravljal o kandidatu, za katerega ne bomo niti vedeli, kakšna naloga mu bo
               zaupana. Ne bomo vedeli, ali mora biti strokovnjak za področje ali pa da ima vsaj
               domišljije o prometu, ali kaj idej o zunanji politiki, ali pa mogoče o kateremkoli
               drugem področju, recimo kulturi, in na koncu bomo dobili strokovnjaka, ki je celo
               življenje delal na železu in ukvarjal se bo z zdravstvom. To bomo naredili s tem
               predlogom in nič drugega. Hvala lepa.</p>
            </sp>
            <sp xml:id="SDZ7-Redna-07-2015-04-21.sp80">

               <speaker>PREDSEDNIK DR. MILAN BRGLEZ:</speaker>

               <p> Obrazložitev glasu v imenu Poslanske skupine Nova Slovenija - krščanski demokrati
               gospod Jožef Horvat.</p>
            </sp>
            <sp xml:id="SDZ7-Redna-07-2015-04-21.sp81">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Spoštovane kolegice in kolegi!</p>
               <p>Naj povem, da bo Nova Slovenija prispevala svoje glasove potrebnima dvema tretjinama
               zahtevanih glasov.</p>
               <p>Ja, mi se bomo pa sklicevali na Lizbonsko pogodbo, ki dejansko v 17. členu daje nek
               okvir in daje nacionalnim parlamentom pravzaprav večjo pristojnost. To je tudi
               celotno sporočilo Lizbonske pogodbe. Več pristojnosti, večjo moč nacionalnim
               parlamentom. Tudi Državni zbor Republike Slovenije je na nek način sestavni del
               evropskega parlamentarnega sistema in, kolegice in kolegi, prav dosedanji postopek
               imenovanja Evropske komisije v celoti zelo jasno razkriva demokratični deficit
               Evropske unije. Rešitev, kot jo bomo danes, prepričan sem, sprejeli, je dejansko
               rešitev, ki je že aplicirana v kar nekaj članicah Evropske unije in deluje in se
               preprosto države s temi postopki več ne ukvarjajo – kar naredijo. Tako ne bomo nobena
               izjema, bomo prej evropska praksa in povečali bomo to demokratično komponento, ko gre
               za imenovanje s strani Republike Slovenije pomembnih predstavnikov ne samo v Evropski
               komisiji, kot smo zdaj v dokončnem besedilu tega zakona tudi določili, gre tudi za
               druge institucije Evropske unije, in definiramo na nek način demokratični postopek
               izbire teh kandidatov.</p>
               <p>Mi smo na to opozorili, torej, Nova Slovenija - krščanski demokrati, že maja lansko
               leto pred volitvami v Evropski parlament. Zahtevali smo nujno sejo Odbora za zadeve
               Evropske unije in imeli zelo dobro razpravo. Zelo malo je manjkalo, da bi prišli
               takrat do nekih sklepov, s katerimi bi Vladi naložili postopek, demokratični postopek
               izbire kandidatke ali kandidata za komisarja iz Republike Slovenije. Na žalost nam ni
               uspelo. Res je, da so bile volitve v Evropski parlament morda preblizu, čeprav smo
               potem razpravo ponovili po evropskih volitvah. Takrat sem tudi pisal predsednici
               Vlade Alenki Bratušek, ker je v odgovoru tudi potrdila, da pravzaprav Vlada nima
               določenega postopka, kako izbere kandidatko ali kandidata za člana Evropske komisije.
               Naša želja je šla takrat v smislu večje demokratičnosti, ker smo želeli, da bi se
               upošteval tudi rezultat volitev v Evropski parlament, tako kot se to upošteva in se
               je zdaj prvič upoštevalo pri izbiri predsednika Evropske komisije. Volilni rezultat
               se je upošteval, mislim, da bi se moral upoštevati tudi pri izbiri komisarja iz
               Republike Slovenije. Podpiram … / izklop mikrofona/</p>
            </sp>
            <sp xml:id="SDZ7-Redna-07-2015-04-21.sp82">

               <speaker>PREDSEDNIK DR. MILAN BRGLEZ:</speaker>

               <p>Obrazložitev glasu v imenu Poslanske skupine Slovenske demokratske stranke mag. Anže
               Logar.</p>
            </sp>
            <sp xml:id="SDZ7-Redna-07-2015-04-21.sp83">

               <speaker>MAG. ANŽE LOGAR (PS SDS):</speaker>

               <p>Hvala lepa.</p>
               <p>Slovenska demokratska stranka je predlagateljica tega zakona. Predlagali smo ga iz
               čisto preprostega razloga, ker je situacija poleti leta 2014 v zvezi s komisarsko
               sago na nek način razgalila vso prvinskost določenega dela slovenske politike, kako
               razumeva imenovanja na posamezne pomembne funkcije. To je bil verjetno tudi eden od
               razlogov, da je koalicija to uvrstila v svojo koalicijsko pogodbo.</p>
               <p>Ta zakon smo se odločili predlagati zato, ker s strani koalicije ni bilo nobenega
               znaka, da bi naredili ta korak. Kot veste, dlje kot smo od neke problemske točke,
               bolj plahni tista volja po spreminjanju zakonodaje. Zato smo vložili ta predlog in z
               veseljem lahko ugotavljam, da smo v toku parlamentarne razprave preko odborov in tudi
               v dialogu z vlado prišli do rešitve, ki je sprejemljiva za vse, razen, očitno, za eno
               poslansko skupino, ki pravi, da nas bo bolela glava zaradi tega zakona. Ampak,
               spoštovani poslanci in poslanke, mene je bolela glava 6. oktobra na nekem hearingu,
               ki se je dogajal v Bruslju. Želim, da se tovrstne razprave, če se že imajo zgoditi,
               če se že predlaga nekompetentne kandidate, dogodijo tu, v Državnem zboru, na Odboru
               za zadeve Evropske unije in se potem v Bruselj pošlje prekaljene kandidate, takšne,
               ki lahko odreagirajo na pomembna vprašanja in teme, ki se dogajajo na evropskem
               parketu.</p>
               <p>Veselijo me tudi besede vodje Poslanske skupine SMC, da "se da". Sporočam nazaj, se
               da, kadar opozicijska stranka predlaga določen zakon, se ga torej da podpreti.
               Pričakujem, da bo množica dobrih predlogov, ki jih Poslanska skupina SDS predlaga,
               tudi v prihodnje deležnih tako široke podpore, da boste dokazali, da se to da.</p>
               <p>Seveda bo Poslanska skupina SDS podprla ta zakon. Hvala.</p>
            </sp>
            <sp xml:id="SDZ7-Redna-07-2015-04-21.sp84">

               <speaker>PREDSEDNIK DR. MILAN BRGLEZ:</speaker>

               <p>Lahko glasujemo?</p>
               <p>Glasujemo. Navzočih je 75 poslank in poslancev, za je glasovalo 73, proti nihče.</p>
               <p>(Za je glasovalo 73.) (Proti nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>15. TOČKO DNEVNEGA REDA, TO JE NA OBRAVNAVO PREDLOGA ZAKONA O
                  SPREMEMBAH ZAKONA O RATIFIKACIJI ČETRTEGA DODATNEGA PROTOKOLA K EVROPSKI
                  KONVENCIJI O IZROČITVI.</title>
               </p>
               <p>Predlog zakona je v obravnavo Državnemu zboru predložila Vlada. Predlog zakona je
               obravnaval Odbor za zunanjo politiko kot matično delovno telo, ki je zboru pisno
               poročal. Prijavljenih k razpravi ni. Ker matično delovno telo v okviru druge
               obravnave ni sprejelo nobenega amandmaja, amandmajev na seji zbora ni mogoče vlagati,
               zato prehajamo na odločanje o predlogu zakona.</p>
               <p>Glasujemo. Navzočih je 75 poslank in poslancev, za je glasovalo 71, proti nihče.</p>
               <p>(Za je glasovalo 71.) (Proti nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda. <title>Prehajamo na prekinjeno 1. točko dnevnega reda, to je na Vprašanja poslank in poslancev.</title>
               </p>
               <p>Pregled predlogov sklepov poslank in poslancev za razpravo o odgovorih predsednika
               Vlade, ministric in ministrov je objavljen na e-klopi.</p>
               <p>V skladu s predlogom poslanca Luka Mesca bo zbor odločal o naslednjem predlogu
               sklepa: Državni zbor bo na naslednji seji opravil razpravo o odgovoru predsednika
               Vlade dr. Mira Cerarja na poslansko vprašanje Luka Mesca v zvezi s privatizacijo in
               novelo Zakona o Slovenskem državnem holdingu, SDH.</p>
               <p>Glasujemo. Navzočih je 68 poslank in poslancev, za so glasovali 4, proti 63.</p>
               <p>(Za so glasovali 4.) (Proti 63.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca gospoda Jerneja Vrtovca bo zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               predsednika Vlade dr. Mira Cerarja na poslansko vprašanje gospoda Jerneja Vrtovca v
               zvezi s pripravo in izvedbo zdravstvene reforme.</p>
               <p>Obrazložitev glasu v imenu Poslanske skupine Nove Slovenije - krščanskih demokratov
               gospod Jernej Vrtovec.</p>
            </sp>
            <sp xml:id="SDZ7-Redna-07-2015-04-21.sp85">

               <speaker>JERNEJ VRTOVEC (PS NSi):</speaker>

               <p>Spoštovane kolegice in kolegi!</p>
               <p>Slovenski zdravstveni sistem je poln anomalij, to je tudi včeraj pritrdil predsednik
               Vlade, in te anomalije je treba odpraviti. Ker se v Novi Sloveniji čutimo tudi
               odgovorne, smo že včeraj napovedali, da bomo tudi sami pripravili določene osnutke
               zdravstvene reforme, in tudi zaradi tega, ker nam ni vseeno, smo včeraj to spraševali
               predsednika Vlade.</p>
               <p>Namreč, procesi reševanja problemov, ki so v slovenskem zdravstvu, se odvijajo
               prepočasi, tudi pod to ministrico. Pravih rešitev tudi poslanci nikakor ne dobimo na
               mize, zaradi tega je prav, da bi se ta zbor temeljito pogovoril, kdaj bo zdravstvena
               reforma, kakšna bo strategija in tako naprej. Namreč, kolikor uspemo izvedeti, kaj se
               dogaja v zvezi z zdravstveno reformo v okviru Ministrstva za zdravje, kaj
               pripravljajo – še vedno se pogovarjajo in pripravljajo določene analize, strategije,
               ampak vse to je že v predalih. Saj to je že pripravljeno od prejšnjih ministrov,
               potrebna je le politična volja. Če pa politične volje celotne vladne koalicije, da
               pridemo do zdravstvene reforme, če te politične volje ni, potem pač je vse zaman.</p>
               <p>Ampak poudarjam, zdravstvena reforma je nujna, sicer se bodo čakalne dobe, čakalne
               vrste, operacije in tako naprej še podaljšale in bo ta sistem, ki pozna polno
               anomalij, poznal še večje anomalije in se bo dobesedno razbil.</p>
               <p>Zaradi tega vas prosim za podporo pri tem, da opravimo širšo razpravo. Najlepša
               hvala.</p>
            </sp>
            <sp xml:id="SDZ7-Redna-07-2015-04-21.sp86">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 68 poslank in poslancev, za je glasovalo 23, proti 43.</p>
               <p>(Za je glasovalo 23.) (Proti 43.)</p>
               <p>Ugotavljam, da sklep ni sprejet.</p>
               <p>V skladu s predlogom poslanke mag. Alenke Bratušek bo zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               predsednika Vlade dr. Mira Cerarja na poslansko vprašanje mag. Alenke Bratušek v
               zvezi z osnutkom nacionalnega reformnega programa za leti 2015 in do 2016.</p>
               <p>Glasujemo. Navzočih je 68 poslank in poslancev, za je glasovalo 19, proti 44.</p>
               <p>(Za je glasovalo 19.) (Proti 44.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca dr. Mateja T. Vatovca bo zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministrice za okolje in prostor gospe Irene Majcen na poslansko vprašanje dr. Mateja
               T. Vatovca v zvezi s financiranjem muzeja solinarstva.</p>
               <p>Glasujemo. Navzočih je 69 poslank in poslancev, za je glasovalo 24, proti 44.</p>
               <p>(Za je glasovalo 24.) (Proti 44.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca mag. Anžeta Logarja bo zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministrice za kulturo mag. Julijane Bizjak Mlakar na poslansko vprašanje mag. Anžeta
               Logarja v zvezi s propadanjem Plečnikove kulturne dediščine.</p>
               <p>Glasujemo. Navzočih je 69 poslank in poslancev, za je glasovalo 22, proti 42.</p>
               <p>(Za je glasovalo 22.) (Proti 42.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca gospoda Ljuba Žnidarja bo zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministrice za okolje in prostor gospe Irene Majcen na poslansko vprašanje gospoda
               Ljuba Žnidarja v zvezi s terminsko dinamiko tretje razvojne osi.</p>
               <p>Obrazložitev glasu v imenu Poslanske skupine SDS ima gospod Ljubo Žnidar.</p>
            </sp>
            <sp xml:id="SDZ7-Redna-07-2015-04-21.sp87">

               <speaker>LJUBO ŽNIDAR (PS SDS):</speaker>

               <p>Hvala lepa. Spoštovani predsednik, kolegice in kolegi!</p>
               <p>Spoštovano ministrico za okolje in prostor gospo Majcen sem vprašal kakšna bo
               terminska dinamika umestitve hitre ceste tretje razvojne osi v smeri proti
               Koroški.</p>
               <p>Cestna povezava v tem delu je slaba. To območje je s prometno povezavo odrezano in to
               območje zadeva pereča problematika tako gospodarstva, tako celotnega prebivalstva.
               Seveda odgovora o terminski dinamiki umestitvi tretje razvojne osi od gospe
               ministrice nisem dobil. Še bolj zaskrbljujoče je, ker sem nato dobil dejansko tri
               odgovore: tako je minister Gašperšič za področje infrastrukture na našem odboru podal
               izjavo, da dejansko praktično ta projekt stoji; nedavno nazaj je premier na obisku na
               Koroškem dejal, da bo v letu 2018 že potekala intenzivna gradnja. Skratka, rekel bi,
               kopica različnih informacij, sam pa predvidevam, da smo že zamudili finančno
               perspektivo 2014–2020. To je za celotno Šaleško z močnim gospodarstvom, ki je v
               Velenju in v Šaleški dolini, tako tudi za sam Slovenj Gradec in celotno Koroško
               izjemno izjemno slaba novica.</p>
               <p>Ker to zadeva zelo velik del področja Republike Slovenije, predlagam, da se o tej
               problematiki opravi javna razprava, kajti ta projekt dobiva čedalje večjo brado in
               niti ni videti konca, kdaj bo ta projekt dejansko videl svoje udejanjanje oziroma da
               se bo gradnja res pričela.</p>
               <p>Zaradi tega predlagam, da se o tej problematiki opravi javna razprava.</p>
            </sp>
            <sp xml:id="SDZ7-Redna-07-2015-04-21.sp88">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 71 poslank in poslancev, za je glasovalo 28, proti 40.</p>
               <p>(Za je glasovalo 28.) (Proti 40.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca Mihe Kordiša bo zbor odločal o naslednjem predlogu
               sklepa: Državni zbor bo na naslednji seji opravil razpravo o dogovoru ministra za
               zunanje zadeve Karla Viktorja Erjavca na poslansko vprašanje Mihe Kordiša v zvezi z
               odpravo sankcij proti Ruski federaciji.</p>
               <p>Obrazložitev glasu v imenu Poslanske skupine Združena levica ima Miha Kordiš.</p>
            </sp>
            <sp xml:id="SDZ7-Redna-07-2015-04-21.sp89">

               <speaker>MIHA KORDIŠ (PS ZL):</speaker>

               <p>Predsedujoči, hvala za besedo.</p>
               <p>Veliko današnje evropsko vprašanje, kako do miru v Ukrajini. Nekateri osnovni
               parametri odgovora na to vprašanje so znani: treba je uresničiti in udejanjiti drugi
               sporazum iz Minska. Konkretno je tu zelo pomembna določba, ki omogoča samoupravo
               Donetski in Luganski oblasti, vključno s tem, da formira svoje lastne milice za
               zagotavljanje reda in miru. Da se pa to zgodi, je pa treba sodelovanje kijevskega
               režima, se pravi žogica ni na strani Ruske federacije, žogica je na strani kijevskega
               režima. In na ta režim lahko evropska diplomacija, ako si miru želi, pritisne oziroma
               ogromno bi že bilo, če ta evropska diplomacija temu odkrito nacističnemu režimu
               odreče podporo.</p>
               <p>Da pa Slovenija lahko zavzame tako stališče, pa pomeni, da se zelo odkrito postavi
               proti imperialističnim geopolitičnim igram Evropske unije oziroma velikih držav
               znotraj Evropske unije in Združenih držav Amerike. Minister za zunanje zadeve,
               slovenski, Karl Erjavec ne deli tega mnenja, ampak veže vprašanje uspešnosti Minska
               na sankcije proti Ruski federaciji, kar je pa popolnoma skregano z naravo stvari,
               naravo situacije v Ukrajini, če si zares želimo nekega miru. Taka politična pozicija
               slovenske diplomacije servisira in podpira kijevski režim, njegovo plenjenje glasnega
               prebivalstva, bombardiranje, pobijanje lastnega prebivalstva, posredno pa s tem,
               seveda, podpira in servisira tudi zahodni imperializem. Tak odgovor, taka pozicija,
               ki jo je predstavil slovenski zunanji minister Karl Erjavec, se nam v Združeni levici
               zdi popolnoma nesprejemljiva, zato predlagamo, da se o njej opravi razprava v
               državnemu zboru. Še toliko bolj se nam zdi pa taka razprav pomembna, če vemo, da
               ogromno, velika večina naših ljudi, slovenskih državljank in državljanov nasprotuje
               imperialističnemu vmešavanju v notranje zadeve držav s strani nekih kapitalskih
               metropol, pa najsi gre za države Latinske Amerike, za države vzhodnega bloka ali
               kakšne druge periferne oziroma polperiferne države, ki so predmet pohlepa in apetita
               kapitalskih interesov centralnih držav. Hvala.</p>
            </sp>
            <sp xml:id="SDZ7-Redna-07-2015-04-21.sp90">

               <speaker>PREDSEDNIK DR. MILAN BRGLEZ:</speaker>

               <p>Prosim, mir v dvorani!</p>
               <p>Glasujemo. Navzočih je 72 poslank in poslancev, za so glasovali 4, proti 68.</p>
               <p>(Za so glasovali 4.) (Proti 68.)</p>
               <p>Ugotavljam, da sklep ni sprejet.</p>
               <p>V skladu s predlogom poslanke gospe Eve Irgl bo zbor odločal o naslednjem predlogu
               sklepa: Državni zbor bo na naslednji seji opravil razpravo o odgovoru ministra za
               pravosodje mag. Gorana Klemenčiča na poslansko vprašanje gospe Eve Irgl v zvezi z
               integriteto in spoštovanjem zakonodaje.</p>
               <p>Obrazložitev glasu v imenu Poslanske skupine SDS gospa Eva Irgl.</p>
            </sp>
            <sp xml:id="SDZ7-Redna-07-2015-04-21.sp91">

               <speaker>EVA IRGL (PS SDS):</speaker>

               <p>Najlepša hvala za besedo. Spoštovane poslanke, spoštovani poslanci!</p>
               <p>Ministra za pravosodje sem včeraj vprašala, ali bi moral funkcionar, ki ne ravna v
               skladu z Zakonom o integriteti in preprečevanjem korupcije ter dokazano ravna
               koruptivno odstopiti s svojega položaja. Seveda sem spraševala o generalnem državnem
               tožilcu gospodu Zvonku Fišerju, ki je dokazano ravnal nezakonito in koruptivno ob
               primeru zaposlitve gospoda Boštjana Škrleca. Tako je povedalo Upravno sodišče, tako
               je ugotovil nadzor, ki ga je opravljalo Ministrstvo za pravosodje, tako je povedala
               prejšnja Komisija za preprečevanje korupcije in seveda jasno je to povedala tudi
               sedanja sestava Komisija za preprečevanje korupcije.</p>
               <p>Na eni izmed prejšnjih sej sem ministra prav tako v zvezi z integriteto funkcionarjev
               vprašala, kako namerava zaščiti integriteto sodstva glede na to, da so na najvišjih
               položajih v sodstvu in v tožilstvu posamezniki, ki so grobo kršili človekove pravice,
               ki so ne nazadnje sporne in kompromitirane osebe. Ampak gospod minister mi je
               odvrnil, da se ne more strinjati z mojo ugotovitvijo, da na vrhu tožilstva sedi
               kompromitirana oseba, ampak danes smo lahko ugotovili: ne da samo na vrhu tožilstva
               sedi kompromitirana oseba, danes lahko vidimo, da sedi na vrhu tožilstva tudi
               koruptivna oseba, ampak ta oseba je še danes na svojem položaju.</p>
               <p>Minister Klemenčič je dejal, da je storil vse, kar je v njegovi moči, pa ni res, ne
               bo držalo. Minister Goran Klemenčič bi moral javno povedati in zahtevati odstop
               generalnega državnega tožilca. Potem je pa seveda od integritete tožilca odvisno,
               kako bi se odločil, ampak minister Goran Klemenčič tega ni zahteval, pa čeprav smo ga
               večkrat pozvali, ampak je preprosto dejal, da je storil vse, kar je v njegovi
               moči.</p>
               <p>Rekel je še na moje vprašanje, ali morajo funkcionarji, ki so ravnali koruptivno,
               odstopiti s svojega položaja, je rekel, da je to odvisno od primera do primera. Se
               pravi, če si naš, potem ti ni treba odstopiti, če ravnaš koruptivno, če pa nisi naš,
               se pa ve, kako je treba ravnati. Zato zahtevam razpravo. Hvala.</p>
            </sp>
            <sp xml:id="SDZ7-Redna-07-2015-04-21.sp92">

               <speaker>PREDSEDNIK DR. MILAN BRGLEZ:</speaker>

               <p> Glasujemo. Navzočih je 72 poslank in poslancev, za je glasovalo 23, proti 48.</p>
               <p>(Za je glasovalo 23.) (Proti 48.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca gospoda Zvonka Laha bo zbor odločal o naslednjem
               predlogu sklepaDržavni zbor bo na naslednji seji opravil razpravo o odgovoru
               ministrice za delo, družino, socialne zadeve in enake možnosti dr. Anje Kopač Mrak na
               poslansko vprašanje Zvonka Laha v zvezi z zavarovanjem kmetov.</p>
               <p>Obrazložitev glasu v imenu Poslanske skupine SDS gospod Zvonko Lah.</p>
            </sp>
            <sp xml:id="SDZ7-Redna-07-2015-04-21.sp93">

               <speaker>ZVONKO LAH (PS SDS):</speaker>

               <p> Spoštovani predsednik, kolegice in kolegi!</p>
               <p>Ministru gospodu Židanu in ministrici Kopačevi sem postavil poslansko vprašanje, kaj
               bosta storila za odpravo diskriminacije pri upokojevanju kmetov.</p>
               <p>Namreč, od leta 1983 do leta 1992 je veljal zakon, kjer je iz kmetijskega
               gospodarstva lahko vplačeval samo eden v prispevke širšega oziroma prvega razreda in
               vsi ostali, čeprav jim je bilo to osnovna dejavnost na kmetiji, lahko samo kot "drugi
               kmet". Od leta 1983 pa do 1992 so mu lahko ta leta izpadla pri obračunu pokojnine
               ravno toliko, da je v skupnih letih padel pod "drugi kmet" in ima tudi približno 100
               evrov nižjo pokojnino. Od leta 1992 naprej pa se je štelo toliko v pokojnino, kolikor
               je pač prispevkov plačeval.</p>
               <p>Ker gredo sedaj tisti kmeti v pokojnino, v penzijo in se sedaj obračunavajo ta leta,
               mislim, da bi bilo treba to diskriminacijo odpraviti in upoštevati višino plačanih
               prispevkov tudi za ta leta. Nekateri so to dosegli že na sodišču, mi menimo, da bi
               bilo to treba z zakonom odpraviti, ne pa, da mora vsak posebej to pravico iskati na
               sodišču.</p>
               <p>Zato bi želel, da o tem opravimo širšo razpravo in to diskriminacijo odpravimo.</p>
            </sp>
            <sp xml:id="SDZ7-Redna-07-2015-04-21.sp94">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 72 poslank in poslancev, za je glasovalo 23, proti 46.</p>
               <p>(Za je glasovalo 23.) (Proti 46.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca Bojana Podkrajška bo Državni zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministra za javno upravo gospoda Borisa Koprivnikarja na poslansko vprašanje gospoda
               Bojana Podkrajška v zvezi z najemi poslovnih prostorov za delovanje državnih
               organov.</p>
               <p>Obrazložitev glasu v imenu Poslanske skupine SDS gospod Bojan Podkrajšek.</p>
            </sp>
            <sp xml:id="SDZ7-Redna-07-2015-04-21.sp95">

               <speaker>BOJAN PODKRAJŠEK (PS SDS):</speaker>

               <p>Spoštovani predsednik, hvala za besedo. Kolegice in kolegi!</p>
               <p>Seveda, ko živimo v času, ko iz naše blagajne vzamemo veliko več, kot v njo
               prispevamo, imam v mislih državni proračun, sem spoštovanemu ministru postavil
               vprašanje, kako je s prostori, ki jih najemajo raznorazna ministrstva v Republiki
               Sloveniji, seveda prostori, ki so v zasebni lasti.</p>
               <p>Naj povem, da se včasih srečujem v kateri občini, ko zasebnik oddaja poslovne
               prostore ministrstvu za velike zneske, na drugi strani pa imamo v neposredni bližini
               teh prostorov prostore, ki so v lasti Republike Slovenije. Moram povedati, da za te
               najemnine gre na leto zelo veliko milijonov, in sam sem prepričan, da bi na tem
               področju lahko veliko privarčevali, glede na to, da se vsak dan srečujemo s težavami
               na finančnem področju. Seveda minister je povedal, da se tudi na tem področju. Ampak,
               težava, ki sem jo sam zasledil ob svojem vprašanju, je, pa poslušali ali ne njegov
               odgovor, je to, da bo to trajalo dolgo časa. Mislim, da je rekel celo, da bomo dobili
               končen seznam vseh objektov, ki jih država najame od zasebnikov, čez eno ali pa dve
               leti. Tako se bojim, da na tem področju, če bomo s tako počasnim tempom delali, lahko
               naredimo zelo malo.</p>
               <p>Zato pozivam vse vas, da o tem mojem predlogu opravimo razpravo na eni od sej.
               Hvala.</p>
            </sp>
            <sp xml:id="SDZ7-Redna-07-2015-04-21.sp96">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 72 poslank in poslancev, za je glasovalo 23, proti 46.</p>
               <p>(Za je glasovalo 23.) (Proti 46.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca dr. Vinka Gorenaka bo Državni zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministra za pravosodje mag. Gorana Klemenčiča na poslansko vprašanje dr. Vinka
               Gorenaka v zvezi s postopki Ministrstva za pravosodje in drugih državnih organov po
               objavi poročila Komisije za preprečevanje korupcije, vezanega na koruptivno ravnanje
               generalnega državnega tožilca.</p>
               <p>Obrazložitev glasu v imenu Poslanske skupine SDS dr. Vinko Gorenak.</p>
            </sp>
            <sp xml:id="SDZ7-Redna-07-2015-04-21.sp97">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Moje poslansko vprašanje se je nanašalo na eno najpomembnejših tem preteklega
               obdobja, recimo preteklega tedna oziroma 14 dni. Namreč, če Komisija za preprečevanje
               korupcije ugotovi, da je generalni državni tožilec ravnal koruptivno, verjetno bi
               morali zazvoniti vsi zvonci, tudi politični, v tej državi.</p>
               <p>Vprašanje je bilo podobno tistemu, ki ga je postavila kolegica Eva Irgl. Jaz pa naj
               poudarim še to, to pomembno razliko pri tem, kako se je odzval na to poročilo
               slovenski medijski prostor kot tudi politični, če želite. Namreč, pomembnejše od
               poročila Komisije za preprečevanje korupcije je zagotovo dokončna sodba sodišča, ki
               je rekla, da sta v tej isti zadevi ta dva gospoda, bivši minister Zalar in generalni
               državni tožilec gospod Fišer, zlorabila oblast. Se pravi, če je sodno dokazano in če
               je sodno dokončno – namreč, te sodbe ni več mogoče izpodbijati –, potem je popolnoma
               jasno, da bi morali reagirati tako, kot je treba, da gospodu pomagamo, da odide s
               tega delovnega mesta.</p>
               <p>Naj opozorim, ker mi čas to še dopušča, na precejšnje medijsko zavajanje v tej
               zadevi. Namreč, mediji pišejo, da je bil ta zakon spremenjen, torej, Zakon o
               tožilstvu, v tistem delu, ki se nanaša na predlaganje menjave generalnega državnega
               tožilca, z našo podporo, češ, ker je šlo za Barbaro Brezigar. To seveda absolutno ni
               res. Mi smo leta 2011 sprejemali nov zakon o državnem tožilstvu, ki ga je SDS v
               celoti zavrnila. Res pa je, da je tako določilo v zakon vnesel minister Zalar, torej,
               to je bil njegov predlog, koalicija pa ga je potrdila.</p>
               <p>Kar se tiče teme, o kateri govorim in vas prosim za podporo, bom rekel tako: ne
               moremo pristati na to, kar pravi minister za pravosodje, češ jaz sem svoje naredil,
               jaz sem zahteval, da se izjasni Državnotožilski svet. To je zagotovo premalo. Zato
               seveda menim, da je potrebna razprava v Državnem zboru na to temo. In prosim za
               podporo. Hvala.</p>
            </sp>
            <sp xml:id="SDZ7-Redna-07-2015-04-21.sp98">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 71 poslank in poslancev, za je glasovalo 23, proti 47.</p>
               <p>(Za je glasovalo 23.) (Proti 47.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca gospoda Danijela Krivca bo zbor odločil o naslednjem
               predlogu sklepa: Državni zbor bo na naslednji seji opravil razpravo o odgovoru
               ministrice za okolje in prostor gospe Irene Majcen na poslansko vprašanje gospoda
               Danijela Krivca v zvezi s služnostjo na vodnih in priobalnih zemljiščih v lasti
               države.</p>
               <p>Glasujemo. Navzočih je 72 poslank in poslancev, za je glasovalo 23, proti 47.</p>
               <p>(Za je glasovalo 23.) (Proti 47.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca gospoda Tomaža Lisca bo zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministrice za okolje in prostor gospe Irene Majcen na poslansko vprašanje gospoda
               Tomaža Lisca v zvezi z urejanjem plovnosti slovenskih rek.</p>
               <p>Glasujemo. Navzočih je 72 poslank in poslancev, za je glasovalo 23, proti 47.</p>
               <p>(Za je glasovalo 23.) (Proti 47.)</p>
               <p>Ugotavljam, da sklep ni sprejet. S tem zaključujem to točko dnevnega reda.</p>
               <p>Prekinjam 7. sejo Državnega zbora, ki jo bomo nadaljevali jutri ob 9. uri. <title>(SEJA
                  JE BILA PREKINJENA 21. APRILA 2015 OB 14.35.)</title>
               </p>
            </sp>
         </div>
      </body>
   </text>
</TEI>
