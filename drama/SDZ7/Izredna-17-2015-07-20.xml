<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="Izredna-17-2015-07-20">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="day">SZA|56E954A2AC897530C1257EAE004B7154</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=sz&amp;uid=56E954A2AC897530C1257EAE004B7154</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Izredna-17-2015-07-20.DZ" n="17">
               <name>Izredna</name>
               <date when="2015-07-20"/>
            </setting>
         </settingDesc>
         <particDesc>
            <listOrg>
               <org xml:id="Izredna-17-2015-07-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">17. izredna seja</stage>
            <stage type="chairman">Sejo je vodil predsednik Državnega zbora dr. Milan Brglez.</stage>
            <stage type="time">Seja se je začela ob 12.02.</stage>


            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Spoštovane kolegice poslanke in kolegi poslanci, gospe in gospodje!</p>
               <p>Začenjam 17. izredno sejo Državnega zbora, ki sem jo sklical na podlagi prvega
               odstavka 58. člena in drugega odstavka 60. člena Poslovnika Državnega zbora.</p>
               <p>Obveščen sem, da se današnje seje ne morejo udeležiti naslednje poslanke in
               poslanci: dr. László Göncz, gospa Eva Irgl, gospod Janez Janša, mag. Matej Tonin,
               gospod Franc Laj, mag. Ksenija Korenjak Kramar, dr. Franc Trček, mag. Branko Grims,
               gospa Jelka Godec, gospod Danijel Krivec, mag. Marko Pogačnik, gospod Bojan
               Podkrajšek, gospod Tomaž Lisec, gospod Marijan Pojbič, dr. Vinko Gorenak in gospod
               Primož Hainz.</p>
               <p>Na sejo sem vabil predstavnika Državnega sveta in predstavnike Vlade.</p>
               <p>Vse prisotne lepo pozdravljam.</p>
               <p>Prehajamo na <title>določitev dnevnega reda</title> 17. izredne seje Državnega zbora.
               Predlog dnevnega reda seje ste prejeli v petek, 17. julija 2015, s sklicem seje. O
               predlogu dnevnega reda bomo odločali v skladu s prvim odstavkom 64. člena Poslovnika
               Državnega zbora.</p>
               <p>Predlogov za širitev dnevnega reda seje nisem prejel. Zboru predlagam, da za
               današnjo sejo določi dnevni red, kot ste ga prejeli s sklicem.</p>
               <p>Prehajamo na odločanje. Poslanke in prosim, da preverite delovanje glasovalnih
               naprav.</p>
               <p>Glasujemo. Navzočih je 52 poslank in poslancev, za je glasovalo 52, proti nihče.</p>
               <p><stage type="vote-ayes">(Za je glasovalo 52.)</stage> <stage type="vote-noes">(Proti nihče.)</stage></p>
               <p>Ugotavljam, da je dnevni red 17. izredne seje zbora določen.</p>
               <p>Prehajamo na <title>1. TOČKO DNEVNEGA REDA, TO JE NA PONOVNO ODLOČANJE O ZAKONU O
                  DAVČNEM POTRJEVANJU RAČUNOV</title>
               </p>
               <p>Državni svet je na 15. izredni seji 17. julija 2015 zahteval, da Državni zbor na
               podlagi tretje alineje prvega odstavka 97. člena Ustave Republike Slovenije pred
               razglasitvijo ponovno odloča o Zakonu o davčnem potrjevanju računov.</p>
               <p>Za obrazložitev zahteve dajem besedo predstavniku Državnega sveta gospodu Alojzu
               Kovšci.</p>
            </sp>
            <sp who="SDZ7:KovšcaAlojz">

               <speaker>ALOJZ KOVŠCA:</speaker>

               <p>Spoštovani gospod predsednik Državnega zbora, spoštovani gospod minister, poslanke in
               poslanci!</p>
               <p>Dovolite, da na kratko obrazložim zahtevo Državnega sveta, da Državni zbor Republike
               Slovenije ponovno odloča o Zakonu o davčnem potrjevanju računov.</p>
               <p>Pri odločanju o uvedbi davčnih blagajn po našem mnenju ni bilo dovolj zadovoljivo
               odgovorjeno na temeljno vprašanje, in sicer, ali stroški uvedbe novega sistema
               odtehtajo pričakovane koristi. Stroški pobiranja davkov morajo biti čim nižji tako za
               davčni organ kot tudi za davčne zavezance. Obračunavanje in plačevanje davkov davčnim
               zavezancem ne sme povzročati visokih dodatnih stroškov. V iskanju ustreznih rešitev
               za boj proti sivi ekonomiji je država že uvedla rešitev v obliki tako imenovanih
               virtualnih davčnih blagajn za zavezance, katerih dejavnost predstavlja najvišje
               tveganje za izogibanje plačevanju davčnih obveznosti. Rezultati tega ukrepa sploh še
               niso bili ustrezno ovrednoteni, kljub temu pa se že uvaja nov sistem za vse davčne
               zavezance. Strokovna mnenja o smotrnosti uvedbe davčnih blagajn so zelo različna,
               posamezne rešitve v državah s tovrstno ureditvijo pa niso v celoti uporabljive v
               našem davčnem sistemu. Izkazalo se je, da je predlagatelj povzel hrvaški sistem
               davčnih blagajn, ni pa povzel tudi izjem, ki jih ta hrvaški sistem predvideva, na
               primer, upoštevanje velikosti gospodarskega subjekta. Prezrti so bili tudi drugi
               uspešni in cenejši sistemi, uveljavljeni na Švedskem in v drugih državah Evropske
               unije, kjer so davčne blagajne uvedli predvsem in samo za rizične gotovinske
               dejavnosti. Pojasnila predlagatelja glede izbire tehnične opreme, tehnične rešitve in
               obsega zavezancev niso zadovoljiva. Tudi trditev predlagatelja zakona, da je izbrani
               model davčnih blagajn cenovno najugodnejši, hkrati pa tudi najučinkovitejši z vidika
               možnosti nadzora, je lahko zavajajoča, ker že sam predlagatelj navaja, da sta bila
               proučena zgolj dva temeljna modela. Povrh vsega tega pa v času sprejetja zakona sploh
               še ni objavljenih tehničnih specifikacij strojne in programske opreme, ki jo bodo
               morali zavezanci kupiti do konca leta 2015, kar jim onemogoča realno in popolno oceno
               stroškov.</p>
               <p>Predlagatelj opredeljuje kot temeljni cilj, ki ga želi z zakonom zasledovati, uvedbo
               sistema, ki omogoča pregledno in zanesljivo evidentiranje gotovinskega prometa,
               preprečevanje davčnih utaj in goljufij na področju DDV, zmanjšanje obsega sive
               ekonomije ter dodatno pridobivanje podatkov za potrebe nadzora dejansko opravljenega
               dela fizičnih oseb in plačevanje prispevkov in dohodkov od tega dela. Virtualne
               davčne blagajne v celoti omogočajo dosego tega cilja, predlagatelj tega tudi ne
               zanika, zatrjuje pa, da bo nov sistem olajšal delo nadzornih organov. Davčne blagajne
               na noben način torej ne zmanjšujejo obsega sive ekonomije v tistem najbolj
               intenzivnem delu, to pa je, kadar davčni zavezanci računov sploh ne izstavljajo.
               Ravno tako davčne blagajne ne rešujejo problema opravljanja storitev in prodaje blaga
               s strani popolnoma nelegalnih subjektov, to se pravi, dela in trgovine na črno.
               Trditev predlagateljev, da razbremenitev organov nadzora, ki bo sledila uvedbi
               davčnih blagajn, omogoča strožji nadzor nad omenjenima sivima lisama, pravzaprav nima
               realne podlage, ker predlagatelj sploh še ni pričel s pripravo ustreznih sprememb
               zakonodaje na področju dela na črno. Tudi sicer razbremenitev organov nadzora ne more
               biti temeljni razlog za to, da se zavezance obremeni z uvedbo davčnih blagajn tudi v
               primerih, ko tam ni pričakovati bistvenih izboljšav in rezultatov. Uvedba davčnih
               blagajn kot fiskalni ukrep mora biti torej utemeljena na merljivih pozitivnih učinkih
               in kot je bilo že prej navedeno, je v Sloveniji uveden ukrep virtualnih davčnih
               blagajn, katerega učinki pa še niso docela znani in se bodo spričo uvedbe novega
               ukrepa porazgubili. Težko bo torej razločiti, koliko je kateri ukrep dejansko vplival
               na zmanjšanje sive ekonomije in na višino pobranega DDV. Seveda je logična posledica
               ukrepa, da bo večji obseg pobranega DDV, vendar predvsem iz razloga nakupa strojne in
               programske opreme s strani zavezancev in povečanega obsega gospodarske dejavnosti,
               kar je razvidno iz statističnih podatkov.</p>
               <p>Uvedba davčnih blagajn torej pomeni nesorazmerno stroškovno obremenitev za vse
               zavezance, hkrati pa se od tega ukrepa v posameznih primerih ne pričakuje povečanja
               davčnega priliva, saj že dosedanje poslovanje teh subjektov ne omogoča prikrivanja
               izdanih računov. Realnih stroškov nabave opreme se sploh še ne da izračunati, ker v
               tem trenutku tehnične specifikacije za opremo še niso javno objavljene. Davčnim
               zavezancem se poleg začetnega stroška za nakup tehnične programske opreme nalaga tudi
               trajno breme vzdrževanja in nadgrajevanja te opreme, posamezni zavezanci pa bodo
               zaradi narave dela v slabšem položaju kot drugi, ker bodo morali nabaviti več kosov
               te opreme.</p>
               <p>Torej, država očitno želi napraviti red na davčnem področju. Uvedba davčnih blagajn
               je lahko eden izmed ukrepov, vendar nikakor ne prvi in temeljni, ker davčne blagajne
               v ničemer ne odpravljajo problema neizdajanja računov, ki pa je osrednji problem sive
               ekonomije. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Zahtevo je obravnaval Odbor za finance in monetarno politiko kot matično delovno
               telo.</p>
               <p>Za predstavitev poročila odbora dajem besedo predsednici Urški Ban.</p>
            </sp>
            <sp who="SDZ7:BanUrška">

               <speaker>URŠKA BAN (PS SMC):</speaker>

               <p>Hvala lepa za besedo.</p>
               <p>Odbor za finance in monetarno politiko je danes na 34. nujni seji obravnaval zahtevo
               Državnega sveta, da Državni zbor ponovno odloča o Zakonu o davčnem potrjevanju
               računov, ki ga je Državnemu zboru predložila Vlada in ga je ta sprejel na 10. seji
               dne 15. 7. 2015.</p>
               <p>Odboru je bila posredovana zahteva Državnega sveta, mnenje Zakonodajno-pravne službe
               in mnenje Vlade.</p>
               <p>Na seji odbora so bili prisotni predstavnik Državnega sveta, minister, pristojen za
               finance s predstavniki finančnega ministrstva, in predstavnica Zakonodajno-pravne
               službe. Predstavnik Državnega sveta je v uvodni obrazložitvi podrobneje predstavil
               razloge za zahtevo po ponovnem odločanju o zadevnem zakonu in v prvi vrsti poudaril,
               da je pri sami uvedbi tovrstnega zakona ključnega pomena odgovor na vprašanje, ali
               stroški uvedbe odtehtajo pričakovane koristi, kar je nedvomno politična domena. Poleg
               tega se postavljajo pomisleki glede doseganja zastavljenih ciljev tako v zanesljivem
               in transparentnem evidentiranju gotovinskega prometa, preprečevanju davčnih utaj in
               goljufij, zmanjšanju sive ekonomije, pridobivanju podatkov za potrebe nadzora
               dejansko opravljenega dela fizičnih oseb, plačevanje prispevkov in dohodkov od dela
               ter olajšanje dela nadzornih organov.</p>
               <p>Zakonodajno-pravna služba je v svojem mnenju pojasnila, da se navedbe Državnega sveta
               v zahtevi za ponovno odločanje nanašajo na vprašanja, povezana s presojo primernosti
               zakonske ureditve, ki so vsebinske narave, zato se do navedenih utemeljitev in s tem
               tudi do zahteve Državnega sveta ni opredelila.</p>
               <p>Minister, pristojen za finance, je v predstavitvi mnenja Vlade in v odgovor
               nekaterim očitkom Državnega sveta odboru pojasnil, da Vlada podpira cilje zakona in
               na kratko predstavil posamezne razloge, zaradi katerih Vlada v celoti zavrača navedbo
               Državnega sveta. V osnovi je izrazil nestrinjanje z dvema argumentoma, in sicer da
               zakon ne odpravlja sive ekonomije oziroma da gre za visoke stroške, kar Vlada v
               celoti zavrača.</p>
               <p>V razpravi so bila s strani zagovornikov zahteve za ponovno odločanje kot v
               predhodnih obravnavah ponovno izpostavljena stališča, da z davčnimi blagajnami obsega
               sive ekonomije ne bo moč zajeziti, ker so problematični tisti, ki dejansko nimajo
               registrirane dejavnosti in slednji računov ne izdajajo, bodo pa dodatno
               administrativno in stroškovno obremenjeni vsi ostali, zlasti mali davčni zavezanci.
               Predstavniki koalicije pa so predloženemu besedilu ponovno izrazili podporo in v
               zaključkih poudarjali, da nedvomno gre za pomemben prispevek k finančni disciplini v
               boju proti sivi ekonomiji, kar v vrsti predvidenih vzporednih ekonomskih ukrepov
               nedvomno predstavlja pomemben korak za doprinos pozitivnih rezultatov na celotnem
               davčnem in gospodarskem področju.</p>
               <p>Po razpravi je odbor z večino vseh članov z 11 glasovi za in 4 proti sprejel mnenje,
               da je Zakon o davčnem potrjevanju računov ustrezen. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Za obrazložitev mnenja dajem besedo predstavniku Vlade kot predlagateljice zakona
               ministru za finance dr. Dušanu Mramorju.</p>
            </sp>
            <sp who="SDZ7:MramorDušan">

               <speaker>DR. DUŠAN MRAMOR:</speaker>

               <p>Spoštovani predsednik, spoštovane poslanke in spoštovani poslanci!</p>
               <p>Zakon o davčnem potrjevanju računov je le en izmed niza ukrepov, ki jih je Vlada že
               predlagala v boju proti sivi ekonomiji. Gre za nadaljevalni ukrep uvedbe virtualnih
               davčnih blagajn, ki preprečujejo spreminjanje in brisanje podatkov ter brez
               revizijske sledi, uveden s 1. 7. 2013, in za uvedbo vezane knjige računov, uvedene z
               31. 1. letošnjega leta. Poudariti želimo, da na področju boja proti sivi ekonomiji že
               potekajo tudi aktivnosti na področju nadzora in na področju ozaveščanja davčnih
               zavezancev, na primer ozaveščanje mladih, akcija Vklopi razum, vzemi račun, in
               podobno in se bodo še nadaljevale. Projekt boja proti sivi ekonomiji pa je vladni
               projekt in zajema številne sektorske in horizontalne ukrepe.</p>
               <p>Temeljni cilj zakona je zmanjšanje sive ekonomije in preprečevanje davčnih utaj in
               goljufij, vzpostavitev pravične porazdelitve davčnih bremen med zavezanci in
               preprečevanje nelojalne konkurence na trgu iz naslova neplačevanja davkov. Uzakonjene
               davčne blagajne v obliki postopka davčnega potrjevanja računov v realnem času so
               rešitev, ki je za zavezanca cenovno najugodnejša. Ne zahtevajo zamenjave obstoječe
               informacijske opreme zavezancev, temveč le njeno programsko nadgradnjo. Zavezancem,
               ki še ne uporabljajo elektronskih naprav za izdajo računov, pa bodo na trgu dostopne
               uporabniku prijazne tehnološke rešitve po konkurenčnih pogojih, saj zakon konkurence
               na trgu programske ali strojne opreme z ničemer ne omejuje.</p>
               <p>Za nakup opreme je mogoče uveljaviti 40-odstotno investicijsko olajšavo, ki se v
               primeru, da zavezanec v letu nakupa nima davčne osnove, recimo, ima davčno izgubo,
               lahko prenaša v naslednjih pet davčnih obdobij, in 50-odstotno amortizacijsko
               stopnjo.</p>
               <p>Zakon določa obveznost potrjevanja gotovinskih računov za vse zavezance enako, ne
               glede na dejavnost ali druge okoliščine posamezni skupini izdajateljev, vendar pa je
               z zakonom določeno dvoletno prehodno obdobje do 31. 12. 2017, v katerem bo
               zavezancem, in to predvsem manjšim, omogočeno, da se prosto odločijo, ali bodo za
               izdajo računov uporabili elektronsko napravo z vzpostavljeno elektronsko povezavo s
               Finančno upravo ali vezane knjige računov, ter da postopno preidejo na sistem
               potrjevanja računov z elektronsko napravo. Z namenom poenostavitve in znižanja
               stroškov izvajanja predpisanega postopka za majhne poslovne subjekte v času
               prehodnega obdobja in v času po 31. 12. 2017, ko bo izdaja računov za elektronsko
               napravo obvezna, bo zavezancem omogočena izdaja računov in izvajanje postopka
               potrjevanja računov preko brezplačne aplikacije na portalu e-davki. Zavezanci portal
               e-davki že dobro poznajo, saj ga že več let uporabljajo tudi za oddajo obračunov na
               področju davka od dohodkov pravnih oseb, dohodnine in DDV.</p>
               <p>Poleg tega je z novim Zakonom o dohodnini za velik del kmetov ukinjena obveznost
               vodenja poslovnih knjig, zato zanje tudi ne bo veljala obveznost davčnega potrjevanja
               računov. Nov postopek davčnega potrjevanja računov bo na drugi strani Fursu omogočil
               izvajanje analiz tveganja zavezancev, ki bo na ta način bolj učinkovito organiziral
               nadzor, in sicer le pri tveganih zavezancih.</p>
               <p>Naslednji cilj, ki ga zasleduje Zakon o davčnem potrjevanju računov, je učinkovit
               nadzor nad dejansko opravljenim obsegom dela fizične osebe in s tem pravilnosti
               obračunanih davkov in prispevkov od zaposlitve in dela. Finančna uprava je z 18.
               avgustom lanskega leta že prevzela naloge nadzora nad delom in zaposlovanjem na
               črtno. V letu 2014 je na tem področju opravila 4 tisoč 847 nadzorov in izrekla globe
               v višini 282 tisoč 932 evrov, v prvi polovici letošnjega leta pa je opravila 5 tisoč
               656 nadzorov in izrekla za 905 tisoč 779 evrov glob. Na podlagi novo pridobljenih
               podatkov po Zakonu o davčnem potrjevanju računov se bo učinkovitost nadzora nad tem
               področjem še povečala.</p>
               <p>Spoštovane poslanke in poslanci! Ob upoštevanju vsega navedenega predlagam, da ob
               ponovnem odločanju Zakon o davčnem potrjevanju računov podprete. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Besedo dajem predstavnikom poslanskih skupin za predstavite stališč.</p>
               <p>Besedo ima Poslanska skupina Stranka modernega centra, zanjo dr. Simona Kustec
               Lipicer.</p>
            </sp>
            <sp who="SDZ7:KustecLipicerSimona">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa. Spoštovani predsednik Državnega zbora, spoštovane kolegice in kolegi,
               predstavnik Državnega sveta in predstavniki Vlade, minister za finance!</p>
               <p>Na današnji izredni seji Državnega zbora na zahtevo Državnega sveta ponovno odločamo
               o Zakonu o davčnem potrjevanju računov. Današnji veto je dejansko veto o stroških in
               koristih, transparentnosti in demokracije.</p>
               <p>Najprej par besed o stroških in koristih transparentnosti. To neposredno naslavlja
               nova zakonska pobuda o uvedi tako imenovanih davčnih blagajn. Na podlagi različnih
               vrst strokovnih in še prav posebej inšpekcijskih presoj o prednostih tega zakona smo
               ga v Državnem zboru že prvič potrdili s prepričanjem, da ukrep davčnih blagajn
               zmanjšuje problem neizdajanja ali celo prikrojevanja izdajanja računov, s tem pa sive
               ekonomije oziroma neupravičenega tudi nezakonitega bogatenja tistih gospodarskih
               subjektov v državi, ki se takšnih aktivnosti poslužujejo. Nova zakonska ureditev s
               tem zagotavlja predvsem vzpostavitev bolj poštenega davčnega sistema, stabilnejše in
               predvidljive javne finance, s tem pa bolj ali manj neposredno višje, predvsem pa na
               kriterijih poštenosti utemeljene prilive proračunskih sredstev ter jasna pravila za
               zagon gospodarstva pod enakimi pogoji za vse. Na tem mestu govorimo torej o
               pomembnosti in odgovornosti plačevanja davkov in s tem o davčni kulturi. Izogibanje
               plačevanju davkov z drugimi besedami prinašanje države in državljanov naokoli mora
               imeti nično stopnjo tolerance. S takšnimi dejanji prenašamo naokoli sami sebe in
               družbo. Verjamemo, da bo prav sprejem omenjenega zakona tovrstne poskuse ustrezno
               nadziral in preprečeval.</p>
               <p>Sedaj pa mi dovolite še nekaj besed oziroma premislekov o stroških in koristih
               demokracije. Redki parlamentarni demokratični sistemi na svetu imajo vzpostavljen
               tako demokratično konsenzualen sistem mehanizmov medsebojnega nadzora in ravnotežij
               znotraj parlamentarnega delovanja, kot ga ima že v ustavi zapisan sistem Slovenije.</p>
               <p>Državni svet kot zastopnik raznolikih v našem sistemu pomembnih skupin interesov ima
               ustavno pristojnost vložiti zahtevo po ponovnem odločanju o sprejetju kateregakoli
               zakona, ki ga sprejme Državni zbor, če Državni svet večinsko presodi, da so bili
               njihovi interesi – ne posamezni, ampak več njih – v političnem odločevalskem procesu
               v Državnem zboru spregledani. Zakon o davčnem potrjevanju računov je Državni zbor
               Republike Slovenije sprejel s koalicijsko in tudi opozicijsko podporo, z 48 glasovi
               za in 30 proti oziroma 60 % soglasja na glasovanju sicer 89 % prisotnih vseh
               poslancev. Z drugimi besedami, za zakon je glasovalo ob takšni prisotnosti 53 % vseh
               poslancev Državnega zbora. Rezultati glasovanja vsakega posameznega poslanca so javno
               dostopni in vidni.</p>
               <p>Državni svet je teden po sprejemu zakona v Državnem zboru izglasoval veto na zakon s
               15 glasovi za, 13 proti in enim vzdržanim. Z drugimi besedami 37,5 % vseh članov
               Državnega sveta je glasovalo za ta veto – z glasovalnim sistem, iz katerega ni javno
               razvidno, kako so se porazdelili glasovi tistih 51 % državnih svetnikov, ki so bili
               prisotni na omenjeni seji.</p>
               <p>V Poslanski skupini SMC smo našo odločitev za podporo zakonu sprejeli na osnovi
               strokovnih ocen in pogledov različnih skupin na načelih enake obravnave vseh, na
               načelih poštene in transparentne davčne ter gospodarske kulture. Torej, na
               spoštovanju širšega soglasja različnih in ne zgolj nekaj parcialnih interesov v naši
               družbi.</p>
               <p>Iz vseh preteklih in sedaj navedenih razlogov bomo seveda ponovno glasovali za
               sprejem zakona. Verjamemo, da bomo s tem svoj del parlamentarne pristojnosti opravili
               odgovorno, upoštevajoč najboljše mogoče pogoje za pošteno in dobro poslovanje
               različnih, v slovensko gospodarstvo vključenih skupin, od gospodarskih subjektov do
               uporabnikov njihovih storitev in končno tudi države. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Slovenske demokratske stranke, zanjo gospa Suzana Lep
               Šimenko.</p>
            </sp>
            <sp who="SDZ7:LepŠimenkoSuzana">

               <speaker>SUZANA LEP ŠIMENKO (PS SDS):</speaker>

               <p>Hvala za besedo, predsedujoči. Spoštovane poslanke, spoštovani poslanci, spoštovani
               predstavnik Državnega sveta in spoštovana ministrska ekipa!</p>
               <p>Stališče Poslanske skupine Slovenske demokratske stranke glede uvedbe davčnih
               blagajn se od prve obravnave predloga zakona do danes ni spremenilo: davčnim
               blagajnam nasprotujemo.</p>
               <p>Zavzemamo se za pravičen sistem plačila davka in obsojamo sivo ekonomijo in delo na
               črno, vendar pa menimo, da s predlagano uvedbo davčnih blagajn ne bomo zajezili
               ključnega; ne bomo dobili tistih, ki računov ne izdajajo, tistih, ki dejavnosti
               nimajo registrirane in ti predstavljajo resničen problem v družbi, saj ne plačujejo
               davkov in so resnično nelojalna konkurenca vsem, ki pošteno opravljajo svojo
               dejavnost. Država ima že danes ogromno mehanizmov in institucij, ki ugotavljajo in
               ustrezno sankcionirajo sivo ekonomijo in delo na črno. Od 1. julija 2013 naprej imamo
               virtualne davčne blagajne, ki onemogočajo brisanje računov. Z začetkom letošnjega
               leta morajo imeti vsi, ki poslujejo z gotovino brez ustreznega računalniškega
               programa, vezane knjige računov. Resnično se je treba vprašati, ali nima država že
               danes na voljo dovolj ukrepov, s pomočjo katerih bi lahko zajezila sivo ekonomijo in
               delo na črno. Davčne blagajne so namreč že tretji poseg države na omenjeno področje v
               obdobju dveh let. Sprašujemo se o nujnosti tega ukrepa, nujnosti v smislu, ali res
               zasledovanega cilja predlagatelja zakona, to je zmanjšanje sive ekonomije in dela na
               črno, ni mogoče doseči z blažjim ukrepom ali celo z boljšim izkoristkom že uvedenih
               ukrepov.</p>
               <p>Vlada v svojem mnenju sama ugotavlja, da virtualne davčne blagajne prinašajo
               rezultate, vendar pa rezultati nadzorov kažejo, da nekateri zavezanci še vedno
               uporabljajo programe, ki prirejanje prometa omogočajo. Torej, zakaj ne bi bolje
               izkoristili že uvedene ukrepe, na primer z izboljšanjem delovnih procesov državnih
               organov ali zgolj v obliki spremembe pooblastil organov, ki so zadolženi za ta
               področja? Morda bi ob tem ugotovili, da so morda državni organi z lastno togostjo pri
               izvajanju pooblastil soodgovorni za stanje na področju sive ekonomije. Na mestu je
               tudi vprašanje, ali so posledice, ki bodo zlasti za mikro in mala podjetja ob uvedbi
               davčnih blagajn nastale, sorazmerne glede na vrednost zasledovanega cilje oziroma
               koristi, ki jo država ob tem zasleduje. Ocenjuje se namreč povečanje davčnih
               prihodkov iz naslova davčnih blagajn v višini 50 do 100 milijonov evrov, na drugi
               strani pa vemo, da se bomo z uvedbo davčnih blagajn zelo približali spodnji meji
               izplena države, le da bo ta strošek šel na račun davkoplačevalcev.</p>
               <p>Pomembno je, da ob tem ne govorite o odstotku zmanjšanja sive ekonomije in dela na
               črno. To bi moralo biti ključno in tega odstotka, žal, niste povedali. Upravičeno se
               tudi sprašujemo, ali bodo zlasti mikro in mala podjetja, gre za 80 tisoč davčnih
               zavezancev, dodatni strošek uvedbe davčne blagajne kot tudi nadgradnje in vzdrževanja
               programske opreme lahko prenesli. S tem ukrepom bomo najbolj prizadeli tista
               podjetja, ki se že danes borijo na trgu za svoj obstoj, a vendar zagotavljajo
               preživetje številnim družinam. Prav ti majhni podjetniki bodo s tem ukrepom najbolj
               oškodovani in ti zagotovo niso prizadeli naših javnih financ. Žal bo ukrep uvedbe
               davčnih blagajn povzročil tudi to, da bo kateri od podjetnikov prenehal z
               dejavnostjo.</p>
               <p>Problem zagotovo predstavlja tudi neenakomerna razvitost Slovenije. Še vedno imamo
               območja, kjer ni internetne povezave ali je pokritost izjemno slaba. Predlagatelj je
               sicer to možnost predvidel in za te primere bo moral zavezanec nezmožnost
               vzpostavitve elektronske povezave dokazati s potrdilom Agencije za komunikacijska
               omrežja in storitve, ker pa tudi vemo, da bo moral najprej zavezanec sam pridobiti
               potrdilo od mobilnega operaterja, šele nato mu bo na osnovi le-tega izdano potrdilo
               agencije. Ali ne bi bilo prav, da bi najprej zagotovili pokritost z internetom po
               celotnem območju Slovenije? Ali pa bi si vsaj, kot smo predlagali z našim amandmajem,
               Finančno uprava sama pridobila takšno potrdilo.</p>
               <p>S predlaganim ukrepom uvedbe davčnih blagajn ne bomo zajezili sive ekonomije, saj
               davčne blagajne ne bodo rešile problema neizdajanja računov, bodo pa povzročile
               dodatno finančno in administrativno breme, zlasti za naše malo gospodarstvo.</p>
               <p>Zato predlaganemu Zakonu o davčnem potrjevanju računov v Poslanski skupini Slovenske
               demokratske stranke nasprotujemo.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Demokratične stranke upokojencev Slovenije, zanjo gospod
               Uroš Prikl.</p>
            </sp>
            <sp who="SDZ7:PriklUroš">

               <speaker>UROŠ PRIKL (PS DeSUS):</speaker>

               <p>Hvala za besedo. Spoštovani predsednik, kolegice in kolegi, predstavniki Vlade!</p>
               <p>Ob tem, ko nas je Državni svet z odložilnim vetom na Zakon o davčnem potrjevanju
               računov pozval k ponovnemu odločanju o navedenem predpisu, smo v Poslanski skupini
               Desus izvedli ponoven tehten razmislek ter na podlagi vnovičnega tehtanja argumentov
               tako <q>"za"</q> kot argumentov <q>"proti"</q> o predlogu zakona odločili, da naše stališče ne bo
               doživelo sprememb do prvotnega odločanja.</p>
               <p>V naši poslanski skupini smo že od samega začetka na trdnem stališču, da podpiramo
               uvedbo davčnih blagajn v Republiki Sloveniji. Ocenjujemo, da bo uvedba le-teh
               prinesla bistveno več pozitivnih učinkov kot morebitnih negativnih. Naj hkrati
               spomnim, da časovni zamik pri uvajanju zakona že obstaja, ravno zaradi tega, ker je
               pristojno ministrstvo prisluhnilo praktično vsem strokovnim argumentom širše javnosti
               ter upoštevalo večji del pripomb tekom javne razprave. V Desusu razumemo uvedbo tega
               zakona kot komplementaren ukrep na področju celovitega urejanja razmer na trgu dela
               in vzpostavitve učinkovitejše plačilne discipline.</p>
               <p>Večinoma se zaplete pri zakonih, ki niso ravno najbolj všečni vsaj za del
               prebivalstva. Priznati si je treba, da kdo od nas ne bi z veseljem sprejel rešitve, s
               katero bi moral tudi nekaj prispevati v državno blagajno. Vendar, da ne bo pomote,
               kljub dodatnim stroškom uvedbe novega sistema bo le-ta omogočil sledljivost in s tem
               učinkovito pobiranje davkov ter posledično manjšo utajo davkov, s tem pa večje davčne
               prihodke; z eno besedo, večjo plačilno disciplino, manj sive ekonomije in pravičnejšo
               davčno obremenitev. Davčne blagajne nikakor ne vidimo kot nespodbudno poslovno okolje
               ali dodatno breme za posameznika. Dejstvo namreč je, da si vsi želimo bolj
               učinkovitega pobiranja javnih dajatev. Treba je v državno blagajno tudi prispevati,
               ne pa iz nje samo jemati, ko je to potrebno. Očitki o dodatnem finančnem in
               administrativnem bremenu zavezancev ne upoštevajo možnosti in izbire, ki jih zakon
               omogoča. V tem trenutku obstaja kar nekaj možnosti: izjeme za množično izdajanje
               računov po tem zakonu, izjeme po Zakonu o davku na dodano vrednost, davčne olajšave
               za investicije oziroma za nakup opreme, prehodno obdobje za uvajanje, brezplačna
               aplikacija za vse, ki izdajajo malo število računov, in še bi lahko našteval.</p>
               <p>V naši poslanski skupini verjamemo, da je prav tako nujno treba dvigniti davčno
               kulturo vseh deležnikov. Sprememba miselnosti ostaja problem, za katerega ocenjujemo,
               da je treba vanj vložiti dodaten napor. Konec koncev naj bi šlo za zelo preprost
               vsakdanji proces, ki naj bi v praksi veljal za samoumevnega. Žal podatki o sivi
               ekonomiji govorijo, da poštene prakse doslej ni bilo mogoče vedno zasledovati. Ravno
               zato si v Desusu želimo, da bi davčne blagajne uporabljalo čim večje število
               zavezancev in da bi čim prej zaživele tudi v praksi. Le na ta način lahko ovržemo
               ugibanja o možnih neučinkovitih posledicah.</p>
               <p>Že pri splošni razpravi je bilo slišati kar nekaj pomislekov glede kaznovanja kupcev
               v primeru, da le-ti ne shranijo računov. V nadaljevanju zakonodajnega postopka se je
               višina kazni bistveno zmanjšala, kupec pa mora račun hraniti samo neposredno po
               odhodu iz poslovnega prostora. Kupec je po našem mnenju enakopraven dejavnik, ki v
               veliki meri lahko pripomore k hitrejšemu in kakovostnejšemu nadzoru oziroma boju
               proti sivi ekonomiji. Ne nazadnje gre za uveljavljanje njegovih pravic do, denimo,
               reklamacije v primeru nezadovoljstva s kupljenim izdelkom ali z opravljeno
               storitvijo. Ob vsem navedenem pa pričakujemo od tistih, ki bodo bdeli nad izvajanjem
               zakonodaje, da bo šlo prvenstveno za opozarjanje, ne pa kaznovanje, saj je ključnega
               pomena ozaveščanje vseh deležnikov v procesih, za tako imenovani miselni proces v
               glavah ljudi, ne pa kaznovanje končnih uporabnikov.</p>
               <p>Spoštovani! V Poslanski skupini Desus menimo, da zakon tudi v tej ponovni fazi
               odločanja sledi cilju vzpostavitve davčnega okolja, ki bo hkrati omogočilo pravično
               razporeditev davčnega bremena in večjo finančno disciplino, zato bomo vsi poslanci in
               poslanke Poslanske skupine Desus zakon podprli. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Socialnih demokratov, zanjo gospod Matjaž Nemec.</p>
            </sp>
            <sp who="SDZ7:NemecMatjaž">

               <speaker>MATJAŽ NEMEC (PS SD):</speaker>

               <p>Hvala, predsednik. Spoštovani predstavniki Državnega sveta, Vlade, spoštovane
               kolegice, dragi kolegi!</p>
               <p>Socialni demokrati razumemo strahove in dvome, ki se pojavljajo ob uvedbi tako
               imenovanih davčnih blagajn. Vsaka novost buri duhove. Moram dodati, izogibanje davkom
               in siva ekonomija sta v Sloveniji velik problem. Vsak skrit oziroma neplačan davek
               ima posledice za državni proračun, pomeni dodaten pritisk na vse ostale, da za
               standarde, ki jih pričakujemo, plačamo vsi. Zato tudi pri ponovnem odločanju
               sporočamo, da podpiramo Zakon o davčnem potrjevanju računov, ker ga vidimo kot enega
               najpomembnejših ukrepov proti sivi ekonomiji. Davčno potrjevanje računov bo omogočilo
               Finančni upravi, da se osredotoči na kontrolo tistih zavezancev, kjer bodo podatki
               kazali, da je pregled potreben.</p>
               <p>Ob pripravi zakona smo imeli tudi sami svoje pomisleke glede življenjskosti izvajanja
               zakona, a smo jih v dialogu odpravili, ker menimo, da so ključne ovire odstranjene.
               Tam, kjer je sledljivosti zagotovljena, na primer komunalne storitve, so uvedene
               izjeme, da se stroški ne bi prelivali na potrošnike. Od prvotne verzije so omiljene
               določbe, ki urejajo dokazovanje nezmožnosti elektronske povezave, da bo ta postopek
               za zavezanca brezplačen. Hkrati pa moramo vztrajati, da potrebujemo davčne blagajne
               povsod, kjer je možnost sive ekonomije.</p>
               <p>Zagotovljeno je bilo, da si bodo zavezanci lahko skozi davčne olajšave in
               amortizacijo pokrili okoli 90 % vseh stroškov njihove uvedbe. Mnogo je bilo polemik
               predvsem glede definicije gotovinskih plačil, a pomislimo, pritisk na uvedbo davčnih
               blagajn je nastal predvsem zaradi gostinstva. Kako bi šele povečali njihove stroške,
               če bi jim omogočili, da kartičnih plačil ne potrjujemo pri Finančni upravi? Koliko
               izogibanj davkov bi povzročil tak polovičen ukrep?</p>
               <p>Veliko vprašanj je bilo tudi glede kaznovanja kupcev, ki nimajo računa pri sebi. Tudi
               sami nasprotujemo kaznovanju potrošnikov, a vendarle verjamemo, da se bo navada
               izdajanja računov razvila tudi, če jo bo kupec zahteval. Tu apeliramo na Finančno
               upravo, da danih pooblastil ne zlorablja, ampak predvsem opozarja kupce in jih
               motivira na druge načine, ki so urejeni s tem zakonom. Verjamemo pa, da moramo vsi
               sodelovati pri trudu, da se davki plačajo in da v skupno blagajno pošteno prispevamo
               prav vsi.</p>
               <p>Socialni demokrati podpiramo vse nadaljnje ukrepe pri zajezitvi sive ekonomije in
               davčnih utajah. podpiramo pa tudi Zakon o davčnem potrjevanju računov. Hvala lepa.
           </p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Kot zadnja bo svoje stališče predstavila Poslanska skupina Nove Slovenije -
               krščanskih demokratov, zanjo gospod Jožef Horvat.</p>
            </sp>
            <sp who="SDZ7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Spoštovani državni svetnik gospod Alojz Kovšca,
               spoštovani predstavniki Vlade, dragi kolegice in kolegi!</p>
               <p>V Novi Sloveniji tako imenovanemu zakonu o davčnih blagajnah kot popularno rečemo
               Zakonu o davčnem potrjevanju računov nasprotujemo praktično že v celotnem dosedanjem
               postopku sprejemanja zakona. Enako stališče imamo tudi sedaj, ko bomo ponovno
               odločali o njem na podlagi veta Državnega sveta. Zakonu bomo torej ponovno
               nasprotovali.</p>
               <p>Naj že uvodoma povemo, da smo poslanci naše poslanske skupine, Poslanske skupine Nove
               Slovenije v razpravi ob sprejemanju zakona izpostavili praktično enake argumente,
               pomisleke in opozorila proti uvedbi davčnim blagajnam, kot jih je potem predstavil
               Državni svet ob izglasovanem vetu na ta zakon. Vendar je žal koalicija gluha za vsa
               naša opozorila, za vsa opozorila opozicije in tudi gluha za vložene amandmaja
               opozicije. Po našem mnenju bi se moral tako pomemben zakon, ki zajema tako širok krog
               zavezancev, sprejemati s čim širšim političnim konsenzom in ob čim večjem strinjanju
               ostalih deležnikov. Pri tem mislimo na reprezentativno združenje gospodarskih
               subjektov, to je Gospodarska zbornica, Trgovinska zbornica, Obrtno-podjetniška
               zbornica, Kmetijsko-gozdarska zbornica, Odvetniška zbornica, Zavarovalniško združenje
               Slovenije, Notarska zbornica itd. itd. Večina teh združenj, izjema je Gospodarska
               zbornica, je uvedbi davčnih blagajn nasprotovala. Osnovni argument teh združenj je
               bil: davčne blagajne prinašajo dodatno administrativno, predvsem pa tudi finančno
               breme za gospodarske subjekte. Če se je vladajoča koalicija že odločila za tak ukrep,
               bi morala sama zagotoviti in financirati nakup potrebne strojne in programske opreme.
               Dodaten nadzor, ki ga država želi, naj financira sama, enako kot sama že sedaj
               financira nadzor, ki ga opravlja preko Finančne uprave in inšpekcije. Naj krščanski
               demokrati ponovno ponovimo že večkrat ponovljeno: državo bo iz krize potegnilo samo
               gospodarstvo in ne politika. Politika pa je tista, ki mora ustvariti ugodno pa tudi
               stabilno in predvidljivo poslovno okolje, kjer bo gospodarstvo lahko poslovalo,
               načrtovalo razvoj in ustvarjalo dodano vrednost.</p>
               <p>Kakšno je sporočilo vladne koalicije ob uvedbi ukrepa davčnih blagajn, ki mu
               nasprotuje večina gospodarstva? Ta ukrep seveda v nobenem primeru ne izboljšuje
               poslovnega okolja, ne razbremenjuje gospodarstva in ne bo prinesel niti enega novega
               delovnega mesta. Sporočilo je, da so vsi gospodarski subjekti nepošteni, ne izdajo
               računov in odtajujejo davke, zato je potreben nad njimi dodaten davčni nadzor s
               strani države. Tako izhodiščno nezaupanje politike gospodarstva slabi gospodarstvo.
               Po mnenju krščanskih demokratov je večina gospodarskih subjektov poštena, redno
               plačuje davke in prispevke, zaradi peščice nepoštenih podjetnikov pa nikakor ne smemo
               kaznovati vseh. Kazen mora vedno doleteti le tiste, ki si jo zaslužijo – ampak, o
               zakonu o šušmarjih niti besede!</p>
               <p>Uvedba davčnih blagajn nikakor ni ukrep proti sivi ekonomiji, kar je koalicija
               zapisala v svoj koalicijski sporazum. Nasprotno, ta ukrep bo delež sive ekonomije
               prej povečal kot zmanjšal. Če pogledamo manjše poslovne subjekte, ki imajo le nekaj
               sto ali nekaj tisoč evrov letnega prometa, med katere sodijo ustvarjalci umetnostne
               obrti, na primer lectarji in drugi manjši subjekti, čevljarji, izdelovalci ključev,
               nosilci dopolnilnih dejavnosti na kmetijah in podobno. Ne smemo pozabiti, da je te
               manjše zavezance breme gospodarske krize že do sedaj zelo prizadelo. Za te manjše
               zavezance bo strošek nakupa in vzdrževanja opreme za davčne blagajne tako visok, da
               se jim ne bo splačal ali ga enostavno ne bodo zmogli. Številni od njih se bodo
               zagotovo odločili za zaprtje dejavnosti. Nekateri bodo prešli na seznam prejemnikov
               socialnih pomoči, drugi pa tudi v sivo ekonomijo. Po drugi strani pa davčne blagajne
               ne bodo dosegle, kot rečeno, šušmarjev, ki državi tudi do sedaj niso plačevali ne
               davkov in ne prispevkov in prestavljajo obrtnikom, podjetnikom nelojalno konkurenco.</p>
               <p>Zaključujem. Uvedba davčnih blagajn je ob že uvedenih virtualnih davčnih blagajnah
               zgolj nepotrebno dodatno obremenjevanje gospodarstva in poslanci Poslanske skupine
               Nove Slovenije bomo, kot že rečeno, tudi pri ponovnem glasovanju o Zakonu o davčnem
               potrjevanju računov glasovali proti.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Končali smo s predstavitvijo stališč poslanskih skupin in prehajamo na ponovno
               odločanje o Zakonu o davčnem potrjevanju računov.</p>
               <p>Poslanke in poslance prosim, da preverite delovanje glasovalnih naprav. Ob tem vas
               želim opozoriti, da mora pri ponovnem odločanju skladno z drugim odstavkom 91. člena
               Ustave Republike Slovenije za sprejem navedenega zakona glasovati večina poslancev
               zbora, to je 46 ali več. Glasujemo. Navzočih je 65 poslank in poslancev.</p>
               <p><stage type="vote-ayes">(Za je glasovalo 52.)</stage> <stage type="vote-noes">(Proti 13.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda in 17. izredno sejo Državnega zbora. <stage type="time">Seja se je končala 20. julija 2015 ob 12.46.</stage>
               </p>
            </sp>
         </div>
      </body>
   </text>
</TEI>