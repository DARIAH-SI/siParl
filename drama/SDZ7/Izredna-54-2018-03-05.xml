<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ7-Izredna-54-2018-03-05">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|9480C58247D0CF96C12582B2002722F1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=sz&amp;uid=9480C58247D0CF96C12582B2002722F1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ7-Izredna-54-2018-03-05.DZ" n="54">
               <name>Izredna</name>
               <date when="2018-03-05"/>
            </setting>
         </settingDesc>
         <particDesc>
            <listOrg>
               <org xml:id="SDZ7-Izredna-54-2018-03-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">54. izredna seja</stage>
            <stage type="chairman">Sejo je vodil predsednik Državnega zbora dr. Milan Brglez.</stage>
            <stage type="time">Seja se je začela ob 14.02.</stage>


            <sp xml:id="SDZ7-Izredna-54-2018-03-05.sp1">

               <speaker>PREDSEDNIK DR. MILAN BRGLEZ:</speaker>

               <p> Spoštovani kolegice poslanke in kolegi poslanci, gospe in gospodje!</p>
               <p>Začenjam 54. izredno sejo Državnega zbora, ki sem jo sklical na podlagi drugega
               odstavka 58. člena in drugega odstavka 60. člena Poslovnika Državnega zbora.</p>
               <p>Obveščen sem, da se današnje seje ne morejo udeležiti naslednje poslanke in
               poslanci: gospa Iva Dimic, gospa Eva Irgl, gospa Anita Koleša, dr. Jasna Murgel,
               gospa Vesna Vervega, gospa Erika Dekleva, gospod Ivan Hršak, dr. László Göncz, Luka
               Mesec, dr. Franc Trček, gospod Zvonko Lah, gospod Roberto Battelli, gospod Franc
               Jurša, gospod Tomaž Gantar, Miha Kordiš in gospod Dušan Radič.</p>
               <p>Na sejo sem vabil predstavnike Vlade. Vse prisotne lepo pozdravljam!</p>
               <p>Prehajamo na <title>določitev dnevnega reda</title> 54. izredne seje Državnega zbora.
               Predlog dnevnega reda ste prejeli v četrtek, 1. marca 2018, s sklicem seje. O
               predlogu dnevnega reda bomo odločali v skladu s prvim odstavkom 64. člena Poslovnika
               Državnega zbora. Predlogov za širitev dnevnega reda seje nisem prejel. Zboru
               predlagam, da za današnjo sejo določi dnevni red, kot ste ga prejeli s sklicem.</p>
               <p>Prehajamo na odločanje. Poslanke in poslance prosim, da preverite delovanje
               glasovalnih naprav.</p>
               <p>Glasujemo. Navzočih je 68 poslank in poslancev, za je glasovalo 68, proti nihče.</p>
               <p><stage>(Za je glasovalo 68.)</stage> <stage>(Proti nihče.)</stage></p>
               <p>Ugotavljam, da je dnevni red 54. izredne seje Državnega zbora določen.</p>
               <p>Prehajamo na <title>1. TOČKO DNEVNEGA REDA, TO JE NA OBRAVNAVO PREDLOGA PRIPOROČILA
                  VLADI REPUBLIKE SLOVENIJE V ZVEZI S STANJEM V SLOVENSKI VOJSKI IN ZAHTEVE ZA
                  MNENJE PREDSEDNIKA REPUBLIKE SLOVENIJE O TEM VPRAŠANJU.</title>
               </p>
               <p>Predlog priporočila je v obravnavo zboru predložila skupina 25 poslank in poslancev s
               prvopodpisanim gospodom Jožetom Tankom. V zvezi s tem predlogom priporočila je
               skupina 19 poslank in poslancev s prvopodpisanim gospodom Jožetom Tankom zahtevala,
               da Državni zbor opravi splošno razpravo.</p>
               <p>Skupina 25 poslank in poslancev s prvopodpisanim gospodom Jožetom Tankom je na
               podlagi drugega odstavka 107. člena Ustave Republike Slovenije in prvega odstavka
               223. člena Poslovnika Državnega zbora tudi predlagala, da Državni zbor od predsednika
               Republike Slovenije zahteva mnenje o tem vprašanju. Skladno s prvim odstavkom 223.
               člena Poslovnika Državnega zbora bo Državni zbor o tem predlogu odločil po postopku,
               določenem v desetem odstavku 64. člena Poslovnika.</p>
               <p>Glede na to dajem najprej besedo predstavniku predlagatelja predloga sklepa gospodu
               Žanu Mahniču.</p>
            </sp>
            <sp xml:id="SDZ7-Izredna-54-2018-03-05.sp2">

               <speaker>ŽAN MAHNIČ (PS SDS):</speaker>

               <p>Hvala za besedo, predsednik. Spoštovani kolegice in kolegi, ministrica!</p>
               <p>Zakona, ki sta predlagana, situacije ne poslabšujeta, bistveno pa je, da je ne
               rešujeta. »Če ne boste Slovenske vojske izvzeli iz enotnega plačnega sistema v javnem
               sektorju, če ne boste uredili beneficij in pa če ne boste naredili ostalih sprememb,
               leta 2020, 2021 Slovenske vojske ne bomo več imeli.« To so besede takratnega
               namestnika, danes pa aktualnega načelnika Generalštaba Slovenske vojske generala
               Alana Gederja, ki jih je izrekel na 60. nujni seji Odbora za obrambo, s tem potrdil
               eksistenčno krizo v Slovenski vojski in celotni slovenski javnosti nalil čistega
               vina.</p>
               <p>Glede na to kar je general povedal, smo v Poslanskih skupinah SDS in Nove Slovenije
               pripravili predlog priporočila za Vlado, umestili njegove predloge v to priporočilo
               in ga vložili v Državni zbor. Zgodilo se je to, kar smo lahko pričakovali, glede na
               to da vemo, kakšno je stanje – da je koalicija ta priporočila zavrnila, s tem pa tudi
               na nek način izglasovala nezaupnico generalu Gederju, ki je jasno povedal, kje vojska
               je, predvsem pa, kaj bi morali storiti, da se stanje izboljša.</p>
               <p>Oprema, finance in kadri. Vse to troje je področje, za katero je pristojen minister
               za obrambo, v aktualnem primeru ministrica za obrambo gospa Andreja Katič. To kar smo
               mi vložili, je kritika celotnega mandata na področju Ministrstva za obrambo, je
               kritika let, ki so bila neplodna za Ministrstvo za obrambo, je kritika vrhovnemu
               poveljniku obrambnih sil Republike Slovenije gospodu Borutu Pahorju, ki je kot
               predsednik vlade v mandatu od 2009 do 2011 dovolil, da je Slovenska vojska utrpela
               hud udarec pri znižanju finančnih sredstev. Sedaj, po 6, 7 letih se šele to stanje
               pozna. Gospodarska situacija se izboljšuje in zaradi tega iz vojske odhajajo številne
               pripadnice in pripadniki. Z domovinskim pogumom in ponosom, žal, ne morejo plačevati
               položnic, oprema, ki jo imajo, jih pogosto spravlja tudi v neugodne situacije. Za vse
               to je odgovorno vodstvo Ministrstva za obrambo in ker želimo v Slovenski demokratski
               stranki, da se stvari izboljšajo, smo skupaj z Novo Slovenijo predlagali priporočilo.
               Žal to ni bilo sprejeto in če drugega ne, pričakujemo, po tem ko bo predsednik
               povedal svoje mnenje, tudi mnenje Vlade, kaj bo storila, da se stanje izboljša. Jasni
               ukrepi in pa jasni cilji.</p>
            </sp>
            <sp xml:id="SDZ7-Izredna-54-2018-03-05.sp3">

               <speaker>PREDSEDNIK DR. MILAN BRGLEZ:</speaker>

               <p>Iz tega sicer ni jasno, da zdaj glasujemo o oziroma da poskušamo razpravljati o
               postopkovnem sklepu, da se zahteva mnenje predsednika republike o teh vprašanjih.</p>
               <p>Sledi predstavitev stališč poslanskih skupin do vprašanja zahteve predsedniku
               republike.</p>
               <p>Besedo ima najprej Poslanska skupina Stranke modernega centra, zanjo gospod Marjan
               Dolinšek.</p>
            </sp>
            <sp xml:id="SDZ7-Izredna-54-2018-03-05.sp4">

               <speaker>MARJAN DOLINŠEK (PS SMC):</speaker>

               <p>Hvala, predsednik, za besedo. Lep pozdrav vsem skupaj!</p>
               <p>Skupina poslank in poslancev iz opozicijskih SDS in Nove Slovenije je 21. februarja
               vložila predlog priporočila glede stanja v Slovenski vojski in v zvezi s tem podala
               zahtevo za sklic izredne seje Državnega zbora ter zahtevo za pridobitev mnenja
               predsednika Republike Slovenije. Predlog priporočila in zahteva za sklic izredne seje
               oziroma v njej nanizani razlogi zanjo niso novost. Posamezna vprašanja ter stanje v
               Slovenski vojski na splošno so v tem mandatu polno zaposlovali državnozborski odbor
               za obrambo. O Slovenski vojski, od njene zmogljivosti do socialnega položaja njenih
               pripadnikov smo veliko razpravljali tudi na plenarnih zasedanjih. Med drugim na 31.
               izredni seji maja 2016, na kateri je svoje poglede na stanje v Slovenski vojski
               predstavil tudi takratni in hkrati sedanji predsednik republike gospod Borut Pahor.
               Predsednik republike je v kontekstu večletnih zaporednih negativnih ocen stanja
               pripravljenosti Slovenske svojske poleg zaskrbljenosti konec leta 2017 javno poudaril
               nujnost posodobitve vojske in celotnega sistema nacionalne varnosti ter svojo podporo
               spreminjanju krovne zakonodaje. Glede na vsebino predloga priporočila, še bolj pa
               neposredne in širše zelo kompleksne okoliščine vložitve tega priporočila v Poslanski
               skupini SMC podpiramo predlog, da mnenje o stanju pripravljenosti Slovenske vojske
               izreče tudi predsednik Republike Slovenije. Njegovo mnenje bo pomembno prispevalo k
               realni oceni stanja v Slovenski vojski namesto nepreverjenih informacij ter
               prehitrega podajanja zaključkov, ki vznemirjajo javnost, najbolj pa škodujejo
               pripadnicam in pripadnikom Slovenske vojske. Hkrati pa pričakujemo, da se bo
               predsednik Pahor v okviru svojih pristojnosti sedaj, ko je vlada dr. Mira Cerarja
               uspela stabilizirati javne finance, obenem pa zaustaviti dolgoletno padanje obrambnih
               sredstev in z dodatnimi izrednimi povečanji sredstev za Slovensko vojsko celo obrniti
               trend v drugo smer, s svojimi predlogi in pobudami aktivno vključil v proces iskanja
               družbenega soglasja glede načina reševanja najbolj perečih težav v Slovenski vojski
               ter vizije njenega dolgoročnega razvoja. Hvala.</p>
            </sp>
            <sp xml:id="SDZ7-Izredna-54-2018-03-05.sp5">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Slovenske demokratske stranke, zanjo gospod Franc
               Breznik.</p>
            </sp>
            <sp xml:id="SDZ7-Izredna-54-2018-03-05.sp6">

               <speaker>FRANC BREZNIK (PS SDS):</speaker>

               <p>Lep pozdrav! Spoštovani predsednik, hvala za besedo. Spoštovani kolegice in kolegi,
               spoštovani veterani, veteranke vojne za Slovenijo, spoštovani nekdanji moji boji
               tovariši, spoštovani vsi tisti domoljubi, ki vam je bila Slovenija in Slovenska
               vojska kdajkoli tudi intimna opcija!</p>
               <p>Slovenska vojska je že četrto leto zapored na najnižji ravni sposobnosti delovanja,
               kar je v bistvu naravno zaskrbljujoče. Glavni problem je, da je večkrat javno
               izpostavila ta problem tudi ministrica za obrambo gospa Andreja Katič in tudi sedaj
               že nekdanji načelnik generalštaba Slovenske vojske generalmajor dr. Andrej Osterman.
               Po mnenju Slovenske demokratske stranke imamo v Slovenski vojski in v stanju
               Slovenske vojske dva problema. Prvi problem je proračunsko ogrožanje Slovenske
               vojske, ki je posledica nizkega financiranja Slovenske vojske, lahko rečemo, v
               zadnjem desetletju. Drugi, bolj pomemben vidik ogrožanja Slovenske vojske pa je
               prevrednotenje osnovnih vrednot, osnovnega vrednostnega središča Slovenske vojske, ki
               je nastalo na slovenski pomladi, na združevanju, ne na iskanju prvo- in
               drugorazrednih vojakov, oficirjev ali pa podčastnikov, častnikov ali tudi vojaških
               uslužbencev Slovenske vojske. Zato tudi, lahko rečemo, iz Zveze Nato prihajajo resna
               opozorila glede Slovenije. Glavni očitki Nata so, da se Slovenija ne drži zavez o
               financiranju in o gradnji zmogljivosti Slovenske vojske. Od leta 2010 do danes je
               torej Slovenska vojska izgubila več kot 40 % finančnih sredstev. Posledice
               zmanjševanja proračuna ali po naše tudi ogrožanja, finančnega ogrožanja ali
               proračunskega ogrožanja tega pomembnega sistema pa se kažejo v tehnološkem zaostanku,
               nizki stopnji vzdrževanja bojnih sredstev v Slovenski vojski, zaradi nizkega
               financiranja pa je tudi nižja usposobljenost, tehnološki zaostanek, nizka stopnja
               vzdrževanja, zastarela zaščitna sredstva, predvsem pa tudi zastarel vozni park. V
               Natu je naša struktura zaradi finančne podhranjenosti najslabša, ponavljam,
               najslabša, za razvoj in modernizacijo opreme namesto 20 % sredstev dajemo lahko v tem
               trenutku samo 0,66 %, kar je najmanj med vsemi državami članicami. Glede vrednostnega
               sistema Slovenske vojske pa lahko ugotavljamo drugi del ogrožanja. To je velik
               problem Slovenske vojske – nesposobnost ustaviti padec morale in dvig apatičnosti
               njenih predstavnic in predstavnikov. Kot lahko zaznamo v medijih in iz izjav vidnih
               predstavnikov Slovenske vojske, je mogoče opaziti očiten padec morale v zadnjih treh
               letih. Problem je tudi padec zaupanja v nadrejene in posledično bojne morale v
               enotah. Problem Slovenske vojske je tudi neprimerna kadrovska politika. Na taktični
               ravni se opaža nenačrtno in kampanjsko prikovanje kariernih poti posameznikov, ki so
               močno odvisni od trenutnih poveljnikov enot, ki pa se menjujejo tudi s hitro
               frekvenco, tako da se vsak načrt podre, še preden bi se začel uveljavljati. Ta proces
               dodatno ruši še ministrica, s tem da samovoljno dodaja ter odvzema pogoje za
               napredovanje in zasedbo delovnih mest.</p>
               <p>Spoštovani kolegice in kolegi! Predsednik republike je v svojem zadnjem stališču ob
               predaji poročila za leto 2016 povedal naslednje: »Vendar pa predanost in hvaležnost
               nista dovolj. Številke kažejo, da vojaški poklic ni več konkurenčen poklic v
               slovenskem prostoru. Izboljšanje gospodarskega položaja, odpiranje delovnih mest ter
               boljši pogoji zaposlitve v sorodnih poklicih bodo imeli dodaten učinek na stanje v
               vojski.«</p>
               <p>Zato v Slovenski demokratski stranki predlagamo, da na podlagi 107. člena Ustave
               Republike Slovenije predsednik Republike Slovenije v roku 24 ur izreče mnenje o
               stanju pripravljenosti Slovenske vojske. Najlepša hvala.</p>
            </sp>
            <sp xml:id="SDZ7-Izredna-54-2018-03-05.sp7">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Desus, zanjo gospod Peter Vilfan.</p>
            </sp>
            <sp xml:id="SDZ7-Izredna-54-2018-03-05.sp8">

               <speaker>PETER VILFAN (PS DeSUS):</speaker>

               <p>Spoštovani predsednik, ministrica, kolegice in kolegi!</p>
               <p>Verjetno vsi poznamo dejstvo, da Ustava Republike Slovenije določa, da predsednik
               države zastopa državo ter da je vrhovni poveljnik obrambnih sil. Prav tako vsi
               poznamo temo današnje izredne seje; ponovno namreč razpravljamo o stanju v Slovenski
               vojski, ki naj bi bilo po mnenju predlagatelja te seje še vedno izjemno kritično,
               zato je popolnoma jasno, da se mora o tem stanju izreči tudi predsednik države kot
               vrhovni poveljnik Slovenske vojske. Gospod predsednik je bil v preteklosti sicer sam
               že večkrat kritičen do stanja v Slovenski vojski. V naši poslanski skupini sicer
               ostajamo na stališču, da gre za temo, ki je ne bi smeli spolitizirati, kajti politika
               ni tista, ki bi bila odgovorna za to kar se je zgodilo na preverjanju Slovenske
               vojske. Menimo tudi, da ta tema ni primerna za nabiranje političnih točk v tem, lahko
               rečem, predvolilnem času. Vseeno pa se tudi v naši poslanski skupini strinjamo s tem,
               da mora predsednik države s svojim mnenjem o tem vprašanju, ki ga bomo obravnavali na
               tej izredni seji, seznaniti državljanke in državljane naše države, za katere varnost
               skrbi Slovenska vojska.</p>
            </sp>
            <sp xml:id="SDZ7-Izredna-54-2018-03-05.sp9">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Nove Slovenije – krščanskih demokratov, zanjo gospod
               Jožef Horvat.</p>
            </sp>
            <sp xml:id="SDZ7-Izredna-54-2018-03-05.sp10">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Spoštovana gospa ministrica, drage kolegice in kolegi!</p>
               <p>Predsednik republike ima kot vrhovni poveljnik Slovenske vojske le dve pristojnosti:
               sprejem poročila o pripravljenosti Slovenske vojske ter povišanje brigadirjev v
               generale. Če se osredotočimo le na prvo pristojnost, ki že nekaj let kaže na
               večplasten problem naših obrambnih sil, lahko zaključimo le eno – predsednik
               republike bi moral redno spremljati razmere v vojski in pozivati Ministrstvo za
               obrambo ter Vlado k spremembam celotnega sistema nacionalne varnosti. V Novi
               Sloveniji smo prepričani, da je zgolj opozarjanje premalo, da bi se zares kaj
               spremenilo. Če predsednik republike javno razkrije slabo oceno o pripravljenosti
               Slovenske vojske, potem bi moral tudi odločneje nakazati rešitve. Kandidat na lanskih
               predsedniških volitvah Borut Pahor je v času kampanje sicer dejal, da so se v zadnjih
               letih dejavniki v varnostno-obrambnem sistemu zelo spremenili, »… mi pa nismo
               spremenili koncepta, zasnove in filozofije obrambne pred novimi tveganji, kot bi
               zahteval čas.«</p>
               <p>Takšne ugotovitve poslušamo že nekaj let. In kakšen je rezultat teh ugotovitev? Ga
               ni. Vojska je sicer v zadnjem proračunu dobila nekaj več sredstev, vse ostalo pa
               ostaja na enakem nivoju. Dejstvo je, da le povečanje obsega sredstev oziroma
               zaustavitev trenda padanja za njeno delovanje ni dovolj. Slovenija potrebuje
               takojšnjo kadrovsko okrepitev in modernizacijo na vseh nivojih. V tem trenutku nimamo
               vizije in nimamo strateških okrepitev za okrepitev nacionalne varnosti. Vse preveč
               je, gospe in gospodje, praznih besed in obljub in ugotovitev, da je poklicu vojaka
               treba vrniti dostojanstvo, ga na novo ovrednotiti in poskrbeti za motivacijo mladih,
               da se bodo odločali za ta poklic. Zdaj je skrajni čas za ukrepanje. Zdaj je skrajni
               čas za dejanja.</p>
               <p>Kolegice in kolegi! Čas je, da si odkrito povemo, ali v Sloveniji sploh želimo imeti
               vojsko. To vprašanje je praktično enako vprašanju, ali želimo imeti svojo državo ali
               ne, kajti vojska je eden ključnih atributov države. Če hočemo torej imeti vojsko,
               potem ji dajmo vse kar potrebuje, v nasprotnem primeru pa jo razpustimo. Najslabša
               možnost je stanje, ki ga imamo prav zdaj. Prepričani smo, da se tega še kako zaveda
               tudi predsednik republike Borut Pahor. Pričakujemo njegovo jasno stališče in nakazane
               rešitve, zato bomo predlog sklepa za pridobitev njegovega mnenja seveda podprli.</p>
            </sp>
            <sp xml:id="SDZ7-Izredna-54-2018-03-05.sp11">

               <speaker>PREDSEDNIK DR. MILAN BRGLEZ:</speaker>

               <p> Besedo ima Poslanska skupina Socialnih demokratov, zanjo gospod Matjaž Nemec.</p>
            </sp>
            <sp xml:id="SDZ7-Izredna-54-2018-03-05.sp12">

               <speaker>MATJAŽ NEMEC (PS SD):</speaker>

               <p>Hvala lepa, gospod predsednik. Spoštovane kolegice, dragi kolegi, gospa
               ministrica!</p>
               <p>Predsednik Republike Slovenije se bo v primeru sprejetja sklepa – in Socialni
               demokrati ne dvomimo, da bo temu tako – že tretjič v tem sklicu izrekal o pomembni in
               aktualni temi, o stanju v Slovenski vojski. Državni zbor je v zvezi z razmerami na
               meji Republike Slovenije ob migrantski krizi nagovoril novembra 2015; že takrat je
               poudaril nujnost povečanja denarnih sredstev za policijo in vojsko. Tudi v luči tega
               je moral kot vrhovni poveljnik obrambnih sil Republike Slovenije tistega leta že
               drugič zapored podati oceno, da se je Slovenska vojska prav zaradi pomanjkanja
               finančnih sredstev znašla na najnižji ravni pripravljenosti. Pozval je k povečanju
               denarne podpore obema glavnima varnostnima stebroma države. Kljub temu je treba
               priznati, da so se napori ministrice vendarle obrestovali in da se je za zadnji dve
               leti denarna finančna pomoč za Slovensko vojsko povečala. Je pa težko pričakovati, da
               se bo stanje v Slovenski vojski z nekaj finančnimi injekcijami čez noč spremenilo na
               bolje. K temu ne bo pripomoglo nenehno udrihanje s strani opozicije. Še več, zdi se,
               da ta želi vojsko spremeniti v prikladen politični poligon za svoje, ponavljam, za
               svoje politične računice. Na ta račun se vojski razkraja ugled, rezultira se tudi v
               nenehnem zmanjševanju števila njenih pripadnic in pripadnikov, v to spiralo pa sta
               ujeti vedno manjša motivacija in nezadovoljstvo. H kadrovskemu manku v Slovenski
               vojski pripomore tudi to da se zadnja leta slovensko gospodarstvo pobira in
               potencialni kandidati si delo raje poiščejo drugje kot v slabo plačani Slovenski
               vojski. Če k temu dodamo še slabše demografske obete, si v prihodnje brez iskrenih
               političnih namenov in predvsem ukrepov ne moremo obetati nič boljšega.</p>
               <p>Spoštovani, Socialni demokrati se zavedamo mnogih dejavnikov, ki vplivajo na
               delovanje in stanje v slovenskem obrambnem sistemu. In ti niso samo posledica vodenja
               obrambnega ministrstva med leti 2009 in 2011 ter 2014 in 2018. Imajo precej daljšo
               brado, če si to želimo priznati ali ne.</p>
               <p>Podprli bomo sklep, da se predsednik Republike Slovenije in vrhovni poveljnik
               obrambnih sil v sredo, 7. marca, opredeli do stanja v Slovenski vojski. Pričakujemo
               pa, da se v nadaljevanju točke razvije razprava v smeri iskanja rešitev, kako lahko
               politika pomaga k izboljšanju stanja v pomembnem varnostnem stebru države, svoje pa
               bo moral oddelati tudi najvišji strokovni organ za poveljevanje v Slovenski vojski –
               Generalštab Slovenske vojske. Vsi mi bomo v naslednjih mesecih in letih morali
               prevzeti svoj del odgovornosti z mislijo, da ne rušimo, temveč pomagamo ponovno
               zgraditi načeti ugled Slovenske vojske. Hvala lepa.</p>
            </sp>
            <sp xml:id="SDZ7-Izredna-54-2018-03-05.sp13">

               <speaker>PREDSEDNIK DR. MILAN BRGLEZ:</speaker>

               <p> Besedo ima Poslanska skupina Levica, zanjo Violeta Tomić.</p>
            </sp>
            <sp xml:id="SDZ7-Izredna-54-2018-03-05.sp14">

               <speaker>VIOLETA TOMIĆ (PS Levica):</speaker>

               <p>Hvala za besedo.</p>
               <p>Levica predloga ne bo podprla iz več razlogov.</p>
               <p>Prvi je postopkovni. 107. člen Ustave bi bilo upravičeno uporabiti, če se predsednik
               ne bi hotel izreči o tem vprašanju, vemo pa, da se bo predsednik o stanju v vojski
               uradno izrekel ob predaji poročila o bojni pripravljenosti, še ta mesec. Sicer pa so
               stališča predsednika Pahorja dobro poznana vsem. SDS torej izkorišča 107. člen za
               svojo propagando. Ve se, da bo predsednik podprl zahteve, da se povečajo izdatki za
               vojsko in oborožitev, kar od nas pričakuje Nato. V Levici temu seveda nasprotujemo.
               Prvič, zato ker se z nakupi orožja ne bo nič izboljšal standard naših vojakov.
               Drugič, zato ker se ne bo povečala obrambna sposobnost Slovenije, ampak le uporabnost
               naše vojske za Natove operacije v tujini. In tretjič, zato ker SDS predlaga, da se
               povečajo plače vseh pripadnikov Slovenske vojske, tudi tiste najvišje. To je socialno
               krivično, ker bi vojak pridobil 300 evrov, visoki častniki pa po tisoč evrov in še
               več. S tem bi v bistvu nagradili ljudi, ki so krivi za te slabe razmere.</p>
               <p>Kadrovske težave v vojski so predvsem posledica njenega podrejanja zahtevam Nata. Če
               bi se vojska ukvarjala s svojo ustavno nalogo, to je obramba države, ne bi
               potrebovali velike stalne sestave. Slovenija ima recimo več vojakov na prebivalca kot
               Češka, Slovaška, Madžarska ali Poljska. Veliko stalno sestavo vzdržujemo po Natovem
               diktatu, zato da so enote v stalni pripravljenosti in na razpolago za operacije v
               tujini. Prav tako ni res, da je problem Slovenske vojske v premajhnem financiranju; v
               zadnjih 10 letih smo za vojsko porabili več kot Avstrija, Češka, Slovaška in
               Madžarska. Rezultati pa so kljub temu porazni.</p>
               <p>Zato smo v Levici trdno prepričani, da je treba to zadnjo blamažo Slovenske vojske
               izkoristiti za radikalno spremembo obrambne politike. Vojska se mora vrniti k svoji
               ustavni nalogi – k obrambi države. Ustaviti je treba proces oblikovanja dveh srednjih
               bataljonskih skupin. 1,2 milijarde evrov, kolikor bi nas to stalo, je bolj pametno in
               nujno nameniti za razvoj naše družbe. Prav zato v Levici zahtevamo, da se o tem
               opredelijo državljani in državljanke na referendumu, nikakor pa ne bomo podprli
               zahteve, da se o tem opredeli predsednik Pahor. Kajti Pahor je privrženec Nata in
               podpornik agresivne politike zahodnih velesil. Vse to pa seveda ne pomeni, da nas ne
               skrbi standard vojakov; nasprotno, Levica bi jim priznala vse sindikalne in delavske
               pravice, ampak to je že druga razprava. Hvala.</p>
            </sp>
            <sp xml:id="SDZ7-Izredna-54-2018-03-05.sp15">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina nepovezanih poslancev, zanjo dr. Bojan Dobovšek.</p>
            </sp>
            <sp xml:id="SDZ7-Izredna-54-2018-03-05.sp16">

               <speaker>DR. BOJAN DOBOVŠEK (PS NP):</speaker>

               <p>Spoštovani vsi, ki spremljate to sejo!</p>
               <p>Žal se nekateri varnosti zavedo šele takrat, ko je ogrožena. Ampak takrat je
               prepozno. Moramo delovati proaktivno. Kakšno je stanje v Sloveniji? Tisti, ki morajo
               skrbeti za našo varnost? Sova stavka. Policija premalo popolnjena, tudi v tem mandatu
               večinoma v stavki. Kaj pa je v Slovenski vojski? Predsednik države je že večkrat
               podal negativno oceno. Pravi, ta hibridna ogrožanja, ki nas pričakujejo, na ta
               ogrožanja nismo pripravljeni. Če smo se v Sloveniji na referendumu odločili, da
               vstopimo v Nato, potem moramo imeti profesionalno vojsko, ki je usposobljena in
               izobražena in si moramo ustvariti ugled. Ta ugled je še kako pomemben, če pogledamo,
               da ga zdaj potrebujemo za arbitražo, za Novo Ljubljansko banko, pa tudi za Mercator.
               To je še kako pomembno. In pa seveda, če je problem denar … Kot kaže, denar ni
               problem; imamo ga za banke, imamo ga za 2TDK in imamo ga za žilne opornice in
               svetovalne pogodbe. Se pravi, ga bi imeli lahko tudi za varnost. Kajti če ga bomo
               imeli za varnost, potem bomo imeli tudi za gospodarstvo in za turizem in za vse kar
               Slovenija potrebuje. Kajti kaj potrebuje gospodarstvo? Varno državo. Kdaj bodo tujci
               investirali? Ko bomo varni. Kdaj bo prišel turist? Ko bomo varni. Zato je še kako
               pomembno, da soočimo stališča, kajti asimetričnost informacij ne daje pravih
               odgovorov.</p>
               <p>Zato je prav, da opravimo razpravo in zato v Poslanski skupini nepovezanih poslancev
               podpiramo, da predsednik države poda svoje mnenje o varnosti v državi. Hvala.</p>
            </sp>
            <sp xml:id="SDZ7-Izredna-54-2018-03-05.sp17">

               <speaker>PREDSEDNIK DR. MILAN BRGLEZ:</speaker>

               <p>Končali smo s predstavitvijo stališč poslanskih skupin.</p>
               <p>Za dodatno pojasnitev razlogov za predlog sklepa dajem besedo še predstavniku
               predlagatelja gospodu Žanu Mahniču.</p>
            </sp>
            <sp xml:id="SDZ7-Izredna-54-2018-03-05.sp18">

               <speaker>ŽAN MAHNIČ (PS SDS):</speaker>

               <p>Hvala za besedo, predsednik.</p>
               <p>Nisem razumel tiste vaše opazke, ki ste jo izrekli na začetku, tako da očitno je
               potrebna obrazložitev še enkrat. Če ni bilo iz mojega uvodnega nastopa jasno, da je
               več kot dovolj razlogov, da predsednik Pahor, ki je poveljnik obrambnih sil, izjavi
               svoje mnenje oziroma svoje stališče, potem ne vem, kako bi lahko še bolj nazorno to
               predstavil, razen če se seveda gremo v smislu forme, kako se oblikuje stavke.</p>
               <p>Skratka, zaradi stanja v Slovenski vojski nas zanima mnenje vrhovnega poveljnika
               obrambnih sil gospoda Boruta Pahorja. Zanima nas njegovo videnje po slabih dveh
               letih, odkar je nazadnje izrekel svoje mnenje. Takrat nam je predsednik postregel
               tudi z nekaterimi informacijami v smislu številk, kar se tiče stanja v Slovenski
               vojski, in zanimiva bo tudi primerjava tega. To mnenje želimo slišati, ker smo v
               nasprotju z enim od stališč prepričani, da je ravno politika tista, ki je odgovorna,
               da je stanje v vojski takšno. Kajti če mi leta 2008 ne bi – vemo, kako – zapeljali
               zgodbe, da se je zaradi potrebe takratnih volitev, diskreditacije Slovenske
               demokratske stranke in pa Janeza Janše rušilo nakup 135 oklepnikov Patrie, bi danes
               Slovenija imela dve bataljonski bojni skupini, kar bi dvignilo bojno moč, kar bi
               dvignilo našo pripravljenost, kar bi dvignilo ugled Slovenije v zavezništvu; imeli bi
               dve srednji bataljonski bojni skupini in danes se zagotovo o problemih, ki jih imamo,
               ne bi pogovarjali. Če ne bi bilo rezov v obrambni proračun … In tukaj želimo slišati
               predsednika Pahorja, kaj je imel takrat v mislih, ko je prek svojega finančnega
               ministra in z očitnim odobravanjem svoje obrambne ministrice krčil sredstva Slovenski
               vojski. Ali niso videli za tri, štiri leta naprej, kaj se lahko zgodi, če se
               mednarodno okolje spremeni? Od takrat se je pojavila Islamska država, pojavila se je
               agresivna ruska politika, invazija na Krim in vzhodni del Ukrajine. Tako kot je dejal
               dr. Dobovšek; varnosti se zavemo prepozno oziroma se je zavemo takrat, ko varnosti ni
               več. In želimo slišati od predsednika republike njegove jasne usmeritve, ne toliko,
               da podpira Zvezo Nato, kot pa, kaj konkretno kot vrhovni poveljnik namerava storiti.
               Prvi korak je bil, da ste na čelo vojske postavili novega načelnika, ki je jasno in
               glasno v Državnem zboru na to stanje opozoril, kljub temu da sem trdno prepričan, da
               je odšel načelnik, ki je objektivno za stanje najmanj odgovoren in da je bil to
               načelnik, ki je prvi v tem državnem zboru resno opozoril, prvič, da je eksistenčna
               kriza in drugič, koliko denarja je treba dati, da Slovenska vojska iz te eksistenčne
               krize izide oziroma da se ta kriza ne poglablja. V štirih letih nismo slišali nobenih
               konkretnih pobud za rešitev nastale situacije s strani vladajočih. S strani opozicije
               je bilo veliko predlogov, ampak vsi so, žal, končali tako kot je končal ta zadnji
               predlog priporočila, ki ni sledil nekim političnim igricam, ampak smo sledili samo
               temu kar je rekla vojaška stroka – da je treba vojsko izvzeti iz enotnega plačnega
               sistema in da je treba dvigniti plače. Dvigniti plače vsem, kajti če bomo dvignili za
               30 % plače samo vojakom, poddesetnikom, desetnikom, naddesetnikom, bodo te plače
               počasi prišle na raven poročnikov in nadporočnikov. Skratka, plače vojakov bomo
               zbližali s plačami najnižjih častnikov in častniki se bodo začeli spraševati, kakšen
               je sploh še smisel, da kot častniki delujejo v Slovenski vojski.</p>
               <p>Skratka, vprašanj je veliko in želimo si slišati mnenje vrhovnega poveljnika
               obrambnih sil, predvsem pa si želimo slišati predloge za konkretne rešitve s strani
               tistih, ki konsistentno zavračajo konkretne predloge za rešitve z naše strani. Vsaj
               to je tisto, kar bi pričakoval tri mesece pred volitvami, da Vlada naredi neke
               smernice in da pove, to in to je treba narediti, če ne želimo, da vojske čez dve leti
               … <stage>/ izklop mikrofona/</stage></p>
            </sp>
            <sp xml:id="SDZ7-Izredna-54-2018-03-05.sp19">

               <speaker>PREDSEDNIK DR. MILAN BRGLEZ:</speaker>

               <p> Zaključujem predstavitev stališč o predlogu sklepa in prehajamo na odločanje.</p>
               <p>Glasujemo o naslednjem predlogu sklepa: Državni zbor na podlagi 107. člena Ustave
               Republike Slovenije zahteva, da predsednik Republike Slovenije v roku 24 ur izreče
               mnenje o stanju pripravljenosti Slovenske vojske.</p>
               <p>Glasujemo. Navzočih je 71 poslank in poslancev, za je glasovalo 68, proti 3.</p>
               <p><stage>(Za je glasovalo 68.)</stage> <stage>(Proti 3.)</stage></p>
               <p>Ugotavljam, da je sklep sprejet.</p>
               <p>Ker je bil sklep sprejet, prekinjam 1. točko dnevnega reda in 54. izredno sejo, ki jo
               bomo z obravnavo predloga priporočila nadaljevali v sredo, 7. 3. 2018, ob 14. uri, ko
               bomo prejeli mnenje predsednika republike. <stage type="time">(SEJA JE BILA PREKINJENA 5. MARCA
                  2018 OB 14.36.)</stage>
               </p>
            </sp>
         </div>
      </body>
   </text>
</TEI>