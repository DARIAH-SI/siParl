<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ7-Redna-30-2017-05-30">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|FD780E5BD01BE8F7C125813F0026B13D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=sz&amp;uid=FD780E5BD01BE8F7C125813F0026B13D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ7-Redna-30-2017-05-30.DZ" n="30">
               <name>Redna</name>
               <date when="2017-05-30"/>
            </setting>
         </settingDesc>
         <particDesc>
            <listOrg>
               <org xml:id="SDZ7-Redna-30-2017-05-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">nadaljevanje 30. seje</stage>
            <stage type="chairman">Sejo so vodili predsednik Državnega zbora dr. Milan Brglez ter podpredsednika
            Primož Hainz in Matjaž Nemec.</stage>
            <stage type="time">Seja se je začela ob 10.02. </stage>


            <sp xml:id="SDZ7-Redna-30-2017-05-30.sp1">

               <speaker>PREDSEDNIK DR. MILAN BRGLEZ:</speaker>

               <p>Spoštovani kolegice poslanke in kolegi poslanci, gospe in gospodje!</p>
               <p>Začenjam z nadaljevanjem 30. seje Državnega zbora.</p>
               <p>Obveščen sem, da se današnje seje ne morejo udeležiti naslednji poslanke in
               poslanci: gospa Iva Dimic od 17. ure, gospa Marinka Levičar, dr. Franc Trček, mag.
               Aleksander Kavčič, mag. Matej Tonin, gospod Jan Škoberne, mag. Andrej Šircelj, gospod
               Žan Mahnič, gospod Primož Hainz od 14.30 dalje, gospod Franc Breznik in gospod Ljubo
               Žnidar.</p>
               <p>Vse prisotne lepo pozdravljam!</p>
               <p>Preden začnemo z nadaljevanjem seje, mi dovolite, da na kratko nagovorim Državni
               zbor.</p>
               <p>Spoštovani državljanke in državljani, cenjeni poslanske kolegice in kolegi, gospe in
               gospodje!</p>
               <p>Danes praznujemo 100 let od tega, kar je dr. Anton Korošec v imenu poslancev
               Jugoslovanskega kluba v dunajskem parlamentu prebral Majniško deklaracijo, dokument,
               ki je zahteval združitev vseh ozemelj, na katerih prebivajo Slovenci, Hrvati in Srbi,
               v samostojno državno telo pod žezlom habsburško-lotarinške dinastije.</p>
               <p>Kljub temu da je Majniška deklaracija pri oblasti naletela na gluha ušesa, pa
               Koroščevo dejanje ni bilo zgolj samo po sebi zgodovinsko, ampak je pomenilo korak k
               osamosvajanju slovenskega naroda in oblikovanje samostojne in demokratične Slovenije,
               katere 25-letnico mednarodnega priznanja smo obeležili pred nekaj dnevi. Majniška
               deklaracija iz leta 1917 je torej poleg zgodovinskega tudi politično dejstvo. Kot
               tisti premik k samozavedanju, da si Slovenke in Slovenci zaslužimo svojo državo, kjer
               se bomo sami odločili o svoji prihodnosti, a hkrati za svoje odločitve sprejemali
               tudi odgovornost. A da bi lahko sprejemali smer odločitve in da bi lahko državo
               oblikovali tako, da bo v korist vsem našim državljankam in državljanom, moramo, tako
               kot smo to že nekajkrat dokazali, stopiti skupaj. Dovolj je bilo razdora, dovolj
               nezaceljenih ran in dovolj prerekanj. Čas je, da skupaj obrnemo list v naši zgodovini
               in začnemo bolj aktivno sodelovati. Ne le zato, ker je to primerno, ampak zato, ker
               je to nuja. Le narod, ki dela s skupnimi močmi za blaginjo vseh, bo preživel
               »viharjev jeznih mrzle domačije«.</p>
               <p>Preden preidemo na postopek glasovanja, vas želim obvestiti, da bo Državni zbor
               danes opravil še glasovanje o preostalih točkah dnevnega reda, in sicer po takem
               vrstnem redu, kot so bile obravnavane, pri čemer bo zbor tretjo obravnavo Predloga
               zakona o športu opravil na koncu.</p>
               <p>Prehajamo na glasovanje zbora o predlogih odločitev. Poslanke in poslance prosim, da
               preverijo delovanje glasovalnih naprav. <title>Nadaljujemo s prekinjeno 5. točko
                  dnevnega reda, to je z obravnavo Predloga zakona o dopolnitvi Zakona o omejevanju
                  uporabe tobačnih in povezanih izdelkov po skrajšanem postopku </title>
               </p>
               <p>Prehajamo na tretjo obravnavo predloga zakona. Ker k drugi obravnavi amandmaji k
               dopolnjenemu predlogu zakona niso bili vloženi, prehajamo na odločanje o predlogu
               zakona. Obveščam vas, da me Zakonodajno-pravna služba oziroma Vlada nista opozorili,
               da bi bil zaradi amandmajev, sprejetih na matičnem delovnem telesu, predlog zakona
               neusklajen.</p>
               <p>Glasujemo. Navzočih je 74 poslank in poslancev, za je glasovalo 52, proti 18.</p>
               <p>(Za je glasovalo 52.) (Proti 18.)</p>
               <p>Ugotavljam, da je zakon sprejet. S tem zaključujem to točko dnevnega reda.<title>
                  Nadaljujemo s prekinjeno 29. točko dnevnega reda, to je s prvo obravnavo Predloga
                  zakona o spremembah in dopolnitvah Zakona o zdravstveni dejavnosti. </title>
               </p>
               <p>Prehajamo na odločanje o naslednjem predlogu sklepa: Predlog zakona o spremembah in
               dopolnitvah Zakona o zdravstveni dejavnosti je primeren za nadaljnjo obravnavo.
               Obrazložitev glasu v imenu Poslanske skupine Združena levica bo podal Miha
               Kordiš.</p>
            </sp>
            <sp xml:id="SDZ7-Redna-30-2017-05-30.sp2">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoči.</p>
               <p>Slovenski zdravstveni sistem ima premnogo težav. Dve izmed glavnih sta privatizacija
               skozi koncesije in popoldansko delo zdravnikov pri zasebnikih. Koncesije so problem,
               ker v sistem javnega zdravstva vnašajo pridobitniški profitni motiv. Skozi to
               podaljšujejo čakalne vrste. Če bi bile koncesije rešitev za vprašanje slovenskega
               zdravstva, potem bi bilo področje zobozdravstva, denimo, urejeno najbolje, z
               najkrajšimi čakalnimi dobami. Pa temu ni tako zaradi tega, ker imamo tam največ
               koncesionarjev, in to je zelo otipljiv primer tega, kako koncesije ne delujejo v
               javno dobrobit, omogočajo samo zaslužkarstvo določenemu delu zdravništva. Popoldansko
               delo zdravnikov, to so tako imenovani zdravniki dvoživke, je pa problem, ker lahko
               zdravniki poleg svojega dela v javnem sektorju opravljajo neko zasebniško prakso in
               seveda potem v sklopu svojega javnega dela napotujejo paciente k samemu sebi kot
               zasebniku. Zakon o zdravstveni dejavnosti, ki ga je Vlada prinesla na mizo, naslavlja
               vse te probleme, ampak na najslabši možen način. Zdaj se vse to zasebništvo in
               razgradnja javnega zdravstvenega sistema dogaja v polsivi coni, Vlada pa želi to
               stanje zgolj legalizirati, namesto da bi ga odpravila. Namesto odvzema neupravičeno
               podeljenih koncesij in stroge regulative, kako in kdaj se podeljujejo nove, dobivamo
               praktično doživljenjske koncesije za 15 plus 15 let, torej skupno 30 let. Delo
               zdravnikov, ki delajo v javnem sistemu, hkrati pri zasebnikih, ni prepovedano. Še
               več, dovoljuje se 8-urno delo, torej kar 20 % svojega delovnega časa bo lahko nek
               zdravnik iz javnega sistema delal kot zasebnik. To so vse zelo slabi ukrepi za
               ohranitev javnega zdravstva. Še več, legalizirajo in podpirajo to stanje, tendenco,
               ki je do dolgih čakalnih dob in do vsesplošnega pomanjkanja v slovenskem javnem
               zdravstvenem sistemu sploh pripeljala.</p>
               <p>Zato socialisti tega zakona ne moremo podpreti, ne bomo mu pa nasprotovali v upanju,
               da lahko vse te problematične določbe popravimo z amandmaji v naslednjih korakih
               obravnave. Hvala.</p>
            </sp>
            <sp xml:id="SDZ7-Redna-30-2017-05-30.sp3">

               <speaker>PREDSEDNIK DR. MILAN BRGLEZ:</speaker>

               <p>Obrazložitev glasu v imenu Slovenske demokratske stranke bo podala gospa Nada
               Brinovšek.</p>
            </sp>
            <sp xml:id="SDZ7-Redna-30-2017-05-30.sp4">

               <speaker>NADA BRINOVŠEK (PS SDS):</speaker>

               <p>Hvala za besedo.</p>
               <p>V Slovenski demokratski stranki definitivno tega predloga zakona ne bomo potrdili.
               Poglejte, zakon, ki je bil v javni razpravi 2015, je obsegal 17 členov, danes ima 47
               členov in nedvomno je potrebna javna razprava.</p>
               <p>Vseskozi smo opozarjali v tej obravnavi, da bi se javni zavodi morali preoblikovati
               v skladu s pravom EU, se pravi v javne gospodarske službe. To opozarja stroka. Ampak,
               spoštovani kolegi, vi ste gluhi za stroko. Škoda. In dopustili boste, da bodo ti naši
               javni zdravstveni zavodi še naprej povzročali visoke izgube in da bodo še naprej
               unikum v oblikovanju v primerjavi z evropskim pravnim redom. Dejstvo je, da se bodo
               na podlagi takega predloga zakona podaljšale čakalne vrste, da bo slabša dostopnost
               do zdravnika na podeželju. Dejstvo je tudi, da bo vse to povzročilo odhod mladih
               zdravnikov v tujino, in ne samo mladih, tudi ostalih, in dejstvo je, da na tak način,
               bom rekla po domače, bodo lahko zdravniki oziroma uslužbenci v javnih zdravstvenih
               zavodih še naprej harali in pa privatizirali v svoje lastne žepe. Hvala.</p>
            </sp>
            <sp xml:id="SDZ7-Redna-30-2017-05-30.sp5">

               <speaker>PREDSEDNIK DR. MILAN BRGLEZ:</speaker>

               <p>Obrazložitev glasu v imenu poslanske skupine Stranke modernega centra bo podal
               gospod Branko Zorman.</p>
            </sp>
            <sp xml:id="SDZ7-Redna-30-2017-05-30.sp6">

               <speaker>BRANKO ZORMAN (PS SMC):</speaker>

               <p>Hvala za besedo, gospod predsednik.</p>
               <p>V Poslanski skupini Stranke modernega centra bomo vladni predlog Zakona o
               zdravstveni dejavnosti seveda podprli, ker ureja področje, ki do danes ni bilo dobro
               urejeno, ni bilo urejeno podeljevanje koncesij na transparenten način tako kot bo to
               v prihodnje. Hkrati se s tem zakonom, tudi s tem zakonom, ne samo s tem zakonom,
               ščiti javno zdravstvo, javno dostopno zdravstvo za vse državljane pod enakimi
               pravili, solidarno, dostopno, kvalitetno, zato bomo seveda ta zakon podprli. Laži, ki
               so v zvezi s tem zakonom, da se bodo zaradi tega zakona podaljšale čakalne dobe, da
               bodo ljudje ostali brez zdravstvene oskrbe, pa seveda niso resnične.</p>
            </sp>
            <sp xml:id="SDZ7-Redna-30-2017-05-30.sp7">

               <speaker>PREDSEDNIK DR. MILAN BRGLEZ:</speaker>

               <p>Obrazložitev glasu v imenu Poslanske skupine Nove Slovenije – krščanskih demokratov
               bo poslal gospod Jernej Vrtovec.</p>
            </sp>
            <sp xml:id="SDZ7-Redna-30-2017-05-30.sp8">

               <speaker>JERNEJ VRTOVEC (PS NSi):</speaker>

               <p>Spoštovane kolegice in kolegi!</p>
               <p>Končno smo rekli v Novi Sloveniji, ko je ta zakon prišel, bomo imeli en del
               zdravstvene reforme na mizi, lahko bomo odprli široko razpravo o tem, kaj slovenski
               zdravstveni sistem potrebuje, ampak žal temu ni bilo tako in v bistvu ima ta zakon o
               zdravstveni dejavnosti dva ključna elementa, ki sta v nasprotju s tem, kar bi si v
               Sloveniji želeli in kar bi v Sloveniji potrebovali.</p>
               <p>Prva stvar, zakon odklanja konkurenčnost. Konkurenčnost, ki bi jo zagotovo
               potrebovali, da bi lahko izboljšali zdravstveni sistem. In drugič, kar je najbolj
               boleče, zakon je v nasprotju ali pa proti mladim zdravnikom. Zakaj? Ker opredeljuje
               vlogo nosilca zdravstvene dejavnosti šele po petih letih od tega, ko je ta mladi
               zdravnik pridobil licenco. Kaj bomo s tem naredili? Kaj bomo naredili? Izgubili bomo
               najproduktivnejše. In si lahko v Sloveniji to privoščimo? Si lahko z omejevanjem,
               koliko lahko nekdo, ki je sposoben, pa lahko dela potem popoldan ali v svojem prostem
               času, kakorkoli, in ga omejimo na osem ur tedensko, privoščimo, da tega vrhunskega
               specialista potem izgubimo iz državnega zdravstva? Ob tej priložnosti, obrazložitvi
               glasu, bi rad poudaril, da so koncesije del javnega zdravstva in ne igrajmo lova na
               čarovnice proti koncesionarjem in zasebnikom, kajti koncesionarji in zasebniki, tudi
               zasebniki, so del naše javne zdravstvene mreže.</p>
               <p>Tako da v Novi Sloveniji bomo glasovali proti tudi zaradi tega, ker je tudi ureditev
               koncesij urejena na napačni podlagi in zakon ne izboljšuje našega javnega zdravstva.
           </p>
            </sp>
            <sp xml:id="SDZ7-Redna-30-2017-05-30.sp9">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 71 poslank in poslancev, za je glasovalo 42, proti 23.</p>
               <p>(Za je glasovalo 42.) (Proti 23.)</p>
               <p>Ugotavljam, da je zbor sklep sprejel, zato bo predlog zakona dodeljen v obravnavo
               Odboru za zdravstvo kot matičnemu delovnemu telesu.</p>
               <p>S tem zaključujem to točko dnevnega reda. <title>Nadaljujemo s prekinjeno 46. točko
                  dnevnega reda, to je z obravnavo Predloga priporočila v zvezi s problematiko
                  slovenskega zdravstva. </title>
               </p>
               <p>Prehajamo na odločanje o naslednjem predlogu sklepa: Predlog priporočila v zvezi s
               problematiko slovenskega zdravstva ni primeren za nadaljnjo obravnavo.</p>
               <p>Glasujemo. Navzočih je 76 poslank in poslancev, za je glasovalo 51, proti 22.</p>
               <p>(Za je glasovalo 51.) (Proti 22.)</p>
               <p>Ugotavljam, da je zbor sklep sprejel, zato je postopek obravnave predloga
               priporočila končan.</p>
               <p>S tem zaključujem to točko dnevnega reda. <title>Nadaljujemo s prekinjeno 23. točko
                  dnevnega reda, to je s prvo obravnavo Predloga zakona o spremembah in dopolnitvah
                  Zakona o pokojninskem in invalidskem zavarovanju. </title>
               </p>
               <p>Prehajamo na odločanje o naslednjem predlogu sklepa: Predlog zakona o spremembah in
               dopolnitvah Zakona o pokojninskem in invalidskem zavarovanju je primeren za nadaljnjo
               obravnavo.</p>
               <p>Glasujemo. Navzočih je 77 poslank in poslancev, za je glasovalo 24, proti 51.</p>
               <p>(Za je glasovalo 24.) (Proti 51.)</p>
               <p>Ugotavljam, da zbor predlaganega sklepa ni sprejel, zato je zakonodajni postopek o
               predlogu zakona končan.</p>
               <p>S tem zaključujem to točko dnevnega reda. <title>Nadaljujemo s prekinjeno 13. točko
                  dnevnega reda, to je s tretjo obravnavo Predloga zakona o spremembi Zakona o
                  socialnem varstvu v okviru rednega postopka. </title>
               </p>
               <p>Prehajamo na tretjo obravnavo predloga zakona. Ker k predlogu zakona matično delovno
               telo ni sprejelo nobenega amandmaja, amandmaja na seji zbora ni bilo možno vlagati,
               zato prehajamo na odločanje o predlogu zakona.</p>
               <p>Glasujemo. Navzočih je 77 poslank in poslancev, za je glasovalo 39, proti 32.</p>
               <p>(Za je glasovalo 39.) (Proti 32.)</p>
               <p>Ugotavljam, da je zakon sprejet. S tem zaključujem to točko dnevnega reda. <title>
                  Nadaljujemo s prekinjeno 3. točko dnevnega reda, to je z obravnavo Predloga zakona
                  o spremembah Zakona o varnosti v železniškem prometu po nujnem postopku. </title>
               </p>
               <p>Prehajamo na odločanje o naslednjem predlogu sklepa: Predlog zakona o spremembah
               Zakona o varnosti v železniškem prometu ni primeren za nadaljnjo obravnavo.</p>
               <p>Glasujemo. Navzočih je 77 poslank in poslancev, za je glasovalo 73, proti nihče.</p>
               <p>(Za je glasovalo 73.) (Nihče.)</p>
               <p>Ugotavljam, da je zbor sklep sprejel, zato je zakonodajni postopek o predlogu zakona
               končan.</p>
               <p>S tem zaključujem to točko dnevnega reda. <title>Nadaljujemo s prekinjeno 14. točko
                  dnevnega reda, to je z drugo obravnavo Predloga zakona o spremembah in dopolnitvah
                  Zakona o romski skupnosti v Republiki Sloveniji v okviru rednega postopka. </title>
               </p>
               <p>Prehajamo na odločanje o naslednjem predlogu sklepa: Predlog zakona o spremembah in
               dopolnitvah Zakona o romski skupnosti v Republiki Sloveniji ni primeren za nadaljnjo
               obravnavo.</p>
               <p>Obrazložitev glasu v imenu Poslanske skupine Združena levica bo podal Matjaž
               Hanžek.</p>
            </sp>
            <sp xml:id="SDZ7-Redna-30-2017-05-30.sp10">

               <speaker>MATJAŽ HANŽEK (PS ZL):</speaker>

               <p>Hvala lepa, predsednik!</p>
               <p>Ustava Republike Slovenije ukazuje, da imamo v Sloveniji poseben zakon o romski
               skupnosti, ki predpisuje, kaj moramo v teh primerih narediti. Več kot deset let je
               trajalo, da je leta 2007 Slovenija, ta državni zbor sprejel zakon, ki sicer ni bil
               najboljši, ampak vsekakor je bil dober, ker je bil narejen na hitro in ker je sploh
               Slovenija dobila zakon o Romih. Že od takrat naprej se ugotavlja, kaj manjka v tem
               zakonu, kaj je treba spremeniti, kaj je treba dodati, ker v desetih letih se je
               seveda marsikaj tudi na tem področju spremenilo. Pred dvema letoma, se pravi 2015, je
               ta državni zbor skupaj z nami zavrnil nek poslanski predlog o novem dodelanem zakonu
               o romski skupnosti. Takrat smo vladi verjeli, da bo naredila v naslednjem letu, to se
               pravi v lanskem letu, nov zakon. Mislim, da bi bilo bolje, da ji ne bi nič verjeli,
               kot običajno ji ne bi smeli nič verjeti; in predlagati, takrat bi morali predlagati,
               da tisti zakon vlada dopolni. Bila je možnost, ampak smo verjeli, da bo vlada seveda
               v enem letu to naredila. Vlada tega seveda v letu 2016, tako kot je obljubila, ni
               naredila. Zato smo v Združeni levici skupaj z mnogimi Romi, mnogimi strokovnjaki
               pripravili nov predlog zakona, ki naslavlja najbolj kritične točke, ki jih je treba
               na tem področju urediti. Tudi s predstavniki Vlade smo se pogovarjali. Nismo dobili
               kakšnega dodatnega mnenja. Strinjali so se v glavnem, da naslavljamo prave točke,
               ampak rešitve nismo dobili nobene. Zdaj je vlada obljubila, da bo naredila do
               naslednjih volitev svoj boljši, krasen zakon. Jaz sem optimist in ji verjamem, kot
               realist ji ne verjamem. Gledali ji bomo pod prste.</p>
               <p>V Združeni levici bomo seveda glasovali proti temu predlogu, se pravi, predlagamo še
               vedno, da gre naš zakon naprej v poslansko obravnavo. Hvala lepa.</p>
            </sp>
            <sp xml:id="SDZ7-Redna-30-2017-05-30.sp11">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 78 poslank in poslancev, za je glasovalo 71, 5 proti.</p>
               <p>(Za je glasovalo 71.) (Proti 5.)</p>
               <p>Ugotavljam, da je zbor sklep sprejel, zato je zakonodajni postopek o predlogu zakona
               končan.</p>
               <p>S tem zaključujem to točko dnevnega reda.<title> Prehajamo na prekinjeno 1. točko
                  dnevnega reda, to je na Vprašanja poslank in poslancev. </title>
               </p>
               <p>Pregled predlogov sklepov poslank in poslancev za razpravo o odgovorih predsednika
               Vlade, ministric in ministrov z dne 26. 5. 2017 je objavljen na e-klopi.</p>
               <p>V skladu s predlogom poslanca gospoda Ljuba Žnidarja bo zbor odločil o naslednjem
               predlogu sklepa: Državni zbor bo na naslednji seji opravil razpravo o odgovoru
               predsednika Vlade dr. Mira Cerarja na poslansko vprašanje gospoda Ljuba Žnidarja v
               zvezi s projektom izgradnje drugega tira.</p>
               <p>Obrazložitev glasu v imenu Poslanske skupine Slovenske demokratske stranke bo podal
               gospod Danijel Krivec.</p>
            </sp>
            <sp xml:id="SDZ7-Redna-30-2017-05-30.sp12">

               <speaker>DANIJEL KRIVEC (PS SDS):</speaker>

               <p>Hvala za besedo, spoštovani predsednik. Lep pozdrav kolegicam in kolegom!</p>
               <p>Predlagam, da podprete predlog za obravnavo teme o drugem tiru v tem državnem zboru.</p>
               <p>Predsednik Vlade je na vprašanje kolega Ljuba Žnidarja dal neke odgovore, ki so še
               bolj poglobili dvome v to, da je drugi tir skozi to zakonsko rešitev, ki jo imamo na
               mizi, možno zgraditi; in to tako v cenovnem okviru, ki je predlagan, kot tudi v
               časovnem okviru, ki je v tem zakonu zapisan. Glede na svoje odgovore, da bo kilometer
               proge stal 27 milijonov evrov krat dolžina proge, pa je povzročil še dodatno zadrego
               in dilemo, verjetno predvsem pri kolegih iz koalicije. Kajti v opoziciji že dolgo
               časa vemo, da tega zakona za gradnjo tako kratkega odseka infrastrukture v Republiki
               Sloveniji dejansko ne potrebujemo. Glede na prakse iz preteklosti, ko smo gradili
               tako infrastrukturo na avtocestnem križu kot infrastrukturo in posodobitve v
               železniškem delu, vemo, da se takih projektov na tak unikaten način ne poskuša in
               tudi ne gradi. Praksa v Evropi kaže, da takih unikatnih prijemov pač ni. Na to temo
               smo imeli že nekaj razprav. In kolegi iz koalicije so nam v razpravi jasno povedali,
               da je to nek unikum, ki se ga je ministrstvo spomnilo, verjetno ob primernem suportu
               ljudi, ki pomagajo tej koaliciji, da pripravi prijeme, ki bodo na dolgi rok pomenili
               tudi dodatno odtekanje denarja v privatne žepe. Če želimo, da se to prepreči, je eno
               od pomembnih dejstev oziroma korakov tudi to, da se v Državnem zboru podrobneje
               seznanimo z vsemi okviri, ki jih ta investicija prinaša. Vemo, da niti tehnični
               okviri niso dorečeni, vemo, da finančna konstrukcija ni urejena, vemo, da o zalednih
               državah praktično ni ne duha ne sluha.</p>
               <p>Na vprašanja, ki jih postavljamo na matičnem delovnem telesu v Državnem zboru, ne
               dobimo odgovorov, in zato je prav, da podprete to razpravo, da se, še preden pride do
               referenduma, vsi seznanimo, kaj so dejstva in kaj je neka alternativa za to, da se
               drugi tir, za katerega verjamem, da vsi upamo in delamo v smeri, da se slej ko prej
               zgradi, tudi uresniči.</p>
            </sp>
            <sp xml:id="SDZ7-Redna-30-2017-05-30.sp13">

               <speaker>PREDSEDNIK DR. MILAN BRGLEZ:</speaker>

               <p>Obrazložitev glasu v imenu Poslanske skupine Stranke modernega centra bo podal
               gospod Igor Zorčič.</p>
            </sp>
            <sp xml:id="SDZ7-Redna-30-2017-05-30.sp14">

               <speaker>IGOR ZORČIČ (PS SMC):</speaker>

               <p>Spoštovani predsednik, hvala za besedo.</p>
               <p>Mi tega predloga ne bomo sprejeli. Skratka, ocenjujemo, da je bilo v zvezi z
               vprašanjem tega drugega tira odgovorjeno na vsa relevantna vprašanja. Kar se tiče teh
               ocen o vrednosti enega kilometra železniške proge oziroma izgradnje predora, je več
               kot očitno, da želijo kolegi iz stranke SDS ponovno zavajati, in to na ta način, da
               množijo ceno 27 milijonov s 27 kilometri. Čeprav je ocena, da je ta cena, se pravi 27
               milijonov po kilometru, realna, pa so pozabili povedati, da ne gre samo za 20
               kilometrov predorov, da gre še za servisne predore, skratka, da to ni edini strošek
               pri izgradnji tega drugega tira.</p>
               <p>Zdi pa se mi pri vsej tej razpravi, glede na to, da poteka zbiranje podpisov za
               razpis referenduma, pomembno izpostaviti mogoče tudi neke besede, ki jih je kolega
               Tanko zadnjič povedal, in sicer, da bi lahko namesto drugega tira izpolnili vse Nato
               standarde. In mi v Stranki modernega centra ocenjujemo, da je seveda tudi to pomemben
               faktor, pa vendarle smo pri tem zakonu še vedno na stališču, da ta drugi tir
               potrebujemo in da ne potrebujemo druge Patrie. Hvala lepa.</p>
            </sp>
            <sp xml:id="SDZ7-Redna-30-2017-05-30.sp15">

               <speaker>PREDSEDNIK DR. MILAN BRGLEZ:</speaker>

               <p>Še kakšna obrazložitev v imenu poslanske skupine? V lastnem? Potem pa prosim za
               prijavo, ker sem vsaj tri videl.</p>
               <p>Obrazložitev glasu v lastnem imenu bo podal gospod Bojan Podkrajšek.</p>
            </sp>
            <sp xml:id="SDZ7-Redna-30-2017-05-30.sp16">

               <speaker>BOJAN PODKRAJŠEK (PS SDS):</speaker>

               <p>Spoštovani predsednik, hvala za dano besedo. Kolegice in kolegi.</p>
               <p>Sam bom podprl predlog kolega Žnidarja, da se to uvrsti na sejo Državnega zbora –
               točka drugega tira, ki nas muči že kar nekaj mesecev.</p>
               <p>Spoštovani kolegice in kolegi, od vseh nas je odvisna prihodnost Slovenije, pa ne
               glede, če bomo čez pet let sedeli v Državnem zboru ali ne. Velikokrat poslušam
               predsednika Vlade pozorno, pa ga največkrat ne razumem, kaj nam misli povedati. Prav
               gotovo pa sem ga razumel, ko je kolegu Žnidarju odgovarjal na vprašanje glede drugega
               tira. In seveda se zdaj sprenevedati v Državnem zboru, da to ne drži, kar je
               predsednik Vlade povedal … Povedal je tudi, da ima argumente in da ima papirje,
               podkovane z vsemi strokovnimi službami, da je kilometer drugega tira 27 milijonov
               evrov. In ko to pomnožiš s 27 kilometri, jaz mislim, da ni treba, da si dober
               matematik, da dobiš znesek.</p>
               <p>S tem odgovorom je prav gotovo dokončno poglobil vse dvome in pomisleke, ki smo jih
               imeli v Slovenski demokratski stranki in ki jih imajo Slovenke in Slovenci o tem
               projektu, zato bom podprl ta predlog, da se razprava opravi v Državnem zboru. Hvala.
           </p>
            </sp>
            <sp xml:id="SDZ7-Redna-30-2017-05-30.sp17">

               <speaker>PREDSEDNIK DR. MILAN BRGLEZ:</speaker>

               <p>Obrazložitev glasu v lastnem imenu bo podal gospod Zvonko Lah.</p>
            </sp>
            <sp xml:id="SDZ7-Redna-30-2017-05-30.sp18">

               <speaker>ZVONKO LAH (PS NSi):</speaker>

               <p>Tudi jaz bom podprl ta predlog, da se odpre razprava o drugem tiru v Državnem zboru.
               Namreč, predsednik Vlade je po mojem mnenju zelo čudno odgovarjal na vprašanja.
               Očitno ga nekdo zavaja, ker njegove trditve ne držijo, in dan pozneje, ko je izjavil,
               da je to eden od najbolj transparentnih projektov v Sloveniji … To je pa višek, zato
               podpiram, da se odpre razprava. Podpiram tudi zbiranje podpisov za referendum, ker s
               tem ne ukinjamo drugega tira. Potrebujemo drugi tir, samo ne takega, kot ga želi
               Vlada zgraditi za tak denar. Potrebujemo drugi tir, in to dva tira naenkrat s pol
               manj cene, kot je ta, in brez zalednih držav in tujih vlagateljev. Ker nobena država
               ne bi šla na tak način v izgradnjo tako pomembne infrastrukture, kot se je lotevamo
               mi, ker po mojem hočemo oziroma nekateri hočejo samo kritje neke tuje države, da v
               bodoče ne bi nekdo mogel razdreti te pogodbe, ker bi bila pač meddržavna pogodba
               sklenjena. Za nič drugega ne gre. Za tako ceno bi lahko zgradili dva tira pa še del
               tretje razvojne osi na severnem in na južnem delu.</p>
               <p>Jaz upam, da bo parlament spremljal napredovanje tega projekta, pri katerem lahko
               Vlada gradi brez zakona, brez državnega podjetja 2TDK. Zato bom podprl, da se v
               Državnem zboru opravi temeljita razprava o tem projektu.</p>
            </sp>
            <sp xml:id="SDZ7-Redna-30-2017-05-30.sp19">

               <speaker>PREDSEDNIK DR. MILAN BRGLEZ:</speaker>

               <p>Obrazložitev glasu v lastnem imenu bo podal gospod Jože Tanko.</p>
            </sp>
            <sp xml:id="SDZ7-Redna-30-2017-05-30.sp20">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Tudi sam bom podprl zahtevo za razpravo o odgovoru predsednika Vlade na poslansko
               vprašanje kolega Žnidarja. Predsednik Vlade je nedvoumno povedal, da je realna cena
               tega projekta 729 milijonov evrov, toliko znese 27 na kvadrat, se pravi 27 kilometrov
               tirov po 27 milijonov po kilometru. Tisto, kar je predvideno z zakonom, pa znaša od
               dvakrat do trikrat toliko. Za tisto minimalno ceno, ki je dvakrat višja po zakonu,
               lahko zgradimo najmanj 100 šol, najmanj 100 vrtcev, najmanj 100 športnih dvoran in
               najmanj naslednji mandat izpolnjujemo vse Nato standarde. Če greste pa na varianto,
               da bo uporabnina oziroma nadomestilo, povračilo 40 milijonov, pa to pomeni krat tri.
               Podpreti projekt, v katerem je vnaprej zapisano, da bo marža, da bo štücnga za tiste,
               ki bodo pri tem projektu sodelovali, dvojna ali trojna, je norost, ki si jo lahko
               privošči samo nekdo, ki se bo po naslednjih volitvah poslovil. Odgovorna politika,
               odgovorni poslanci pač moramo glasovati proti taki varianti zato, ker je s tem
               zakonom zapisana sistemska, zakonska kraja tistega, kar bi morali uporabiti za druge
               namene. Če si lahko tako razkošje privoščite v vladni koaliciji, bog pomagaj, to bodo
               trpeli državljani in odpovedati se bo treba vsem tem zadevam, ki sem jih prej
               povedal.</p>
               <p>Skratka, če ne boste podprli razprave, je pač znak, da podprete korupcijo na
               najvišji ravni. Zdaj upam, da ne boste zaradi tega še spremenili Ustave, da boste še
               na kakšen drug način zavarovali take pridobitve tega mandata. Skratka, grozota, kar
               ste pripravili s tem zakonom, in zato bom tudi … / izklop mikrofona/</p>
            </sp>
            <sp xml:id="SDZ7-Redna-30-2017-05-30.sp21">

               <speaker>PREDSEDNIK DR. MILAN BRGLEZ:</speaker>

               <p>Še kakšna obrazložitev? Ne.</p>
               <p>Glasujemo. Navzočih je 75 poslank in poslancev, za je glasovalo 25, proti 44.</p>
               <p>(Za je glasovalo 25.) (Proti 44.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca dr. Franca Trčka bo zbor odločal o naslednjem predlogu
               sklepa: Državni zbor bo na naslednji seji opravil razpravo o odgovoru predsednika
               Vlade dr. Mira Cerarja na poslansko vprašanje dr. Franca Trčka v zvezi s pripravo
               novega Zakona o Slovenski obveščevalno-varnostni agenciji.</p>
               <p>Glasujemo. Navzočih je 78 poslank in poslancev, za je glasovalo 27, proti 49.</p>
               <p>(Za je glasovalo 27.) (Proti 49.)</p>
               <p>Ugotavljam, da sklep ni sprejet.</p>
               <p>V skladu s predlogom poslanke gospe Jelke Godec bo zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministrice za zdravje gospe Milojke Kolar Celarc ter ministra za javno upravo gospoda
               Borisa Koprivnikarja na poslansko vprašanje gospe Jelke Godec v zvezi s skupnimi
               javnimi naročili v zdravstvu.</p>
               <p>Glasujemo. Navzočih je 78 poslank in poslancev, za je glasovalo 23, proti 48.</p>
               <p>(Za je glasovalo 23.) (Proti 48.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca dr. Mateja T. Vatovca bo zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministra za gospodarski razvoj in tehnologijo gospoda Zdravka Počivalška na poslansko
               vprašanje dr. Mateja T. Vatovca v zvezi z nabavo in postavitvijo ograje na državni
               meji.</p>
               <p>Glasujemo. Navzočih je 76 poslank in poslancev, za je glasovalo 25, proti 48.</p>
               <p>(Za je glasovalo 25.) (Proti 48.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca gospoda Bojana Podkrajška bo zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               ministra za infrastrukturo dr. Petra Gašperšiča na poslansko vprašanje gospoda Bojana
               Podkrajška v zvezi s podeljevanjem licenc avtoprevoznikom, ki prihajajo iz tujih
               držav.</p>
               <p>Obrazložitev glasu v imenu Poslanske skupine Slovenske demokratske stranke bo podal
               gospod Bojan Podkrajšek.</p>
            </sp>
            <sp xml:id="SDZ7-Redna-30-2017-05-30.sp22">

               <speaker>BOJAN PODKRAJŠEK (PS SDS):</speaker>

               <p>Spoštovani predsednik, še enkrat hvala za dano besedo.</p>
               <p>Ministru postavljam vprašanje glede podeljevanja licenc in predlagam Državnemu
               zboru, da opravimo temeljito razpravo na to temo. Imamo mnogo prevoznikov v Republiki
               Sloveniji, ki svojo dejavnost opravljajo 10, 20, 30 let, 40, celo mnogo je tistih, ki
               že dajejo svoja podjetja svojim otrokom, da jih vodijo naprej. V zadnjih dveh letih
               se je v Republiki Sloveniji pojavilo, da se odpirajo poštni nabiralniki na enem
               naslovu za podeljevanje licenc, in to je v zadnjih dveh letih odprlo preko 500 tujih
               podjetij, ki prihajajo iz bivše Jugoslavije, Bosne, Črne gore, Srbije. In seveda, vsi
               ti podjetniki so velika konkurenca našim prevoznikom, ki delajo pošteno, ki
               spoštujejo delovno zakonodajo in ki spoštujejo socialno zakonodajo. Zato, spoštovane
               poslanke in poslanci, predlagam, da podprete ta moj predlog, predvsem, da se opravi
               temeljita analiza teh podjetij. In naj povem, da podatki kažejo, da to omogočajo tudi
               tisti ljudje, ki delajo v državni upravi. Na enem naslovu je po 10, 15, 20 pa še več
               odprtih podjetij, ki seveda omogočajo te nečedne posle tujim državljanom, seveda
               posledično pa bremenijo naše državljanke in državljane, ki delajo na tem področju
               pošteno in odgovorno.</p>
               <p>Zato še enkrat pozivam vse, da ta moj predlog podprete. Naj pa vam tudi položim na
               dušo, da če ne bomo zaščitili svojih državljanov, se nam kaj slabo piše v prihodnje.
               Hvala.</p>
            </sp>
            <sp xml:id="SDZ7-Redna-30-2017-05-30.sp23">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 77 poslank in poslancev, za je glasovalo 25, proti 45.</p>
               <p>(Za je glasovalo 25.) (Proti 45.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca Mihe Kordiša bo zbor odločil o naslednjem predlogu
               sklepa: Državni zbor bo na naslednji seji opravil razpravo o odgovoru ministrice za
               delo, družino, socialne zadeve in enake možnosti dr. Anje Kopač Mrak na poslansko
               vprašanje Mihe Kordiša v zvezi s prenizko denarno socialno pomočjo.</p>
               <p>Obrazložitev glasu v imenu Poslanske skupine Združena levica bo podal Miha Kordiš.
           </p>
            </sp>
            <sp xml:id="SDZ7-Redna-30-2017-05-30.sp24">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoči.</p>
               <p>Ministrici Anji Kopač Mrak sem zastavil vprašanje v zvezi z izračunom življenjskih
               stroškov, ampak na to vprašanje mi ni odgovorila. Namesto tega se je raje spuščala v
               arogantno prerekanje. Pa ni problem ministričina aroganca, ampak čiste posledice, ki
               jih manko izračuna življenjskih stroškov prinaša s seboj. To je osnova za izračun
               višine denarne socialne pomoči in varstvenega dodatka, skratka socialnih transferjev,
               ki omogočajo golo fizično preživetje. Nazadnje so bili ti življenjski stroški
               izračunani leta 2009, čeprav imamo zakon, ki določa, da se morajo izračunavati na
               vsakih pet let, in če pride do 20 % odstopanja glede na prejšnji preračun, je treba
               denarno socialno pomoč, varstveni dodatek na novo opredeliti in seveda v današnjem
               kontekstu to pomeni, da se ti socialni transferji dvignejo. To se od leta 2009 naprej
               ni dogodilo. Še več, Vlada si je v socialnem sporazumu malo raztegnila manevrski
               prostor, kjer je zapisala, da bo za ta izračun poskrbela leta 2016, pa tudi iz tega
               ni bilo nič. Razlog, zakaj se tukaj nič ne premakne, je seveda jasen. Vlada in
               ministrstvo za delo, da ne rečem ministrstvo za delodajalce, ponovno varčuje na
               revnih. V skladu s socialno politiko Socialdemokratov, ki jo vodijo v zadnjem
               desetletju: puščati ljudi na meji fizičnega preživetja ali pa celo pod to mejo, zato
               da se jih izpostavi brezkompromisnemu terorju trga dela in so prisiljeni sprejeti
               vsakršno delo ne glede na to, kako izkoriščevalsko in kako nizkotno je. Če bi
               dvignili izračun golega fizičnega preživetja, če bi dvignili denarno socialno pomoč,
               varstveni dodatek in tako naprej, bi delovne ljudi, slovenske državljanke in
               državljane, zaščitili pred najbolj brutalnimi izkoriščevalskimi praksami, ker bi
               lahko dela, ki so plačana po bolgarskih tarifah, kratko malo zavrnili. In to bi bil
               najboljši socialni pa tudi razvojni ukrep, ker bi v enem zamahu tako začeli reševati
               revščino kot preprečili nelegitimne poslovne prakse ala Marof Trade.</p>
               <p>Žal tega za enkrat ni na horizontu v istem trenutku, ko imamo 300 tisoč ljudi v tej
               državi pod pragom tveganja revščine, in zato v Združeni levici zahtevamo debato o
               ministričinem odgovoru o tem Državnemu zboru.</p>
            </sp>
            <sp xml:id="SDZ7-Redna-30-2017-05-30.sp25">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 77 poslank in poslancev, za je glasovalo 23, proti 48.</p>
               <p>(Za je glasovalo 23.) (Proti 48.)</p>
               <p>Ugotavljam, da sklep ni sprejet.</p>
               <p>V skladu s predlogom poslanca Luke Meseca bo zbor odločal o naslednjem predlogu
               sklepa: Državni zbor bo na naslednji seji opravil razpravo o odgovoru ministrice za
               finance mag. Mateje Vraničar Erman na poslansko vprašanje Luke Meseca v zvezi z
               odlogom privatizacije NLB, d. d.</p>
               <p>Obrazložitev glasu v imenu Poslanske skupine Združena levica bo podal Luka Mesec.
           </p>
            </sp>
            <sp xml:id="SDZ7-Redna-30-2017-05-30.sp26">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>V banko NLB smo samo z zadnjo dokapitalizacijo vložili 1,55 milijarde evrov. Po
               podatkih, ki jih je navajal časopis Dnevnik, naj bi država to banko prodajala za 650
               milijonov evrov. To pomeni, da bomo iztržili približno tretjino vloženega denarja, in
               zato sem ministrico Vraničar Erman vprašal pod A: Zakaj se Vlada po zgledu
               Portugalske in Italije ne izpogaja v Evropi za odložitev privatizacije ali pa za
               prekinitev zaveze? Ali pod B: Zakaj Vlada ne izkoristi prostora, ki ga že obstoječa
               evropska zaveza dopušča? V tej zavezi namreč piše, ali Slovenija banko proda ali pa
               proda njene hčerinske družbe na Balkanu. In ker gre za največjo slovensko komercialno
               banko, od katere je odvisen razvoj tukajšnjega gospodarstva, in ta banka v veliki
               meri odgovarja na vprašanje, kam bomo investirali in kakšen bo naš razvojni model, bi
               bilo bolj smiselno, da se prodajo podružnice na Balkanu, če se Vlada že ne uspe
               nikakor drugače v Bruslju dogovoriti.</p>
               <p>Ministrica Vraničar Erman mi na nobeno od teh vprašanj ni odgovorila, zato
               predlagam, da se v Državnem zboru o njenih odgovorih pogovorimo tudi v luči
               včerajšnjih dogodkov na SDH in Vladi. Hvala.</p>
            </sp>
            <sp xml:id="SDZ7-Redna-30-2017-05-30.sp27">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 76 poslank in poslancev, za je glasovalo 28, proti 45.</p>
               <p>(Za je glasovalo 28.) (Proti 45.)</p>
               <p>Ugotavljam, da sklep ni sprejet. Zaključujem to točko dnevnega reda. <title>
                  Nadaljujemo s prekinjeno 12. točko dnevnega reda, to je s tretjo obravnavo
                  Predloga zakona o športu v okviru rednega postopka. </title>
               </p>
               <p>Državni zbor je v sredo, 24. maja 2017, opravil drugo obravnavo navedenega predloga
               zakona. Ker so bili v drugi obravnavi sprejeti amandmaji k manj kot desetini členov
               dopolnjenega predloga zakona, je zbor na predlog Vlade kot predlagateljice predloga
               zakona sklenil, da bo na podlagi prvega odstavka 138. člena Poslovnika zbora še na
               tej seji opravil tretjo obravnavo predloga zakona. Ugotavljam, da k predlogu zakona
               za tretjo obravnavo ni bilo vloženih amandmajev. Obveščam vas, da me
               Zakonodajno-pravna služba oziroma Vlada nista opozorili, da bi bil zaradi amandmajev,
               sprejetih na seji matičnega delovnega telesa oziroma Državnega zbora v drugi
               obravnavi, predlog zakona neusklajen.</p>
               <p>Prehajamo na odločanje o predlogu zakona. Obrazložitev glasu v imenu Poslanske
               skupine Združena levica bo podal Miha Kordiš.</p>
            </sp>
            <sp xml:id="SDZ7-Redna-30-2017-05-30.sp28">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoči.</p>
               <p>V Združeni levici bomo glasovali proti vladnemu zakonu o športu. Res je, da
               naslavlja nekatere probleme, nastale v športni panogi, ampak potem pa pridemo do 59.
               in 60. člena. Kaj je fora teh dveh členov? Ukinjata Zakon o delovnih razmerjih za
               celotno področje športa. In tukaj se ne pogovarjamo zgolj o športnikih, pogovarjamo
               se tudi o delavcih v športu, v celotnem tem velikem segmentu športnega proletariata,
               ki ga zelo redko ugledamo na televiziji. To je zelo hud problem. 59. člen se sicer
               začne s tem, da velja Zakon o delovnih razmerjih, ampak … Potem pa začne naštevati
               izjeme. In na tak način popolnoma ukine delovnopravno varstvo športnega proletariata
               in omogoča neomejeno izkoriščanje delodajalcev na tem področju. Še več: 60. člen
               dovoljuje veriženje začasnih pogodb v razdobju deset let. Deset let, popolnoma
               legalno. Zakon o delovnih razmerjih, denimo, omejuje tovrstno veriženje in
               podaljševanje začasnih pogodb na razdobje dveh let.</p>
               <p>Kar vse to pomeni, je, da imamo pred seboj zelo nevaren precedens, ne samo za
               športno panogo, ampak za urejanje celotnega področja dela v tej državi. Kaj nam
               pomaga Zakon o delovnih razmerjih, kjer se predstavniki delavcev izpogajajo in
               izborijo za delavske pravice, če jih lahko vsakokratna Vlada in vsakokratni parlament
               kar tako preko zadnjih vrat prelisičita skozi panožne zakone. Zato v Združeni levici
               temu Zakonu o športu ostro nasprotujemo in smo ogorčeni, da je sploh ugledal
               parlamentarno proceduro.</p>
               <p>Kolege in kolegice iz koalicijskih poslanskih skupin pa pozivam še poslednjič, da
               glasujejo proti temu zakonu in s tem glasujejo proti brutalni vsesplošni
               prekarizaciji znotraj športne panoge. Tudi športniki so delavci. Hvala.</p>
            </sp>
            <sp xml:id="SDZ7-Redna-30-2017-05-30.sp29">

               <speaker>PREDSEDNIK DR. MILAN BRGLEZ:</speaker>

               <p>Glasujemo. Navzočih je 75 poslank in poslancev, za je glasovalo 40, proti 14.</p>
               <p>(Za je glasovalo 40.) (Proti 14.)</p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Obveščam vas, da se bo 97. seja Kolegija začela čez 15 minut v sejni sobi 217, to je
               ob 11. uri in 5 minut.</p>
               <p>Zaključujem 30. sejo Državnega zbora. <title>Seja je bila končana 30. maja 2017 ob
                  10.51. </title>
               </p>
            </sp>
         </div>
      </body>
   </text>
</TEI>
