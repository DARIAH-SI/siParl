<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="Izredna-31-2016-04-25">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="day">SZA|8AEF300CB3DD3626C1257FF4004C91DF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=sz&amp;uid=8AEF300CB3DD3626C1257FF4004C91DF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Izredna-31-2016-04-25.DZ" n="31">
               <name>Izredna</name>
               <date when="2016-04-25"/>
            </setting>
         </settingDesc>
         <particDesc>
            <listOrg>
               <org xml:id="Izredna-31-2016-04-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">31. izredna seja</stage>
            <stage type="chairman">Sejo je vodil predsednik Državnega zbora dr. Milan Brglez. </stage>
            <stage type="time">Seja se je začela ob 9.03.</stage>


            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Spoštovani kolegice poslanke in kolegi poslanci, gospe in gospodje!</p>
               <p>Začenjam 31. izredno sejo Državnega zbora, ki sem jo sklical na podlagi prvega
               odstavka 58. člena in drugega odstavka 60. člena Poslovnika Državnega zbora.</p>
               <p>Obveščen sem, da se današnje seje ne morejo udeležiti naslednje poslanke in
               poslanci: mag. Mirjam Bon Klanjšček, gospod Jožef Horvat, dr. Bojan Dobovšek, gospod
               Franc Laj, dr. Matej T. Vatovec, dr. Franc Trček, Miha Kordiš, gospod Roberto
               Battelli, mag. Andrej Šircelj, dr. Vinko Gorenak, gospa Ljudmila Novak do 13. ure,
               Matjaž Hanžek, gospa Iva Dimic, gospod Andrej Čuš, gospa Eva Irgl in gospod Jože
               Tanko.</p>
               <p>Na sejo sem vabil predsednika Vlade dr. Mira Cerarja ter ministrico za kulturo mag.
               Julijano Bizjak Mlakar k 1. točki dnevnega reda ter predstavnike Vlade k 2. točki
               dnevnega reda.</p>
               <p>Lepo pozdravljam tudi ostale prisotne.</p>
               <p>Prehajamo na <title>določitev dnevnega reda</title> 31. izredne seje Državnega zbora.
               Predlog dnevnega reda seje ste prejeli v petek, 22. aprila 2016, s sklicem seje. O
               predlogu dnevnega reda bomo odločali v skladu s prvim odstavkom 64. člena Poslovnika
               Državnega zbora.</p>
               <p>Predlogov za širitev dnevnega reda seje nisem prejel. Zboru predlagam, da za današnjo
               sejo določi dnevni red, kot ste ga prejeli s sklicem.</p>
               <p>Prehajamo na odločanje. Poslanke in poslance prosim, da preverite delovanje
               glasovalnih naprav.</p>
               <p>Glasujemo. Navzočih je 57 poslank in poslancev, za jih je glasovalo 56, nihče pa ni
               bil proti.</p>
               <p><stage type="vote-ayes">(Za je glasovalo 56.)</stage> <stage type="vote-noes">(Proti nihče.)</stage></p>
               <p>Ugotavljam, da je dnevni red 31. izredne seje Državnega zbora določen.</p>
               <p>Prehajamo na <title>1. TOČKO DNEVNEGA REDA, TO JE NA OBRAVNAVO PREDLOGA ZA RAZREŠITEV
                  MAG. JULIJANE BIZJAK MLAKAR, MINISTRICE ZA KULTURO.</title>
               </p>
               <p>Predsednik Vlade dr. Miro Cerar je Državnemu zboru 19 aprila 2016 predlagal, da mag.
               Julijano Bizjak Mlakar razreši s funkcije ministrice za kulturo.</p>
               <p>Besedo dajem predsedniku Vlade dr. Miru Cerarju za dodatno obrazložitev predloga.
               Prosim.</p>
            </sp>
            <sp who="SDZ7:CerarMiro">

               <speaker>DR. MIROSLAV CERAR:</speaker>

               <p>Spoštovani predsednik Državnega zbora, spoštovani poslanke in poslanci!</p>
               <p>V obravnavo sem vam poslal predlog za razrešitev ministrice za kulturo mag. Julijane
               Bizjak Mlakar. Svoj predlog utemeljujem z naslednjimi argumenti. Prvič. Kot
               predsednik Vlade ocenjujem, da ministrica ne izkazuje zadostne osebne odgovornosti za
               skupno delo Vlade. S tem ravna v neskladju s 114. členom Ustave, ki določa, da so
               ministri skupaj odgovorni za delo Vlade. Drugič. Ministrica ob tem ne uresničuje
               oziroma bistveno prepočasi uresničuje nujne naloge na področju svojega resorja, saj
               kljub zadostnemu času za nekatere temeljne zakonske spremembe in za sprejem drugih
               nujnih ukrepov le-teh še ni pripravila. Tretjič. Ministrica je doslej pogosto iskala
               razloge za neizvajanje svojih nalog z izpostavljanjem nerazpoložljivosti zadostnih
               proračunskih sredstev. Ti njeni pogosto tudi javni nastopi so bili oziroma so
               nekorektni. Nekorektni so zato, ker je te zaveze sprejela skupaj z Vlado. Proračun za
               kulturo je ta vlada vse od začetka svojega mandata v skladu z zmožnostmi povečevala,
               kar ministrica v javnosti pogosto zamolči, neupravičeno pa napada Vlado in njene
               člane.</p>
               <p>Spoštovani! Kultura je v življenju slovenskega naroda vitalnega pomena, je temelj
               naše identitete in družbenega razvoja, je pomembno gibalo demokracije. Vse od
               osamosvojitve naprej slovensko kulturno politiko tako kot druge moderne evropske
               kulturne politike vodijo temeljna načela, kot so: svoboda izražanja in ustvarjanja,
               kulturni pluralizem ter razvit sistem varovanja lastne narodne identitete in kulturne
               dediščine. Na teh temeljnih moramo graditi nadaljnji razvoj slovenske kulture, ki se
               mora ustrezno soočati z aktualnimi izzivi in tudi v skupnem evropskem prostoru
               poiskati nove možnosti realizacije. Pomena kulture in njene vloga v družbi se Vlada v
               polni meri zaveda, kot se zaveda tudi aktualnih izzivov na področju kulture. Ravno
               zato smo si na področju kulture tudi zadali ambiciozne cilje, ki pa se žal
               uresničujejo prepočasi. Na področju kulture je treba izhajati iz nacionalnega
               programa za kulturo, to je temeljnega strateškega dokumenta, ki ga je sprejel Državni
               zbor leta 2013. Gre za program, ki presega politične delitve in miselnosti različnih
               kulturnih interesnih skupin, saj predstavlja skupno vizijo razvoja kulture. Odgovarja
               na vprašanja, kaj kot narod pod tem pojmom razumemo in kako vidimo razvoj kulture v
               prihodnje. Vendar pa smo ob zadnjem poročilu s strani ministrstva slišali ogromno
               očitkov, da program kot tak ni izvedljiv in da predstavlja le nekakšen nabor želja
               vseh interesov v kulturi. Ministrica ga v vsem dosedanjem času ni niti začela resno
               izvajati niti ni predlagala ustreznih dopolnitev, kar bi bilo smiselno, če meni, da
               ta dokument ni ustrezen. Veljavni nacionalni program za kulturo je zavezujoč
               dokument. Temelji na izrazitem medresorskem sodelovanju in vpenja kulturo v izvajanje
               več vladnih politik. Tako navaja tudi razvojna področja, na katerih je kultura
               razvojni dejavnik in so skladna s cilji operativnega programa 2014–2020. Žal tem
               usmeritvam ministrica ni sledila. Operativni program je potrdila naša vlada,
               ministrica pa ni uspela kulture ustrezno uvrstiti med razvojne prioritete te vlade.
               Da je takšno delovanje ministrice nesprejemljivo, so opozorili tudi člani prejšnjega
               Nacionalnega sveta za kulturo, pri čemer je nato posledično v znak protesta večina
               članov sveta celo odstopila. V njihovem mnenju je zapisano, da je vodenje Ministrstva
               za kulturo izrazito politično in nestrokovno ter da je ministrica počasna pri
               zakonodajnih spremembah. Ministrstvu tudi očitajo, da zavrača uresničevanje
               Nacionalnega programa za kulturo, da izvaja nepremišljeno in avtoritarno kadrovsko
               politiko ter da ministrica ne razume resnosti razmer v kulturi. Naj na tem mestu
               opozorim, da je Nacionalni svet za kulturo organ, ki ga izvoli Državni zbor in je
               ključen za nadzor nad izvajanjem nacionalne kulturne politike. Njegova naloga je
               usmerjanje nacionalne strategije za kulturo. Tesno sodelovanje in stalna komunikacija
               med ministrstvom in Nacionalnim svetom za kulturo je zato predpogoj za uspešno
               izvajanje kulturne politike. Žal do sedaj takšnega sodelovanja in komunikacije ni
               bilo dovolj. Pričakoval sem, da bo ministrica z intenziviranjem svojega dela to
               stanje ustrezno in hitro uredila.</p>
               <p>Obstoječi kulturni model je pred velikimi izzivi, zato ga je treba ustrezno
               prenoviti. S tem namenom sta bila v preteklosti pripravljena dva koncepta kulturne
               politike, pri čemer ministrica ni podprla nobenega. Ustanovila je novo strokovno
               komisijo, ki naj bi ponovno proučila možnosti sprememb, predrugačenja kulturnega
               modela, a doslej še brez ustreznih rezultatov. S takšnim pristopom se zdaj že
               neupravičeno dolgo odlaga nujne zakonske spremembe in druge potrebne ukrepe, kar ima
               lahko za kulturo konkretne negativne posledice. Novela Zakona o javnem interesu za
               kulturo, ki jo je ministrica vložila v zakonsko proceduro, se problemov loteva zgolj
               parcialno in ne sledi reševanju sistemske problematike, ki se je že zdavnaj izkazala
               za akutno. Naj kot ilustracijo navedem pristop Ministrstva za kulturo k medresorskemu
               usklajevanju te novele, kjer se je ministrstvo namenoma skušalo izogniti opisu
               finančnih posledic. To ni edini primer slabega usklajevanja z drugimi resorji in
               Vlado, ker ministrica ne zna ustrezno sodelovati v postopkih usklajevanja. Namesto da
               bi v duhu 114. člena Ustave ob zastopanju interesov svojega resorja iskala skupne
               rešitve, ministrica pogosto trmasto uveljavlja svojo voljo, se izogiba vladnim
               postopkom ter ne prisluhne tehtnim argumentom in skupnim odločitvam Vlade.</p>
               <p>Naslednje pomembno področje, ki ni bilo deležno ustrezne obravnave s strani resorja
               pod vodstvom ministrice Bizjak Mlakarjeve, je prenova medijske zakonodaje. Ta namreč
               zahteva sistemski in celosten pogled na urejanje slovenske medijske krajine v hitro
               spreminjajočem se globalnem okolju. Tudi na tem področju je delo ministrstva
               prepočasno in celo kaže na odsotnost razumevanja akutnosti problemov. Ministrstvo za
               kulturo je maja 2015 pripravilo amandmaje k Zakonu o medijih na zgolj nekaterih
               področjih. Z njimi se je ukvarjalo vse od maja 2015 do februarja 2016, namesto da bi
               v vmesnem času pripravilo in predlagalo celovite odgovore na ključna vprašanja za
               razvoj slovenskih medijev. Na to so ministrico opozarjali tudi številni strokovnjaki,
               združenja in izdajatelji programov. Vendar ministrica v 19 mesecih svojega mandata ni
               pripravila niti osnutka zakona o medijih niti zakona o RTV Slovenija ali eventualno
               zakona o avdiovizualnih medijskih storitvah.</p>
               <p>Vlada ima ambiciozne načrte na področju kulturne dediščine. Ti so zapisani tudi v
               koalicijskem sporazumu. Kljub pričakovanjem koalicije je bilo na tem področju
               narejeno bistveno premalo in se očitno tudi tu zamuja. Ministrica je v začetku
               mandata napovedovala, da bo kulturna dediščina njena prioriteta in da bo zanjo dobro
               poskrbljeno. Tako je pripravila osnutek zakona o zagotavljanju sredstev za nekatere
               nujne programe v kulturi, ki pa je slabo utemeljen in brez jasnih prioritet. Njen
               predlog zakona vsebuje le pavšalne utemeljitve za investicije v višini skoraj 185
               milijonov evrov, in to zgolj na osmih straneh. Predlagana vsota investicij je očitno
               nerealna in je niti ob večji gospodarski rasti v integralnih sredstvih proračuna ni
               mogoče zagotoviti.</p>
               <p>Zadnji primer delovanja oziroma bolj nedelovanja ministrice za kulturo je, kot sem
               že večkrat povedal, predstavljal kapljo čez rob. Gre za neizpolnitev sklepov Vlade o
               prenosu upravljanja rudnika ter vseh s tem povezanih nalog na Center za upravljanje z
               dediščino živega srebra Idrija iz leta 2014. Ti sklepi so končno zagotovili pravno
               podlago za ohranjanje dediščine rudnika živega srebra v Idriji, ki je vpisana na
               Unescov seznam svetovne dediščine. Zaradi nasprotovanje ministrice pa izvedba ni bila
               možna, saj center kot upravljavec dediščine ni mogel opravljati svojih nalog Četudi
               so bila sredstva na voljo, je bilo financiranje bistveno okrnjeno, kar se odraža v
               nevarnem slabšanju razmer v Idriji. Ministrica trdi, da ji Vlada nalaga rudarska
               dela, kar je seveda neresnica in nesmisel, saj rudnik že dolgo ne obratuje.
               Ministrstvo za kulturo nikoli ni dobilo, poudarjam, nikoli ni dobilo naloge
               rudarjenja. Z vladnim sklepom so jasno razmejene pristojnosti med Ministrstvom za
               kulturo in Ministrstvom za gospodarski razvoj in tehnologijo. Gospodarsko ministrstvo
               tako financira nujno potrebno vzdrževanje in tehnični nadzor jame, Ministrstvo za
               kulturo pa skrbi za mednarodno prepoznavno kulturno dediščino idrijskega rudnika.
               Trditve o domnevno vsiljenem preseganju obveznosti Ministrstva za kulturo in
               poseganju na gospodarsko področje brez primernih finančnih in kadrovskih zmožnosti so
               tako zelo zavajajoče. Ministrstvo se prav tako ni ustrezno odzvalo na neresnične
               navedbe, da bodo naloge v zvezi z idrijskim rudnikom ministrstvo stale kar 12
               milijonov evrov. Ta izračun seveda ne drži. Delitev stroškov je ves čas jasna.
               Gospodarsko ministrstvo prispeva 450.000 evrov, kulturno ministrstvo pa 40.000 evrov.</p>
               <p>Spoštovani, naloga Ministrstva za kulturo in ministrice kot predstojnice je vodenje
               in polno uveljavljenje kulturne politike Vlade. V rokah ministrice je osrednja
               koordinacija različnih kulturnih konceptov in pogledov, ki jih mora vtkati v vizijo
               razvoja kulturne politike. To se mora odražati v angažiranem, učinkovitem delovanju
               za kulturo in z njo v uspešno povezovanju s ključnimi deležniki na področju kulture
               ter v sodelovanju z drugimi ministrstvi, organizacijami, strokovno javnostjo in
               mediji. Ministrica je bila pri tem neuspešna. Sposobnost vodenja dialoga z različnimi
               deležniki, tudi s tistimi, s katerimi se minister ne strinja, je pri vodenju
               ministrstva nujna. Vlade ni mogoče voditi uspešno, če član Vlade ni pripravljen
               iskati rešitev in je nenaklonjen dialogu. Iskanje kompromisa je temeljni demokratični
               način uspešnega vodenja politik. Soglasna odločitev Vlade praviloma pomeni prevlado
               kompromisne politične odločitve koalicije o določenem medresorsko usklajenem predlogu
               in ne poraz posameznega ministra, kot je to pogosto razumela ministrica za
               kulturo.</p>
               <p>Naj ob tem povem še, da je javno obračunavanje in razčiščevanje morebitnih
               medresorskih neusklajenosti v medijih nekorektno s strani kateregakoli ministra ali
               ministrice, posebej kadar ta pokriva področje kulture, katerega temeljno poslanstvo
               je spodbujanje in vzdrževanje tistih družbenih odnosov, ki povezujejo in ne delijo
               ter se pri tem poslužujejo transparentne ter dialoško naravnane javne razprave. S
               takšnim nekorektnim načinom javnega nastopanja ministrica izkazuje popolno odsotnost
               zavedanja, da se neskladja in nesoglasja na poti iskanja skupnih vladnih rešitev
               rešujejo znotraj Vlade in koalicije, nikakor pa ne z javnim obračunavanjem,
               neutemeljenim obtoževanjem in napadanjem ali celo z neizvrševanjem pravno utemeljenih
               sklepov Vlade.</p>
               <p>Spoštovane poslanke in poslanci, spoštovani visoki zbor! Na podlagi povedanega menim
               in predlagam, da Državni zbor podpre moj predlog in mag. Julijano Bizjak Mlakar
               razreši s funkcije ministrice za kulturo. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Besedo dajem ministrici za kulturo magistrici Julijani Bizjak Mlakar.</p>
            </sp>
            <sp who="SDZ7:BizjakMlakarJulijana">

               <speaker>MAG. JULIJANA BIZJAK MLAKAR:</speaker>

               <p>Spoštovani!</p>
               <p>Ob imenovanju na ministrski položaj mi ni bilo težko pred javnostjo razgrniti svoje
               premoženjsko stanje in prihodke za 10 let nazaj. Verjetno nisem bila edina, ki sem
               pred dvema letoma verjela, da nam lahko uspe od javnih jasli odstraniti lobistična
               omrežja, ki si ustvarjajo posle zase, siromašijo pa javna sredstva na račun vse bolj
               revnih državljanov. Zgodba o gospodarskih poslih, ki naj bi se peljali prek javnega
               kulturnega zavoda v Idriji – ki bi moral opravljati le negospodarske dejavnosti, po
               sklepu Vlade iz leta 2011 pa naj bi ta zavod opravljal cel kup gospodarskih
               dejavnosti, ki nimajo nič z dejavnostjo varstva kulturne dediščine, poleg rudarskih
               še ravnanje z nevarnimi odpadki, dejavnost oglaševalskih agencij, potniškega prometa
               in drugo –, dokazuje, da so lobistična omrežja še kako trdoživa. Kot kaže, imajo celo
               moč odstavljati ministre, ki njihove finančne interese ogrožajo.</p>
               <p>Gospod predsednik Vlade, verjetno sem edina ministrica, ki jo razrešujete zato, ker
               nisem brezpogojno poslušna vašim zahtevam, ki bi pomenile ravnanje v nasprotju z
               zakonskimi predpisi. Vaše navedbe o neizpolnjevanju sklepov Vlade ne držijo. Kot prvo
               je bila naloga dodeljena več ministrom, z realizacijo sklepov pa se je ukvarjalo le
               moje ministrstvo v okviru svojih pristojnosti. Zakaj drugih ministrov, ki so prav
               tako zadolženi ali pristojni za realizacijo istega sklepa, niste pozvali k odstopu? V
               letu dni ste prejeli moje številne pobude in predloge za razrešitev problema
               rudarskih dejavnosti v štirih rudnikih. Seznanjala sem vas s problemi in vas večkrat
               tudi prosila za pogovor skupaj z za rudnike pristojnimi ministri, ki so se svoji
               odgovornosti predvsem izmikali. Predložila sem vam tudi tri strokovne ekspertize, in
               sicer Inštituta za pravo Evropske unije, odvetniške pisarne Pirc Musar in Zavoda
               Republike Slovenije za varstvo kulturne dediščine, ki potrjujejo pravilnost mojih
               dosedanjih odločitev. O problemih se niste želeli pogovoriti, hkrati pa ste vzvišeno
               od mene pričakovali brezpogojno pokornost in poslušnost – izpolnitev s pravnimi
               mnenji dokazno neizvedljivih sklepov Vlade. Ministrstvo za kulturo namreč sklepov
               Vlade o rudarjenju v javnem kulturnem zavodu Idrija samo nikakor ne more izvršiti,
               saj za to nima ustreznih znanj, kadrov in finančnih sredstev, prav tako pa gre za
               nevarne rudarske naloge, ki presegajo zakonsko določene pristojnosti ministrstva za
               kulturo. V skladu z 32.a členom Zakona o državni upravi opravlja Ministrstvo za
               kulturo naloge na področjih umetnosti, kulture, kulturne dediščine, filma, medijev,
               slovenskega jezika in verske svobode. Leto dni sem se zaman trudila, da bi skupaj z
               vami in pristojnimi ministri v dobro prebivalcev Idrije uredili probleme rudnikov.
               Med drugim sem vam predlagala, da se ustavi likvidacijo rudnika v Idriji, zaposleni
               rudarji pa bi v novem podjetju nadaljevali rudarska dela, potrebna za varovanje
               Idrije, pa za to razumno rešitev niste želeli slišati ne vi ne minister Mramor, ki je
               odgovoren za Slovenski državni holding, ki ima v lasti rudnik, in tudi ne drugi
               ministri. Tudi za ostale naše predloge v Vladi ni bilo posluha. Zaradi
               neizvedljivosti sklepov Vlade o prenosu rudarskih poslov na kulturo je Ministrstvo za
               kulturo v medresorsko obravnavo posredovalo predlog za ustanovitev posebne vladne
               medresorske delovne skupine za pripravo rešitev za vse štiri rudnike, ki naj bi
               prešli na kulturo.</p>
               <p>Gospod predsednik Vlade, mojo razrešitev zahtevate, ker naj bi nemudoma ne izvedla
               nečesa, česar se ne da izvesti na način, kot to zahtevate, saj bi s tem kršila
               zakonske predpise in glede na pridobljena pravna mnenja tudi ogrozila življenja ter
               premoženje prebivalstva, škodila pa tudi kulturnemu resorju, ki ga vodim. Hkrati
               zavajate javnost, da kulturni proračun ni ogrožen z dejavnostjo javnega zavoda iz
               Idrije. S sklepom z dne 2. 4. 2015 je Vlada naložila Ministrstvu za gospodarski
               razvoj in tehnologijo in Ministrstvu za kulturo, da predložita predlog za opredelitev
               sistemske urejenosti in uvrščenosti sanacije rudnika iz Idrije izključno v
               pristojnost enega ali drugega resorja in s tem tudi zagotavljanja proračunskih
               sredstev – prerazporeditev pravic porabe z enega na drug resor. Ministrstvo za
               gospodarski razvoj in tehnologijo navaja, da oni niso pristojni za rudarstvo, kultura
               pa je. Znano je, da sredstva v proračunu gospodarskega ministrstva ne zadoščajo za
               financiranje rudnikov. Tudi zaposlitev rudarjev kot javnih uslužbencev na kulturni
               resor pomeni plačilo rudarskih dejavnosti iz kulturnega proračuna in odgovornost za
               njihovo delo, ki je kultura ni zmožna nositi. Da ne govorimo o rudarskih škodah, ki
               po nekaterih ocenah že sedaj znašajo več milijonov evrov. Celo obnovo klavž, ki bi jo
               morali financirati dosedanji upravljavci, je Vlada kljub nasprotovanju Ministrstva za
               kulturo prenesla v breme proračuna kulture, s čimer je preusmerila okoli 2 milijona
               evrov kulturnega denarja v javni zavod Idrija. Da ne omenjam še bremen za kulturo iz
               vseh tistih gospodarskih dejavnosti, ki naj bi se jih prav tako izvajalo v idrijskem
               javnem zavodu. Boste za zadovoljitev apetitov načrtovalcev rudarskih in drugih
               gospodarskih idrijskih poslov jemali kulturnim javnim zavodom, nevladnim
               organizacijam in samostojnim kulturnikom?</p>
               <p>Na dan 31. 12. 2015 je bilo 32 neizvedenih sklepov Vlade. Zakaj niste pozvali k
               odstopu ministrov, ki niso izvršili preostalih 30 sklepov Vlade?</p>
               <p>V predlogu za mojo razrešitev ste navedli, da bo ta mesec rudnik v Idriji dokončno
               likvidiran. Se sploh zavedate, da ste Idriji napovedali katastrofo? Zato vam,
               Slovenskemu državnemu holdingu in Vladi sporočam, da bi ustavitev črpanja rudniške
               vode, vzdrževanja in nadzora nezalitega dela jame neposredno ogrozila obstoj mesta
               Idrije in življenja ter premoženje tamkajšnjih ljudi. Ministrstvo za kulturo in javni
               zavod iz Idrije nista usposobljena, nimata znanja in ne kadrov niti nimata
               zagotovljenih finančnih sredstev, da bi lahko prevzela nevarno rudarsko dejavnost. Če
               bi Slovenski državni holding konec aprila res likvidiral rudnik v Idriji, boste
               povzročili splošno nevarnost za življenje ljudi ali premoženje velik vrednosti, kar
               je tudi kaznivo dejanje po 314. členu Kazenskega zakonika. Zato vas pozivam, da se
               nemudoma ustavi aktivnosti Slovenskega državnega holdinga, ki bi katastrofo
               povzročile. Verjamem v predsednika Vlade, ki bi prisluhnil argumentom in se odzival
               na upravičene potrebe ljudi. Vi tega niste zmožni. Če bi vam bilo mar za ljudi ali za
               kulturo, ne bi bili rudniki na kulturi, avtorji pa na gospodarstvu. V vladi, ki
               deluje v interesu lobijev, zanemarja pa zakonitost in moralnost, predvsem pa ne vidi
               težav običajnih ljudi, ki plačujejo davke, upoštevajo zakone, in jim je dostojanstvo
               ukradeno, se ne vidim. Zato vam bom, ko zavrnem še vaše preostale navedbe, izročila
               izjavo, s katero nepreklicno podajam odstop z mesta kulturne ministrice, ker ste
               dokončno izgubili moje zaupanje zaradi svojih nerazumnih zahtev in ravnanj v povezavi
               z rudarskimi posli, ki naj bi jih izvajal javni kulturni zavod v Idriji. Pravzaprav
               ste preostale netočne navedbe o mojem delu zavrnili že vi sami pred dvema mesecema,
               ko ste javno povedali, da uživam vaše zaupanje, da ni razlogov za mojo zamenjavo. Ob
               koncu leta 2015 ste v Studiu ob 17h na Radio Slovenija mojemu delu izrazili podporo
               in povedali, da gre pri nekaj odstopljenih članih Nacionalnega sveta za kulturo le za
               ultimat. Res je, šlo je za ultimat, povezan tudi z dolgom Emotionfilma, ki bi moral
               zaradi neizpolnitve pogodbene obveznosti vrniti v proračun okoli 300.000 evrov.
               Neupravičeni so tudi vaši očitki glede zakonov, ki naj bi jih ne pripravili.
               Pripravili smo namreč vseh predvidenih 9 zakonskih predlogov. Večina jih je bila že
               tudi sprejeta v Državnem zboru. Obljubili ste pomoč pri treh sistemskih zakonih,
               katerih sprejem na Vladi že skoraj leto dni zavirata minister za finance in
               predsednik Odbora za kulturo gospod Dragan Matić, pa ni bilo nič iz tega. Zato lahko
               očitek glede preostalih zakonov pade kvečjemu na vas. Na kulturi smo svoje delo v
               celoti opravili.</p>
               <p>Neutemeljeno mi očitate izjave o lobijih in korupciji RTV Slovenija, čeprav je bilo
               to v Državnem zboru s pomočjo magnetograma seje Državnega sveta že prepričljivo
               zavrnjeno. Besed, ki so mi bile očitane, namreč v magnetogramu mojega govora sploh
               ni. Prav tako ne držijo vaše navedbe o pomanjkljivem dialogu na področju medijev.
               Toliko dialoga na področju medijev še nikoli ni bilo. Tudi očitki glede domnevno
               pomanjkljive novele medijskega zakona ne držijo, nasprotno, so pa pomanjkljive
               spremembe edinega stavka nedavno vložene novele Zakona o medijih, ki naj bi jo
               pripravil predsednik Odbora za kulturo gospod Dragan Matić. Pač pa sem za dosedanje
               delo na kulturi prejela številne izraze podpore iz vrst kulturnikov iz domovine in
               tudi iz tujine. Najbolj sem bila ponosna na priznanje pisatelja Borisa Pahorja,
               akademika in pesnika Cirila Zlobca ter drugih eminentnih kulturnikov, sindikatov,
               društev in javnih zavodov s področja kulture. Zahvaljujem pa se tudi množični
               podpori, ki jo dobivam zadnje dneve. Zakaj tako množična podpora iz vrst kulture?</p>
               <p>Izjavo, da naj bi Nacionalnega programa za kulturo ne nameravala upoštevati, pa ste
               si preprosto izmislili. Program se nanaša na delo številnih deležnikov v kulturi in
               se ga večinoma uresničuje. Ne more pa se izpolniti tistega dela programa, za kar
               program predvideva dodatnih 805 milijonov evrov, ker kultura tega denarja nima.
               Neutemeljeno mi očitate, da nismo pripravili sprememb programa v delu, ki se ga ne da
               izvesti. Ravnali smo se po priporočilih vladne in parlamentarne službe za zakonodajo,
               da ni v naravi resolucij, da bi jih vmes spreminjali. Poleg tega pa bi zaradi
               zamudnega postopka sprejemanja resolucije bila ta sprejeta tedaj, ko bi že prenehala
               veljati, zato spreminjanje ne bi bilo smiselno. Pač pa ministrstvo pripravlja nov
               nacionalni program za obdobje 2008–2021.</p>
               <p>Prav tako ne drži vaša navedba v zvezi s kulturnim modelom. Modernizacija kulturnega
               sistema je, kar zadeva rešitev težav samostojnih ustvarjalcev v kulturi, delno
               vsebovana v predlogu novele ZUJIK. Za izvirno rešitev dobivamo podporo iz domovine in
               tujine. Na vas je, da zakon uvrstite na sejo Vlade in ga končno sprejmete. Komisija
               za modernizacijo kulturnega sistema pa že tudi končuje z delom. V maju naj bi pričeli
               z javnimi razpravami o predlaganih rešitvah.</p>
               <p>Ministrstvo je vztrajalo pri uresničevanju javnega interesa in zagotavljanju
               kakovosti, dostopnosti in raznolikosti kulture. Stabilizirali smo finance za kulturo
               na vseh področjih, razen na področju kulturne dediščine, ker minister za finance, kot
               že povedano, že leto dni zaustavlja zakon o tako imenovanem kulturnem evru, češ da
               ima zakon finančne posledice. Za usodo zakona ste najbolj odgovorni vi, ki ne
               prisluhnete meni in številnim podpornikom zakona, da bi bil zakon uvrščen in sprejet
               na seji Vlade. V letu 2014 smo sicer realizirali za skoraj 4 milijone evrov več kot v
               letu 2013, v letu 2015 pa več kot 2 milijona evrov več kot v letu 2014. Kultura je
               bila v letu 2016 prvič uvrščena med mehke vsebine iz nepovratnih evropskih sredstev,
               ki smo jih za kulturne projekte pridobili na drugih ministrstvih. Tako bomo v obdobju
               do leta 2020 izvedli 14 evropskih projektov v vrednosti 34,5 milijona evrov, s čimer
               bomo vzpostavili elektronski arhiv in spodbudili kulturno ustvarjalnost. Neutemeljeni
               so tudi očitki glede medijske zakonodaje, saj bo v skladu s sprejeto resolucijo
               Državnega zbora junija letos Vladi najprej predložena medijska strategija, skladno z
               normativnim programom dela Vlade pa ji v letu 2017 sledi tudi celovita prenova
               medijske zakonodaje.</p>
               <p>Glede Mihe Turšiča, direktorja Javnega zavoda KSEVT pa je proračunska inšpekcija
               potrdila ustreznost ravnanj Ministrstva za kulturo. Ugotovila je več nepravilnosti
               pri poslovanju Javnega zavoda KSEVT, med drugim, da je Miha Turšič kot direktor KSVET
               posloval s svojim zasebnim javnim zavodom, kjer je bil tudi direktor, in naj bi med
               drugim z javnimi sredstvi poravnal svoje dolgove bivši ženi.</p>
               <p>Vsi vaši očitki, dr. Cerar, so neutemeljeni. Verjamem, da se tega dobro zavedate
               tudi sami. Tu pa je še moja nezaupnica vašemu delu, s katero zapuščam to vlado. Hvala
               lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Ker je mag. Julijana Bizjak Mlakar napovedala odstop s funkcije ministrice za
               kulturo, ni več formalnih pogojev za nadaljevanje obravnave predloga predsednika
               Vlade za razrešitev ministrice.</p>
               <p>S tem prekinjam to točko dnevnega reda, ki jo bomo nadaljevali, ko bom v skladu s
               prvim odstavkom 261. člena Poslovnika Državnega zbora prejel pisno obvestilo
               predsednika Vlade o odstopu ministrice za kulturo.</p>
               <p>Prekinjam sejo Državnega zbora, ki jo bomo nadaljevali ob 10.40.</p>
               <stage type="time">(Seja je bila prekinjena ob 9.55 in se je nadaljevala ob 10.42)</stage>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Spoštovane kolegice poslanke in kolegi poslanci, gospe in gospodje!</p>
               <p>Nadaljujemo s prekinjeno sejo zbora. <title>Prehajamo na nadaljevanje 1. točke dnevnega reda, to je na Predlog za razrešitev mag.
                  Julijane Bizjak Mlakar, ministrice za kulturo.</title>
               </p>
               <p>Obveščam vas, da ste na e-klop prejeli obvestilo predsednika Vlade dr. Mira Cerarja o
               odstopu ministrice za kulturo mag. Julijane Bizjak Mlakar. Na podlagi navedenega je
               nadaljevanje obravnave predloga predsednika Vlade za razrešitev ministrice
               brezpredmetno, zato to točko dnevnega reda zaključujem.</p>
               <p>Prehajamo na <title>2. TOČKO DNEVNEGA REDA, TO JE NA OBRAVNAVO PREDLOGA PRIPOROČILA
                  VLADI REPUBLIKE SLOVENIJE V ZVEZI S STANJEM V SLOVENSKI VOJSKI IN ZAHTEVE ZA
                  MNENJE PREDSEDNIKA REPUBLIKE SLOVENIJE O TEM VPRAŠANJU.</title>
               </p>
               <p>Predlog priporočila je v obravnavo zboru predložila skupina 26 poslank in poslancev s
               prvopodpisanim gospodom Jožetom Tankom. V zvezi s tem predlogom priporočila je
               skupina 21 poslank in poslancev s prvopodpisanim gospodom Jožetom Tankom zahtevala,
               da Državni zbor opravi splošno razpravo. Skupina 26 poslank in poslancev s
               prvopodpisanim gospodom Jožetom Tankom je na podlagi drugega odstavka 107. člena
               Ustave Republike Slovenije in prvega odstavka 223. člena Poslovnika Državnega zbora
               tudi predlagala, da Državni zbor od predsednika Republike Slovenije zahteva mnenje o
               tem vprašanju. Kot rok, v katerem Državni zbor želi pridobiti mnenje predsednika
               Republika Slovenije, je predlagala 3 dni.</p>
               <p>Na podlagi sprejetega sklepa 59. seje Kolegija predsednika Državnega zbora dajem
               najprej besedo predstavniku predlagatelja gospodu Žanu Mahniču za dopolnilno
               obrazložitev predloga za pridobitev mnenja predsednika republike.</p>
            </sp>
            <sp who="SDZ7:MahničŽan">

               <speaker>ŽAN MAHNIČ (PS SDS):</speaker>

               <p>Hvala za besedo, gospod predsednik. Spoštovani predsednik Vlade, ministrice,
               ministri, kolegice in kolegi!</p>
               <p>Dve leti bo minilo od ruske aneksije Krima. Dve leti bo minilo, odkar se je
               geopolitična in posledično tudi varnostna situacija v svetu močno spremenila. Ruski
               pritisk s strani Vzhoda – nestabilen, Bližnji vzhod in pa seveda tudi jug Afrike,
               kjer lahko najdemo le peščico držav, v katerih se ne odvijajo oboroženi ali drugi
               konflikti, narekujejo potrebo po razmisleku, kakšno varnost si želimo, kakšne pravice
               bomo nudili našim državljankam in državljanom in kako bomo organizirali naše
               oborožene in druge sile, ki so primerne za posredovanje v konfliktih. Vse to narekuje
               potrebo po razpravi in resen razmislek o tem, kako bomo v prihodnosti zmožni ubraniti
               naše vrednote, če želite, tudi našo suverenost. Pritiski na naše meje so se v zadnjih
               mesecih stopnjevali. Vsi ti konflikti povzročajo pritisk s strani migrantov. Ker ni
               videti, da bi se situacija izboljšala, vemo pa, kakšno je stanje v našem obrambnem in
               varnostnem sistemu, smo v Slovenski demokratski stranki skupaj z Novo Slovenijo
               predlagali, da opravimo o tem razpravo in k tej razpravi povabimo tudi poveljnika
               obrambnih sil Republike Slovenije gospoda Boruta Pahorja. Razlog za takšen predlog
               je, ker v zadnjih mesecih spremljamo predvsem prek medijev podatke, ki so
               zaskrbljujoči. Podatke, v kakšnem stanju je Slovenska vojska, tisti organ v tej
               državi, ki naj bi s fizično silo branil vse tri konstitutivne elemente te države:
               vlado, ljudstvo in ozemlje. Glede na to, da smo priča številnim negativnim podatkom,
               glede na to, da smo priča zadnjemu poročilu o stanju v Slovenski vojski, ki je prvič
               v zgodovini Republike Slovenije nezadostno <gap n="…"/> Zmanjšujejo se vaje Slovenske vojske,
               namestnik načelnika generalštaba je dal intervju za enega od medijev, kjer je dejal,
               da praktično ni nabojev, imamo problem v sami strukturi, imamo problem s kadri in
               tako naprej, število vojakov se zmanjšuje. Pod vprašanjem je tudi, kako uspešna bo
               realizacija glede tisoč 500 pogodbenih pripadnikov, ki si jih želimo dobiti do konca
               leta 2016. Daleč smo od zavez Nata in vsemu temu smo priča tudi zaradi tega, ker se
               je v zadnjih letih zmanjševalo sredstva za obrambo. Za to so bili takšni in drugačni
               razlogi. Takrat ni nihče, žal, računal, da se bo situacija v svetu tako močno
               spremenila, da bomo prvič po osamosvojitvi na resni varnostni preizkušnji. Predsednik
               Vlade je lansko leto generalnemu sekretarju Nata Stoltenbergu obljubil, da Slovenija
               ne bo več zmanjševala sredstev za obrambni proračun. Kljub temu so se leta 2016 zopet
               znižala. Pri tem je treba poudariti, da pri Natu se ne upoštevajo nominalna sredstva.
               Ta so se zvišala za 5 milijonov evrov predvsem in izključno zaradi tega, ker se je iz
               Ministrstva za zunanje zadeve 5 milijonov preneslo na Ministrstvo za obrambo za
               plačevanje mednarodnih članarin. Glede na BDP, kar je edini relevanten kriterij v
               Zvezi Natu, pa se je naš proračun znižal, znižuje se tudi prihodnje leto in do leta
               2018 ni pričakovati pozitivnih sprememb. To se pravi, ne upoštevamo tistih zavez, ki
               smo jih dali Natu. Ampak gospe in gospodje, že dolgo ne gre več samo za Nato, gre za
               našo varnost. Vlada je sprejela srednjeročni obrambni program Republike Slovenije, ki
               ni nič kaj ambiciozen. Žal takšno stanje – status quo – agonijo samo še podaljšuje do
               leta 2020, saj ste v SOPR zapisali, da do leta 2018 ni pričakovati povišanja
               finančnih sredstev, kar odražata tudi proračuna Republike Slovenije za leti 2016 in
               2017. Daleč smo tudi od glavne zaveze, ki smo jo dali Natu ob vključitvi, to je, da
               bomo vzpostavili srednjo bataljonsko bojno skupino.</p>
               <p>Skratka, vse to so razlogi za razpravo in pa za priporočila, ki smo jih predlagali
               Vladi, da še letos zagotovi 46 milijonov evrov, kot jih je predlagal načelnik
               generalštaba, da se pripravi strateški obrambni pregled, da se do leta 2018 vzpostavi
               srednja bataljonska bojna skupina in da se kriterije za vstop v vojsko zviša s 25 na
               27 let. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Sledi predstavitev stališč poslanskih skupin o tem predlogu.</p>
               <p>Besedo ima Poslanska skupina Nove Slovenije – krščanskih demokratov, zanjo mag. Matej
               Tonin.</p>
            </sp>
            <sp who="SDZ7:ToninMatej">

               <speaker>MAG. MATEJ TONIN (PS NSi):</speaker>

               <p>Dober dan.</p>
               <p>Z varnostjo je v nekem trenutku zelo podobno kot s čistim zrakom; dokler ga imamo,
               se nam zdi samoumevno, ko ga nimamo več, zapademo v velike težave in iščemo načine,
               kako ta čisti zrak ponovno zagotoviti. Zelo podobno je z mirom. Ko ga imamo, se zdi
               samoumeven, ko ga ni več, nastopijo velike težave. Morda smo vsi mi in pa skupaj z
               vsemi državljani živeli z nekim občutkom, da je Slovenija izjemno varna država, v
               kateri praktično ni mogoč noben varnostni incident. Vse te stvari se v zadnjem
               obdobju bistveno spreminjajo. Tudi Slovenija se postavlja na zemljevid tistih, kjer
               se lahko ob neprijetnih okoliščinah zgodijo tudi morebitne kakšne teroristične
               aktivnosti. Prav zaradi tega mora ta naša hiša in celotna politika storiti vse, da
               zagotovi čim več kar lahko za varnost svojih državljanov. In primerna usposobljenost
               varnostnih sil, če hočete oboroženih sil je v tej luči izjemno pomembna. V zadnjih
               šestih letih se je obrambni proračun Slovenije ves čas zniževal. V zadnjih šestih
               letih je praktično padel za 40 %, če govorim v nominalnih zneskih, je to več kot 250
               milijonov evrov. Z 250 milijoni evrov manj seveda ni mogoče zagotavljati enake
               stopnje pripravljenosti in tudi učinkovitosti slovenskih oboroženih sil. Če pogledate
               razmerje, kako se porablja obrambni proračun in pa tudi, kako se financira Slovenska
               vojska, ugotovite praktično, da gre celoten znesek za plače. Nekje bi bilo idealno
               razmerje, da bi namenjali 50 % za plače, 30 % za redno vzdrževanje in obratovanje in
               20 % za investicije in razvoj. Mi smo daleč od tega, za investicije damo zgolj 0,7 %.
               Nek zlati standard, ki se je oblikoval znotraj Nata, je 2/20, kar pomeni, da naj bi
               za obrambni proračun dajali 2 % bruto družbenega proizvoda in znotraj tega 20 % za
               investicije. Mi damo manj kot odstotek za obrambne izdatke oziroma za obrambni
               proračun in za investicije. Kot rečeno, manj kot odstotek. To nas pelje v neko
               nevzdržno stanje in s tem predlogom, da pokličemo tudi predsednika republike, da se
               izreče, želimo prispevati k temu, da bi se znotraj parlamenta oblikovalo neko širšo
               politično soglasje, da je treba obrambne izdatke povečati. Seveda se zavedamo, da če
               jih bomo povečevali, bo treba nekje odvzeti, ampak smo v trenutku, ko ni mogoče več
               zategovati pasu, vsaj na področju obrambnih izdatkov, in zato mora biti tudi iz te
               hiše jasno politično sporočilo, da smo pripravljeni te stvari tudi spremeniti.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Besedo ima Poslanska skupina Stranke modernega centra, zanjo dr. Simona Kustec
               Lipicer.</p>
            </sp>
            <sp who="SDZ7:KustecLipicerSimona">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa. Lep pozdrav, oba predsednika, kolegice, kolegi, ministrski zbor!</p>
               <p>Varnost je temeljna dobrina demokratičnega sveta in vsakega posameznika, ki v
               takšnem svetu živi. Zaradi predvsem mednarodnih okoliščin je v zadnjem času vprašanje
               varnosti spet postalo tudi prioritetno vprašanje našega političnega delovanja, tako v
               notranjepolitičnem kot tudi zunanjepolitičnem smislu. Notranjepolitično – z vidika
               delovanja v Državnem zboru, konkretno prav z vidika delovanja Odbora za obrambo smo
               pokazali na resnost in zavezanost naslavljanja teh tematik. Sklicanih je bilo pet
               rednih, dvajset nujnih sej samo tega odbora. In skozi razprave v tem odboru se je
               pokazalo, kako zelo pomembno je – in se tudi pojavlja v prevladujoči večini točk –
               neko enotno stališče tako strank in poslanskih skupin opozicije kot koalicije, da je
               treba področju obrambe in pa varnosti namenjati posebno pozornost. Prav tako se je
               pokazalo, da ni edino vprašanje samo vprašanje, ki je vezano na finančne razmere in
               stanje na področju, ampak da je treba to vprašanje varnosti in obrambe odpreti veliko
               bolj sistemsko, veliko bolj celovito in da se to ne da narediti na hitro, da je treba
               razmere na obrambnem področju izboljševati, se o njih pogovarjati potrpežljivo,
               preudarno in z jasno vizijo ter na ta način vplesti potrebne spremembe.</p>
               <p>Odgovornost ob tako kompleksnih vprašanjih, prav tako se je izkazalo, ne leži samo
               na plečih poslancev ali pa samo Vlade oziroma pristojnega ministrstva, ampak vseh
               deležnikov političnega sistema v naši državi. Kar pomeni, da v tej luči zelo pomembno
               vlogo mora odigrati tudi po ustavi glavni in odgovorni nosilec obrambnih sil
               Republike Slovenije, to je predsednik republike. In v tej luči vsekakor ocenjujemo in
               podpiramo predlog, da po 107. členu Ustave Republike Slovenije predsednik Republike
               Slovenije pride na to obravnavo naše izredne seje in predstavi svoje stališče in
               svojo oceno.</p>
               <p>Torej, v Poslanski skupini SMC podpiramo predlog, da nam predsednik republike
               predstavi oziroma da od njega pridobimo mnenje o vsebini, ki jo bomo obravnavali.
               Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Besedo imaPoslanska skupina Slovenske demokratske stranke, zanjo gospod Žan
               Mahnič.</p>
            </sp>
            <sp who="SDZ7:MahničŽan">

               <speaker>ŽAN MAHNIČ (PS SDS):</speaker>

               <p>Hvala predsednik. Kolegice in kolegi!</p>
               <p>V Slovenski demokratski stranki bomo ta predlog seveda podprli. Vse odkar je bil
               pred 12 leti spremenjen Zakon o obrambi, ta Državni zbor še ni opravil neke širše in
               pa bolj resne razprave o stanju na obrambnem področju, o stanju v Slovenski vojski.
               Zato tudi ni bilo potrebe. Če kdaj, pa je sedaj zadnji čas.</p>
               <p>Na Odboru za obrambo se o tem veliko pogovarjamo, vendar pa je to tema, ki zadeva
               celotni Državni zbor. In ta seja naj ne bo seja v smislu obmetavanja, kdo je sredstva
               krčil in pa kdo jih sedaj ne da, ampak se pogovorimo o tem, kakšen obrambno-varnostni
               sistem si želimo in kje vidimo vojsko v prihodnje. V zadnjem letu se je pojavilo
               veliko predlogov o izboljšavah, reformah ali pa tudi nazadovanju Slovenske vojske.
               Posebno imam v mislih recimo rezervo, tukaj so se pojavili predlogi o vzpostavitvi
               ponovno naborniškega sistema, nacionalne garde, Teritorialne obrambe ali pa celo
               ukinitvi vojske. Pri vseh teh predlogih ne gre preprosto zamahniti z levo roko, ampak
               se je o vsakem treba pogovoriti, ker sedaj, ko je čas krize, vidimo, da ta sistem ne
               zadošča več potrebam za resno odzivanje na krize.</p>
               <p>Slovenska vojska, če v grobem razdelim, ima dve nalogi – delovanje v mirnem času in
               pa delovanje v vojnem času. Tudi v Natu nam priznavajo, da je naša vojska odlično
               usposobljena za delovanje v operacijah nizke intenzivnosti. Za delovanje v operacijah
               visoke intenzivnosti, če želite, v bojnih operacijah, kar pa je primarna naloga
               Slovenske vojske, pa je ocena nezadostno. Pa ni ocena nezadostno zato, ker naši
               pripadnice in pripadniki Slovenske vojske ne bi bili dobro usposobljeni, pač pa ker
               nimajo primerne opreme, ker ni primerne oborožitve, ker ni struktur v smislu
               bataljonske bojne skupine, bodisi mehanizirane bodisi motorizirane, kakršna koli že
               ta pač bo, da bi lahko v takšnih spopadih in pa v bojnih operacijah tudi
               sodelovale.</p>
               <p>Niso samo finančna sredstva, predvsem finančna sredstva so potrebna, veliko pa je
               treba storiti tudi za samo strukturo Slovenske vojske. Nekaj lahko že naredimo s tem
               kar nam je dano. Se pravi, Nato strategija je 2/20; če že nimamo 2 % BDP za obrambo,
               pa vsaj znotraj te strukture poskušajmo iz teh 0,7 % BDP proti 20 % zvišati to
               strukturo znotraj obrambnega proračuna za investicije, kjer smo na samem repu zveze
               Nato. Upam, da bo ta razprava ne samo še ena od razprav, ki jih je mnogo, večinoma se
               strinjamo, ampak da bo prinesla konkretne zaveze in konkretne odgovore: <q>"do takrat in
               takrat bomo naredili to in to"</q>.</p>
               <p>Kot sem že dejal, mi bomo to razpravo podprli. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Besedo imaPoslanska skupina Demokratične stranke upokojencev Slovenije, zanjo gospod
               Franc Jurša.</p>
            </sp>
            <sp who="SDZ7:JuršaFranc">

               <speaker>FRANC JURŠA (PS DeSUS):</speaker>

               <p>Predsednik, hvala lepa za besedo. Lep pozdrav tudi predsedniku Vlade, ministrskemu
               zboru, tudi vam, spoštovani kolegice in kolegi!</p>
               <p>V naši poslanski skupini se zavedamo finančnih težav, v katerih se je znašla naša
               država. Zavedamo pa se tudi varčevanja na vseh področjih, kakor tudi seveda v
               Slovenski vojski. Varčevanje je poseglo v človekove pravice. Tu mislim predvsem na
               področje plač, pokojnin, potem socialnih transferov; skratka, zagotavljanje socialne
               blaginje nasploh. V tej luči razumem tudi varčevanje v Slovenski vojski, ampak vseeno
               moramo le opozoriti na nekatera dejstva, ki so se zgodila v zadnjem obdobju. Tu
               predvsem mislim na grožnje Islamske države in množične teroristične napade, tudi v
               osrčju Evrope. Posledično temu seveda je tudi velik migracijski tok, ki vpliva na
               varnostne razmere tudi v naši državi. Zaradi tega moramo tudi v Sloveniji biti
               pripravljeni na vse te dogodke in seveda zagotoviti za potrebe varnosti več sredstev,
               za varnost seveda posledično naših državljank in državljanov in vseh tistih, ki se
               znajdejo na območju naše države. V poslanski skupini Demokratične stranke upokojencev
               menimo, da je treba finančna sredstva obrambe postopno tudi povečevati. V dani
               situaciji pa bi morali vložiti več napora, da poiščemo tudi notranje rezerve in tako
               zagotovimo dodatna sredstva za potrebe naše vojske. Ustava Republike Slovenije
               določa, da je predsednik republike vrhovni poveljnik naših oboroženih sil, zato je
               pomembno, da se tudi on izjasni o stanju naše vojske. V poslanski skupini
               Demokratične stranke upokojencev menimo, da je prav, da pride v Državni zbor in da
               nam predstavi svoje mnenje oziroma stališče do pripravljenosti Slovenske vojske. Mi
               bomo seveda s pozornostjo poslušali tudi njegovo mnenje oziroma stališče.</p>
               <p>V poslanski skupini bomo v skladu z mnenjem tudi predlog podprli. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Besedo ima poslanska skupina Socialnih demokratov, zanjo gospod Matjaž Han.</p>
            </sp>
            <sp who="SDZ7:HanMatjaž">

               <speaker>MATJAŽ HAN (PS SD):</speaker>

               <p>Spoštovani predsednik Državnega zbora, predsednik Vlade, ministrica za obrambo,
               kolegice in kolegi!</p>
               <p>Ustava določa predsedniku države, da zastopa državo, in pa ustava določa predsedniku
               države, da je tudi vrhovni poveljnik obrambnih sil. Ker imamo na današnji seji seveda
               v nadaljevanju zelo pomembno točko dnevnega reda, bomo Socialni demokrati podprli
               priporočilo, da pride predsednik države v Državni zbor in predstavi svoje mnenje
               glede stanja v Slovenski vojski. Če kdaj, potem zdaj se moramo v tem parlamentu
               vzdržat vseh demagoških, političnih in drugih razprav predvsem takrat, ko govorimo o
               Slovenski vojski in obrambi naše države. Velikokrat smo Slovenci na tem področju
               znali skupaj stopiti in upam, da bomo tudi v tem delu znali skupaj stopiti. Seveda pa
               se moramo zavedat realnih finančnih okvirjev, ki jih ta država ima.</p>
               <p>Socialni demokrati bomo vsebinsko tudi svoje stališče 5. 5. jasno povedali, še
               enkrat pa poudarjam, da podpiramo, da predsednik države pride v Državni zbor in se
               tudi izjasni o stanju v Slovenski vojski. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Besedo ima poslanska skupina Združena levica, zanjo Luka Mesec.</p>
            </sp>
            <sp who="SDZ7:MesecLuka">

               <speaker>LUKA MESEC (PS ZL):</speaker>

               <p>Hvala za besedo in lep pozdrav vsem!</p>
               <p>V Združeni levici predloga ne bomo podprli, in sicer iz dveh razlogov. Prvi je
               postopkovni. 107. člen Ustave je namreč smiselno uporabiti, če se predsednik
               republike noče izreči o nekem pomembnem vprašanju. O stanju v Slovenski vojski pa se
               je predsednik uradno izrekel ob predaji poročila o bojni pripravljenosti. Ta
               predsednikov govor je tudi gradivo za to sejo in če ste ga brali, veste, da je vsaj
               približno tako dolg kot predsednikov govor v Državnem zboru lani, ko se je na naš
               poziv opredelil do begunske krize. Jasno je torej, da predlagatelji stališče
               predsednika republike poznajo, ustavo pa najbrž izkoriščajo za nekaj drugega.
               Pričakujejo namreč, da bo predsednik podprl njihove zahteve po tem, da se povečajo
               izdatki za vojsko in da se povečajo kapacitete, ki jih zahteva zveza Nato. V Združeni
               levici temu nasprotujemo iz treh razlogov. Prvič zato, ker se s tem ne bo izboljšal
               socialni položaj pripadnikov Slovenske vojske. Drugič, ker se s tem ne bo povečala
               obrambna sposobnost države. In tretjič, ker predlagatelji niso pojasnili, od kje bi
               vzeli 50 milijonov evrov za to, ker ti niso predvideni v proračunu. Po našem mnenju
               vojaki množično zapuščajo vojsko zaradi slabih plač, nesmiselnih policijskih nalog,
               predvsem pa zato, ker vedo, da bodo izgubili zaposlitev 10 let pred upokojitvijo,
               torej ravno v trenutku, ko bodo najtežje našli drugo službo. In nakupi Natovega
               orožja tega problema ne bodo rešili.</p>
               <p>Po naši oceni, po oceni Združene levice Slovenka vojska ni v krizi, ker bi imela
               premalo sredstev, ampak zato, ker je v celoti profesionalna. Konec koncev, če jo
               primerjamo z Avstrijo, vidimo, da za obrambo pri nas namenjamo 0,9 % BDP, Avstrija pa
               0,6 % BDP, pa tam nihče ne govori o krizi avstrijske vojske. Zato od vsega, kar je v
               zvezi s tem povedal predsednik republike, najbolj podpiramo trditev, da moramo
               najprej jasno opredeliti potrebe, da bo vsak evro investiran premišljeno in v skladu
               s potrebami. Zagotavljanje pomožnih enot za ZDA in zvezo Nato pa ni niti dolžnost
               niti potreba državljank in državljanov Slovenije, zato podaljševanja razprave, ki je
               že v naprej naravnana v napačno pot, ne moremo podpreti. Hvala.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Končali smo s predstavitvijo stališč poslanskih skupin in prehajamo na odločanje.</p>
               <p>Glasujemo o naslednjem predlogu sklepa: Državni zbor zahteva na podlagi 107 člena
               Ustave Republike Slovenije, da predsednik Republike Slovenije v roku treh dni izreče
               mnenje o stanju pripravljenosti Slovenske vojske.</p>
               <p>Glasujemo. Navzočih je 64 poslank in poslancev, za jih je glasovalo 62, 2 pa sta
               proti.</p>
               <p><stage type="vote-ayes">(Za je glasovalo 62.)</stage> <stage type="vote-noes">(Proti 2.)</stage></p>
               <p>Ugotavljam, da je sklep sprejet.</p>
               <p>V skladu z dogovorom na 59. seji Kolegija prekinjam to točko dnevnega reda, ki jo
               bomo nadaljevali v četrtek, 5. maja 2016, ob 12. uri in 30 minut.</p>
               <p>Prehajamo na <title>3. TOČKO DNEVNEGA REDA, TO JE NA MANDATNO- VOLILNE ZADEVE.</title>
               </p>
               <p>Predsednik Vlade dr. Miro Cerar je danes, 25. 4. 2016, Državni zbor obvestil, da je
               mag. Julijana Bizjak Mlakar odstopila s funkcije ministrice za kulturo in da bo
               funkcijo ministra za kulturo opravljal minister brez resorja, pristojen za področje
               odnosov med Republiko Slovenijo in avtohtono slovensko narodno skupnostjo v sosednjih
               državah ter med Republiko Slovenijo in Slovenci po svetu gospod Gorazd Žmavc. V zvezi
               s tem Državni zbor na podlagi 115. člena Ustave Republike Slovenije ugotavlja, da je
               ministrica za kulturo mag. Julijana Bizjak Mlakar odstopila in ji preneha funkcija
               ministrice. Do imenovanja novega ministra bo funkcijo ministra za kulturo opravljal
               minister brez resorja, pristojen za področje odnosov med Republiko Slovenijo in
               avtohtono slovensko narodno skupnost v sosednjih državah ter med Republiko Slovenijo
               in Slovenci po svetu gospod Gorazd Žmavc. Ker je mag. Julijani Bizjak Mlakar
               prenehala funkcija ministrice za kulturo, z današnjim dnem v skladu s 14. členom
               Zakona o poslancih ponovno opravlja funkcijo poslanke. V skladu s 14. členom Zakona o
               poslancih preneha opravljati funkcijo poslanke mag. Jana Jenko, ki jo je opravljala
               namesto poslanke mag. Julijane Bizjak Mlakar v času, ko je le-ta opravljala funkcijo
               ministrice. Ob tem se mag. Jani Jenko lepo zahvaljujem za opravljeno delo v Državnem
               zboru.</p>
               <p>S tem prekinjam to točko dnevnega reda, ki jo bomo nadaljevali v četrtek, 5. maja
               2016, ter 31 izredno sejo zbora, ki jo bomo nadaljevali 5. maja 2016 ob 12.30. <stage type="time">(SEJA JE BILA PREKINJENA 25. APRILA 2016 OB 11.10.)</stage>
               </p>
            </sp>
         </div>
      </body>
   </text>
</TEI>