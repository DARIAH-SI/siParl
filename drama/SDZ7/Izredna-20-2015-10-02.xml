<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="Izredna-20-2015-10-02">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="day">SZA|59D38CD665617971C1257F4E004079D7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=sz&amp;uid=59D38CD665617971C1257F4E004079D7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Izredna-20-2015-10-02.DZ" n="20">
               <name>Izredna</name>
               <date when="2015-10-02"/>
            </setting>
         </settingDesc>
         <particDesc>
            <listOrg>
               <org xml:id="Izredna-20-2015-10-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">20. izredna seja</stage>
            <stage type="chairman">Sejo je vodil predsednik Državnega zbora dr. Milan Brglez. </stage>
            <stage type="time">Seja se je začela ob 16.04.</stage>


            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Spoštovani kolegice poslanke in kolegi poslanci, gospe in gospodje!</p>
               <p>Začenjam 20. izredno sejo Državnega zbora, ki sem jo sklical na podlagi drugega
               odstavka 58. člena in drugega odstavka 60. člena Poslovnika Državnega zbora.</p>
               <p>Obveščen sem, da se današnje seje ne morejo udeležiti naslednje poslanke in
               poslanci: mag. Alenka Bratušek, gospa Anja Bah Žibert, gospa Marija Bačič, gospa
               Ljudmila Novak, gospa Anita Koleša, gospa Andreja Potočnik, mag. Andrej Šircelj,
               gospod Franc Breznik, mag. Marko Pogačnik, gospod Marijan Pojbič, mag. Branko Grims,
               dr. Franc Trček, gospod Jan Škoberne, gospod Jernej Vrtovec, gospod Branislav Rajić,
               gospod Janko Veber, gospod Roberto Battelli in dr. Matej T. Vatovec. Na sejo sem
               vabil predsednika Vlade dr. Mira Cerarja, ministra za finance dr. Dušana Mramorja ter
               druge predstavnike Vlade. Vse prisotne lepo pozdravljam.</p>
               <p>Prehajamo na <title>določitev dnevnega</title> reda 20. izredne seje Državnega zbora.
               Predlog dnevnega reda seje ste prejeli v torek, 29. septembra 2015 s sklicem seje. O
               predlogu dnevnega reda bomo odločali v skladu z drugim odstavkom 64. člena Poslovnika
               Državnega zbora.</p>
               <p>Prehajamo na obravnavo in odločanje o predlogu za širitev dnevnega reda seje.
               Državnemu sem z dopisom z dne 2. 10. 2015 predlagal, da 20. izredno sejo razširi s
               predlogom Sklepa o imenovanju predsednika Odbora za obrambo. Predlog za širitev ste
               prejeli danes in je objavljen na e-klopi.</p>
               <p>Želite besedo predstavniki poslanskih skupin? <stage type="answer">(Ne.)</stage></p>
               <p>Prehajamo na odločanje. Poslanke in prosim, da preverite delovanje glasovalnih
               naprav. Odločamo o predlogu za širitev dnevnega reda.</p>
               <p>Glasujemo. Navzočih je 63 poslank in poslancev, za je glasovalo 63, proti nihče.</p>
               <p><stage type="vote-ayes">(Za je glasovalo 63.)</stage> <stage type="vote-noes">(Proti nihče.)</stage></p>
               <p>Ugotavljam, da je predlog za širitev sprejet.</p>
               <p>Zbor bo izglasovano širitev obravnaval kot 1.A točko dnevnega reda.</p>
               <p>Prehajamo na glasovanje o določitvi dnevnega reda v celoti. Zboru predlagam, da za
               današnjo sejo določi dnevni red, kot ste ga prejeli s sklicem in s sprejeto
               dopolnitvijo.</p>
               <p>Glasujemo. Navzočih je 63 poslank in poslancev, za je glasovalo 63, proti nihče.</p>
               <p><stage type="vote-ayes">(Za je glasovalo 63.)</stage> <stage type="vote-noes">(Proti nihče.)</stage></p>
               <p>Ugotavljam, da je dnevni red 20. izredne seje Državnega zbora določen.</p>
               <p>Prehajamo na <title>1. TOČKO DNEVNEGA REDA, TO JE NA PREDSTAVITEV PRORAČUNSKEGA
                  MEMORANDUMA 2016-2017, PREDLOGA PRORAČUNA REPUBLIKE SLOVENIJE ZA LETO 2016 IN
                  PREDLOGA PRORAČUNA REPUBLIKE SLOVENIJE ZA LETO 2017.</title>
               </p>
               <p>Prehajamo na prvi del obravnave in sprejemanja Predloga proračuna Republike Slovenije
               za leto 2016 in Predloga proračuna Republike Slovenije za leto 2017 v Državnem zboru.
               Na podlagi tretjega odstavka 156. člena Poslovnika Državnega zbora bosta predsednik
               Vlade in minister za finance predstavila proračunski memorandum 2016-2017, Predlog
               proračuna Republike Slovenije za leto 2016 in Predlog proračuna Republike Slovenije
               za leto 2017. O tej predstavitvi ni razprave.</p>
               <p>Besedo dajem predsedniku Vlade dr. Miru Cerarju, da predstavi navedene proračunske
               dokumente.</p>
            </sp>
            <sp who="SDZ7:CerarMiro">

               <speaker>DR. MIROSLAV CERAR:</speaker>

               <p>Spoštovani predsednik Državnega zbora, spoštovani poslanke in poslanci.</p>
               <p>Vlada sprejema v tem svojem mandatu prvi dvoletni proračun za leti 2016 in 2017, s
               ciljem nadaljnje stabilizacije in konsolidacije javnih financ. Sprejetje predlogov
               proračunov za prihodnji dve leti je odraz skupnega in enotnega dela Vlade, kar je
               vsekakor dokaz trdnosti in enotnosti. V zadnjem času beležimo, kot veste, pozitivne
               kazalce na makroekonomskem področju. Stopnja brezposelnosti se znižuje, zaposlenih je
               skoraj 10 tisoč več kot v enakem obdobju lani. Kar je še posebej pomembno, stopnja
               brezposelnosti se še naprej znižuje zlasti med mladimi. Prav tako, kot veste, se je
               tveganje revščine stabiliziralo in ne narašča več. Gospodarska rast se zvišuje, prav
               tako so dobre napovedi tudi vnaprej. Seveda vemo, da nas to ne sme uspavati, da je
               pred nami naporno delo, velika odgovornost, pa vendar je prav, da prepoznamo te
               kazalce in s tem tudi dvignemo optimizem.</p>
               <p>Pri pripravi predlogov proračunov za naslednji dve leti smo sledili cilju, da se
               nadalje spodbuja rast, tudi s spodbujanjem zasebne potrošnje. Zaradi učinkov
               napredovanj v javnem sektorju se povišuje masa sredstev za plače in prispevke. Skupaj
               s proračunoma sprejemamo tudi dolgoročne ukrepe na različnih področjih, ki bodo
               zagotavljali stabilno rast in javnofinančno konsolidacijo.</p>
               <p>Nedavno ste, spoštovane poslanke in poslanci, sprejeli zakon o fiskalnem pravilu in v
               postopku ustanovitve je Fiskalni svet. Čeprav še ni popolno delujoč, je Vlada pri
               pripravi proračuna sledila ustavnim določbam in določbam v zakonu, ki zahtevajo, da
               morajo biti proračuni države srednjeročno uravnoteženi brez zadolževanja. Zakon o
               fiskalnem pravilu v prehodnem obdobju, ko Slovenija še beleži strukturni primanjkljaj
               sektorja države, zahteva njegovo postopno odpravo. Odprava strukturnega primanjkljaja
               mora potekati skladno z dinamiko, ki jo predvideva pakt za stabilnost in rast.
               Skladno s to dinamiko naj bi Slovenija strukturni primanjkljaj odpravila v prihodnjih
               petih letih.</p>
               <p>Pred vami sta torej predloga proračuna za leti 2016 in 2017. Z njima sledimo našim
               in evropskim zakonskim obvezam in ciljamo na primanjkljaj sektorja država globoko pod
               3 %. Kljub temu pa predlagamo področja porabe, ki bodo še naprej spodbujala rast ter
               ohranjala socialni položaj najšibkejšega dela prebivalstva. V predlogu obeh
               proračunov bi izpostavil predvsem naslednje prednostne vsebine: ohranjamo skrb za
               varnost ljudi in premoženja, zato smo zvišali proračunske izdatke za policijo in
               njeno ustrezno opremljenost ter za izdatke pravosodnih organov za posodobitev
               zaporniškega sistema; v naslednjih dveh letih namenjamo sredstva za dokončanje
               urgence v Ljubljani; več proračunskih sredstev bo namenjeno tudi za ureditev državnih
               cest ter delno zaprtih mostov, kar je ena izmed prioritetnih nalog. In še bi lahko
               naštevali.</p>
               <p>V naslednjem letu bo sproščenih nekaj varčevalnih ukrepov s področja socialnega
               varstva in družinskih prejemkov, ki so bili sprejeti z Zakonom o uravnoteženju javnih
               financ. Tako bo med drugim več upravičencev prejelo otroške dodatke. Povišali smo
               osnovni znesek minimalnega dohodka, kar bo vplivalo predvsem na višje zneske denarnih
               socialnih pomoči in s tem izboljšalo materialni položaj najranljivejših skupin
               prebivalstva. Še naprej bomo vlagali v spodbujanje zaposlovanja mladih, starejših in
               dolgotrajno brezposelnih z različnimi ukrepi s področja aktivne politike
               zaposlovanja. V javnem sektorju bomo naravni odliv zaposlenih nadomeščali z
               zaposlovanjem mladih. Za izboljšanje položaja upokojencev bomo v letu 2016 izredno
               uskladili pokojnine.</p>
               <p>Pozitivni kazalci gospodarske rasti in posledično višji napovedani davčni prihodki v
               proračunu nam dajejo več svobode pri programskem načrtovanju izdatkov in usmerjanju
               le teh v prava področja. V predlogu proračuna za leto 2016 je večina resornih
               ministrstev prejela več sredstev, kot jih je imela na voljo v rebalansu za leto 2015,
               zato smo lahko vsi skupaj zadovoljni, vendar pa ob tem ne smemo pozabiti, da je naš
               cilj na srednji rok izravnan strukturni saldo, zato še vedno ohranjamo zdravo vero
               restriktivnosti pri načrtovanju odhodkov.</p>
               <p>Z letom 2016 se začne črpanje sredstev iz nove finančne perspektive. V operativnem
               programu in izvedbenem načrtu operativnega programa so bila identificirana prednostna
               področja vlaganja v obdobju do leta 2020. V naslednjih dveh letih bodo prednostna
               področja vlaganja naslednja: politika podjetništva in konkurenčnosti, znanost in
               informacijska družba ter trg dela in izobraževanje. Na izbranih področjih bodo
               izvedeni ukrepi in projekti, ki bodo izboljšali dejavnike konkurenčnosti, spodbujali
               produktivnost gospodarstva ter poviševali stopnjo zaposlenosti.</p>
               <p>Cilji javnofinančne politike Republike Slovenije za leti 2016 in 2017 sledijo
               zahtevam in priporočilom Sveta EU v okviru zavez Pakta stabilnosti in rasti ter našim
               lastnim zakonskim zavezam fiskalnega pravila. Doseganje scenarija v srednjeročnem
               obdobju je predvideno s prepletanjem spodbujanja naložb, z ukrepi za večjo
               konkurenčnost, s strukturnimi ukrepi ter fiskalno odgovornostjo. Glavna cilja
               ekonomske politike za obdobje 2016–2017 ostajata kot do zdaj: spodbujanje gospodarske
               rasti z naslavljanjem ključnih izzivov na področju zadolženosti gospodarstva in
               poslovnega okolja ter zasledovanje postopne, vendar trajne javnofinančne
               konsolidacije. Tem ciljem sledita tudi predloga proračunov za leti 2016 in 2017.</p>
               <p>Pri sprejemanju obeh proračunov vam seveda želim konstruktivno razpravo in uspešno
               delo. Hvala lepa.</p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Hvala.</p>
               <p>Besedo dajem ministru za finance dr. Dušanu Mramorju za dodatno Predstavitev
               proračunskega memoranduma 2016-2017, Predloga proračuna Republike Slovenije za leto
               2016 ter Predloga proračuna Republike Slovenije za leto 2017.</p>
            </sp>
            <sp who="SDZ7:MramorDušan">

               <speaker>DR. DUŠAN MRAMOR:</speaker>

               <p>Spoštovani!</p>
               <p>Leti 2016 in 2017 sta leti prav posebnih in velikih izzivov za javne finance.
               Dovolite mi, da pet ključnih izzivov naštejem in kratko poimenujem.</p>
               <p>Gre za zahtevano zmanjševanje primanjkljaja, zmanjšanje evropskih sredstev,
               uresničevanja socialnega sporazuma, prekomerna pričakovanja in spodbujanja
               gospodarske rasti in zaposlenosti.</p>
               <p>Naj najprej pojasnim, kaj sodi v okvir tako imenovanega izziva zahtevanega
               zmanjševanja primanjkljaja. Za doseganje vzdržnosti javnih financ, kar pomeni, da
               bremena tekoče porabe ne bomo prenašali na prihodnje generacije v obliki dodatnega
               javnofinančnega dolga, potrebujemo uravnotežen proračun. Ta cilj smo si letos zadali
               sami z nedavno sprejetim zakonom o fiskalnem pravilu, in sicer po tehtnem premisleku
               in ob širokem konsenzu, da je tak cilj smiseln. Zakon zato predvideva postopno
               zniževanje primanjkljaja v letih 2016 in naprej, da bi proračun strukturno
               uravnotežili do leta 2020. Po prehodnem obdobju sledi normalno stanje ohranjanja
               strukturno uravnoteženega proračuna v času, ko ni izjemnih okoliščin.</p>
               <p>Obstaja tudi evropski vidik zniževanja primanjkljaja, Slovenija bo v letu 2015
               znižala primanjkljaj sektorja država na raven pod 3 % bruto domačega proizvoda, s
               čimer bo po šestih letih zniževanja primanjkljaja izpolnila pogoje za zaključek
               postopka čezmernega primanjkljaja po pravilih EU. Po zaključku postopka postane
               Slovenija prvič v letu 2016 predmet nič manj strogega preventivnega nadzora Evrope,
               predpisanega s paktom za stabilnost in rast. Ta določa, da morajo države voditi
               takšno javnofinančno politiko, ki bo zagotovila doseganje srednjeročnega fiskalnega
               cilja. To dosežejo tako, da znižujejo strukturni primanjkljaj po najmanj 0,5 % bruto
               domačega proizvoda letno, hkrati pa morajo zagotavljati, da rast javnofinančnih
               izdatkov ne presega potencialne rasti gospodarstva.</p>
               <p>Drugi izziv lahko imenujemo izziv zmanjšanja evropskih sredstev, nanaša pa se tudi na
               veliko spremembo strukture razpoložljivih evropskih sredstev. V letu 2015 se namreč
               zaključuje prejšnje 7-letno obdobje črpanja evropskih sredstev, pri čemer je bila
               glavnina črpanja zgoščena v zadnjih dveh letih, z začetkom novega 7-letnega obdobja
               se razpoložljiva evropska sredstva močno znižujejo, velik padec razpoložljivih
               sredstev v letu 2016 je tako v veliki meri posledica neprimerljivega izjemnega
               črpanja v letih 2014 in 2015, pa tudi nižjih razpoložljivih virov EU sredstev. V novi
               finančni perspektivi ima Slovenija namreč na razpolago 3,2 milijarde evrov
               kohezijskih sredstev, kar je za 900 milijonov manj kot v stari perspektivi. Poleg
               tega, da se nam močno znižuje sam 7-letni obseg razpoložljivih evropskih sredstev za
               Slovenijo in še bolj razpoložljiv obseg v letu 2016 v primerjavi z letom 2015, pa se
               znotraj tega dodatno znižuje še delež in s tem obseg sredstev za investicije. V novem
               obdobju se namreč manj sredstev namenja fizični infrastrukturi, to je gradnji na
               primer cest, čistilnih naprav, kanalizacij. Glavnina se namenja tako imenovanim
               mehkim področjem razvoja, kot so podjetništvo, konkurenčnost, izobraževanje in
               znanost. To še dodatno znižuje skupni obseg investicij v prihodnjih letih.</p>
               <p>Tretji izziv se, kot rečeno, nanaša na uresničevanje socialnega sporazuma. Pomembna
               omejitev pri zmanjševanju primanjkljaja izhaja iz socialnega sporazuma, kjer se je
               Vlada zavezala, da brez soglasja socialnih partnerjev ne bo zviševala javnofinančnih
               obremenitev. Zato bodo aktivnosti Vlade tudi v prihodnjem letu na prihodkovni strani
               proračuna usmerjene predvsem v povečanje učinkovitosti pobiranja dajatev. Zaradi
               takšne zaveze iz socialnega sporazuma, ki omejuje manevrski prostor Vlade na strani
               prihodkov, je bilo treba glavnino napora za zniževanje primanjkljaja nameniti skrbi,
               da odhodki naraščajo skladno z možnostmi.</p>
               <p>Na tem mestu pa se lahko navežem še na četrti izziv, ki ga lahko imenujemo izziv
               prekomernih pričakovanj. Makroekonomski kazalci kažejo, da se gospodarska situacija v
               Sloveniji izboljšuje. Po jesenski napovedi Umar bo Slovenija v letih 2016-2017
               dosegla 2,3 % gospodarsko rast. Zaradi izboljšanja splošne gospodarske klime in
               zaupanja potrošnikov je pričakovati tudi višjo zasebno potrošnjo. Ta naj bi se v letu
               2016 okrepila za 2,6 %, v letu 2017 pa za 2 %. K temu bo pomembno prispevalo tudi
               izboljšanje kazalcev na trgu dela, kjer je pričakovati postopno zviševanje
               zaposlenosti po približno 1 % vsako leto. Hkrati se bo zniževala tudi stopnja
               brezposelnosti, ki bo v letu 2016 po ocenah dosegla 8,9 %, v letu 2017 pa 8,5 %. To
               pričakovano izboljšanje gospodarskih razmer nam je bilo na eni strani močno v prid
               pri pripravi predlogov proračunov, saj pričakujemo, da se bodo skladno z gospodarsko
               rastjo povečali tudi proračunski prihodki. Na drugi strani pa so se zaradi
               predvidenih višjih prihodkov močno povečala pričakovanja po višji javnofinančni
               porabi, saj naj bi se številni ukrepi za omejevanje porabe na področju plač v javnem
               sektorju, socialnih transferjev in pokojnin sprostili ob doseganju višje gospodarske
               rasti.</p>
               <p>Toda kljub zadovoljstvu nad boljšimi makroekonomskimi razmerami ne smemo pozabiti,
               da je razpoložljivi bruto domači proizvod za domačo potrošnjo v letu 2015 realno za
               približno 15 % nižji kot tisti v letu 2008, to je v zadnjem letu pred krizo v
               Sloveniji. To pomeni, da dodeljenih pravic ni mogoče vrniti na predkrizno raven, saj
               je razpoložljivih sredstev bistveno manj in bo potrebno še kar nekaj let rasti preden
               bo razpoložljiv bruto domači proizvod za domačo potrošnjo dosegel predkrizno raven.
               Ob tem pa je treba upoštevati še dejstvo, da so se močno povečali odhodki za obresti,
               ki še dodatno krčijo ostale javnofinančne odhodke. Sprostitev ukrepov za omejitev
               porabe, uvedenih v zadnjih letih, bi bila zato mogoča zgolj ob močnem ponovnem
               povečanju javnofinančnega primanjkljaja.</p>
               <p>Ne glede na dobre obete pa se moramo zavedati tudi, da je vsako napovedovanje
               prihodnih gibanj povezano s tveganji. Posebej lahko izpostavimo mednarodno
               gospodarsko situacijo, od katere smo močno odvisni in je zelo negotova. Resno
               tveganje je begunska problematika, ki se zaostruje, tožbe proti Republiki Sloveniji
               in podobno. Vsako takšno tveganje je še dodaten izziv.</p>
               <p>Kot zadnjega, ki ga posebej navajam, bi rad izpostavil izziv spodbujanja gospodarske
               rasti in zaposlenosti. Vsi prej navedeni izzivi močno vplivajo na gospodarsko rast in
               zaposlenost. Pri pripravi proračuna je zato izjemno pomembno, kako naslavljamo
               izzive, da kar najbolj podpremo gospodarsko rast in zaposlenost ali pa ju v
               zaostrenih razmerah vsaj ne zaviramo. Tako je na primer pomembno, da pri naslavljanju
               izzivov skrbno uravnavamo pravice na področju socialnega varstva pokojnin in plač v
               javnem sektorju, saj ima lahko to pomemben vpliv na zaupanje potrošnikov in s tem na
               domače povpraševanje. Domače povpraševanja je po več letih od začetka krize začelo
               ponovno pozitivno prispevati h gospodarski rasti, veliki posegi v javnofinančne
               odhodke pa bi lahko to rast ponovno zavrli. Zato se obseg sredstev za omenjene
               kategorije ohranja na nespremenjeni ravni oziroma se skladno z možnostmi celo
               nekoliko zvišuje. Glavnina zmanjšanj porabe v teh letih izhaja torej iz drugih
               kategorij, predvsem investicij, kar seveda ni dobro, saj zmanjšuje rast. To ni
               posledica nepremišljenih varčevalnih ukrepov Vlade, temveč gre za že omenjeno znatno
               zmanjšanje razpoložljivih evropskih sredstev, namenjenih investicijam v prihodnih
               letih. Kot bom pojasnil, je Vlada naredila, kar je bilo v danih okoliščinah možno, da
               bi ta učinek omilila.</p>
               <p>Dovolite mi torej, da zdaj predstavim ključne odgovore na omenjene izzive. Pri
               pripravi proračunov 2016 in 2017 smo skladno z naštetimi zahtevami in omejitvami
               sledili načelu nadaljnjega zniževanja primanjkljaja, ki je premišljeno in postopno,
               saj bi s prehitrim omejevanjem javne porabe lahko namreč negativno vplivali na
               okrevanje gospodarstva, ki smo mu priča.</p>
               <p>Na Vladi smo se zato zavezali, da bomo na vzdržen način pripravili ukrepe, s katerimi
               bomo omejili rast javnofinančnih izdatkov. Razpoložljiv okvir odhodkov državnega
               proračuna pomembno vpliva na obseg sredstev, načrtovanih za posamezna področja. Ob
               upoštevanju fiksnih obveznosti kot so plačila obresti in plačila v proračun EU, se je
               glede na omejen okvir proračunska uporaba usmerila skladno s prioritetami in
               zmožnostmi. Zato smo postavili ozke prioritete, to so področja varnosti ljudi in
               premoženja, zdravja, pravosodja, infrastrukture in izobraževanja.</p>
               <p>Na odhodkovni strani Vlada postopno sprošča omejitve pri nekaterih kategorijah pravic
               s področja socialnega varstva, ki so bile zaradi zmanjšanja razpoložljivega bruto
               domačega proizvoda v veljavi v zadnjih letih. V naslednjem letu se bo tako povišal,
               kot je že dejal predsednik Vlade, osnovni znesek minimalnega dohodka iz 270 na 288
               evrov, kar bo vplivalo predvsem na višje zneske denarnih socialnih pomoči in s tem
               izboljšalo materialni položaj najranljivejših skupin prebivalstva. V Državnem zboru
               ste prav tako prejeli že spremembe Zakona o socialnovarstvenih prejemkih, Zakona o
               uveljavljanju pravic iz javnih sredstev ter Zakona o starševskem varstvu in
               družinskih prejemkih. Na drugi strani pa kljub gospodarski rasti v proračunih za leto
               2016 in 2017 še ni prostora za vrnitev vseh pravic na predkrizno raven na področju
               družinskih in starševskih prejemkov, socialnih transferjev ter štipendij.</p>
               <p>Vlada je v skladu z omejitvami začrtala tudi cilje na področju plač v javnem
               sektorju. Tako naj bi se obseg sredstev za kritje stroškov dela v javnem sektorju v
               letu 2016 ohranil na ravni tovrstnih odhodkov leta 2015, povečanih za učinke
               realiziranih napredovanj in zmanjšanih za obseg poplačila drugega dela tretje
               četrtine odprave plačnih nesorazmerij. Ker v letu 2016 ukrepi na področju plač in
               drugih izdatkov zaposlenih prenehajo veljati, si Vlada s sindikalnimi partnerji
               prizadeva doseči nov dogovor na področju stroškov dela, ki bo omogočil zadržanje
               rasti teh izdatkov v okviru določb socialnega sporazuma in tako doseganje ciljev
               oziroma zavez glede zniževanja javnofinančnega primanjkljaja. Cilj Vlade ob tem
               ostaja, da se struktura zaposlenih v javnem sektorju pomladi z zaposlovanjem mladih.</p>
               <p>Vlada si prav tako prizadeva doseči dogovor s predstavniki občin glede višine
               povprečnine in investicijskega transfera iz državnega proračuna za obe leti.
               Istočasno s predlogom višine povprečnine bo Vlada nadaljevala s projektom zniževanja
               stroškov občinam preko zakonodajnih razbremenitev, od občin pa tudi pričakuje
               nadaljnje racionalizacije pri svoje delovanju. Ob močno znižanih razpoložljivih
               sredstvih za investicije zaradi zmanjšanja evropskih sredstev v višini skoraj 500
               milijonov evrov, pa si je Vlada prizadevala ta izpad vsaj delno nadomestiti z
               integralnimi sredstvi. Integralna sredstva za investicije se tako v predlogih
               proračunov povečujejo za 8,8 % v letu 2016, medtem ko se vsi odhodki državnega
               proračuna povečujejo zgolj za 1,5 %. V letu 2017 pa se glede na leto 2016 investicije
               iz integralnih sredstev še dodatno povečujejo za 11,7 %.</p>
               <p>Na prihodkovni strani proračuna je Vlada predlaga vrsto zakonskih sprememb, predvsem
               s ciljem povečanja učinkovitosti pobiranja javnih dajatev, ohranjanja nespremenjenih
               davčnih stopenj in zniževanje administrativnih ovir pri izpolnjevanju davčnih
               obveznosti. V tem okviru so bili pripravljeni: novela Zakona o davčnem postopku,
               novela Zakona o davku na dodano vrednost, zakon o izpolnjevanju carinskih predpisov,
               nov zakon o trošarinah, z namenom izboljšanja pobiranja javnih dajatev pa je bil
               sprejet Zakon o davčnem potrjevanju računov, na podlagi katerega bodo do konca leta
               2015 uvedene davčne blagajne.</p>
               <p>Nekaj predlogov zakonov ste poslanci že prejeli, nekaj jih lahko še pričakujete do
               konca letošnjega leta. Nadaljevali pa bomo tudi s projektom prestrukturiranja bremen
               javnih dajatev s ciljem znižanja obremenitve dela.</p>
               <p>Na podlagi vseh teh omejitev in izzivov je Vlada sprejela proračuna za naslednji dve
               leti, in sicer najprej za leto 2016.</p>
               <p>V letu 2016 je načrtovanih 8 milijard 627 milijonov evrov prihodkov, 9 milijard 417
               milijonov evrov odhodkov in primanjkljaj državnega proračuna v višini 789 milijonov
               evrov oziroma 1,98 % bruto domačega proizvoda.</p>
               <p>Med načrtovanimi prihodki je 83 % davčnih prihodkov, 10,8 prejetih sredstev iz
               proračuna EU, 5,5 nedavčnih prihodkov in 0,6 % kapitalskih prihodkov, donacij in
               transfernih prihodkov. Načrtovani proračunski prihodki za leto 2016 so višji od
               prihodkov ocenjenih za leto 2015 za 141,3 milijona evrov ali nominalno za 1,7 %.</p>
               <p>Na odhodkovni strani je bil tisti del proračuna, ki se nanaša na evropska sredstva,
               prvič oblikovan popolnoma programsko. Torej s cilji in kazalniki za merjenje
               izpolnjevanja teh ciljev. Podlaga za črpanje teh sredstev predstavlja operativni
               program za izvajanje evropske kohezijske politike v obdobju 2014–2020, vsebinsko in
               finančno razčlenitev operativnega programa pa predstavlja izvedbeni načrt
               operativnega programa, ki ga je sprejela Vlada Republike Slovenije in je podlaga za
               pripravo državnega proračuna. Največji obseg sredstev je v tem okviru načrtovan za
               podjetništvo in konkurenčnost, znanost in informacijsko družbo, varovanje okolja in
               okoljsko infrastrukturo ter za trg dela.</p>
               <p>V predlogu proračuna za leto 2016 so kohezijska sredstva nove finančne perspektive
               načrtovana v višini 436 milijonov evrov. Pri tem so pri proračunskih uporabnikih
               evropska sredstva načrtovana za namene, kjer so že oblikovani projekti, medtem ko so
               za preostali del sredstev ta evropska sredstva načrtovana pri organu upravljanja, to
               je pri Službi Vlade Republike Slovenije za razvoj in evropsko kohezijsko politiko.
               Sredstva se bodo tekom izvrševanja proračuna prerazporejala na ministrstva, ko bodo
               izpolnjeni pogoji in sprejeti ključni programski dokumenti. S tem bo organ
               upravljanja bistveno bolj nadziral način in dinamiko črpanja ter doseganje
               zastavljenih ciljev, saj si ne želimo ponovne prejšnje perspektive, ko se je skoraj
               polovica vseh sredstev, ki so nam bila na voljo, črpala v zadnjih dveh letih.</p>
               <p>Največji integralni del proračuna pa ima jasno določene prioritete, ki so, kot že
               omenjeno, varnost ljudi in premoženja, zdravje, pravosodje, infrastruktura in
               izobraževanja. V celotnih izdatkih, tako iz integralnih in namenskih kot evropskih
               sredstev skupaj s slovensko udeležbo, bodo imele v letu 2016 največje relativno
               povečanje razpoložljivih sredstev glede na oceno realizacije v letu 2015 politike:
               podjetništvo in konkurenčnost, viri energije in energetska učinkovitost ter znanost
               in informacijska družba. Znižanja na posameznih politikah, na primer promet in
               prometna infrastruktura, so predvsem, kot že rečeno, posledica znižanja
               razpoložljivih virov iz evropskih strukturnih skladov v naslednjih dveh letih, ker je
               bil v letih 2014 in 2015 velik delež evropskih sredstev načrtovanih in porabljenih za
               te namene.</p>
               <p>Kot že omenjeno, si je Vlada prizadevala izpad investicijskih sredstev vsaj deloma
               nadomestiti s povečanjem integralnih sredstev za ta namen, načrtuje pa tudi, kolikor
               je le mogoče, izničiti učinek tega zmanjšanja na gospodarsko rast in zaposlenost, s
               privabljanjem zasebnih investicij ter izvajanjem različnih finančnih instrumentov, ki
               bodo na razpolago predvsem malim in srednje velikim podjetjem.</p>
               <p>V letu 2017 je načrtovanih za 8 milijard 705 milijonov prihodkov in 9 milijard 423
               milijonov odhodkov ter primanjkljaj državnega proračuna v višini 717 milijonov evrov
               oziroma naj ne bi bil višji kot 1,74 % bruto domačega proizvoda. Med načrtovanimi
               prihodki je 84,6 % davčnih, se pravi več, 9,7 % prejetih sredstev iz proračuna EU,
               5,2 % nedavčnih prihodkov, ostalo so ostali prihodki. Najbolj naraščajo davčni
               prihodki in znotraj te kategorije davek na dodano vrednost, kar je normalno ob
               gospodarski rasti.</p>
               <p>Nadaljnje omejevanje rasti javnofinančnih odhodkov, ki je tudi predpogoj za trdno
               gospodarsko rast in trajnostni razvoj naše države, je vodilo Vlade tudi pri
               načrtovanju proračuna za leto 2017, zato proračunski uporabniki sredstva za stroške
               dela za leto 2017 načrtujejo v višini tovrstnih sredstev v letu 2016, ki jih lahko
               povečajo le za učinke napredovanj. V letu 2017 je v predlogu proračuna predvideno
               povečanje odhodkov, vendar naj ob tem povem, da je v letu 2017 glede na leto 2016
               rast prihodkov višja od rasti odhodkov, in sicer se bodo v 2017 prihodki zvišali za
               slabih 78 milijonov evrov, medtem ko je rast odhodkov načrtovana v višini dobrih 6
               milijonov evrov. Tudi za proračun za leto 2017 velja, da je del proračuna, ki se
               financira iz evropskih sredstev in slovenske udeležbe, popolnoma programski proračun,
               integralni del pa ima jasno določen prioritete, kjer se prioritetam iz leta 2016
               dodaja še prioriteta infrastruktura.</p>
               <p>Spoštovani, dovolite mi, da za zaključek povzamem, da je bilo pri pripravi predlogov
               proračunov za leti 2016 in 2017 glavno vodilo iskanje najboljšega ravnotežja pri
               odgovarjanju na pet ključnih izzivov, ki sem jih predstavil na začetku: izziv
               zahtevanega zniževanja primanjkljaja, zmanjšanje evropskih sredstev, uresničevanje
               socialnega sporazuma, prekomernih pričakovanj ter nadaljnjega spodbujanja gospodarske
               rasti in zaposlenosti. Poleg njih pa predloga proračuna naslavljata tudi ostale
               izzive in tveganja.</p>
               <p>Prvi izziv zahtevanega zniževanja primanjkljaja je naslovljen z zmanjšanjem
               primanjkljaja po denarnem toku, ki se iz 1,38 milijarde v letošnjem letu znižuje na
               789 milijonov v letu 2016 in 718 milijonov v letu 2017 oziroma skladno z evropsko
               metodologijo ESA 2010 z 2,9 % v letošnjem letu, na 2,2 %, v letu 2016 in 1,7 % BDP v
               letu 2017.</p>
               <p>Drug izziv – zmanjšanje evropskih sredstev – smo v največji možni meri naslovili s
               povečanjem izdatkov iz integralnega dela proračuna, na primer pri investicijah za 9 %
               v letu 2016 in dodatnih približno 12 % v letu 2017 izdatkov za kulturo in drugih.</p>
               <p>Tretji izziv – uresničevanje socialnega sporazuma – naslavljamo z ohranjanjem
               nespremenjenih davčnih stopenj ter z ukrepi za odpravo administrativnih ovir pri
               izpolnjevanju davčnih obveznosti in s povečanjem učinkovitosti pobiranja javnih
               dajatev.</p>
               <p>Izziv prekomernih pričakovanj se naslavlja s sprostitvijo kriznih omejitev pri
               socialnih pravicah za najranljivejše skupine in vzdržnim povišanjem razpoložljivih
               sredstev proračunskih uporabnikov za izpolnitev prioritetnih nalog. Ob tem pa želim
               ponovno poudariti, da je raven razpoložljivih sredstev realno daleč od tiste ravni,
               ki je bila na razpolago pred krizo.</p>
               <p>Naslovili smo tudi izziv nadaljnjega spodbujanja gospodarske rasti in zaposlenosti z
               oblikovanjem ukrepov, ki nimajo negativnega vpliva na domače povpraševanje, in z
               največjo možno ublažitvijo vpliva padca investicij iz evropskih sredstev, s
               povečanjem sredstev za te namene v integralnem delu proračuna. Hkrati je proračunska
               poraba usmerjena v prioritete, ki zagotavljajo sedanji in prihodnji razvoj. Ob vseh
               teh omejitvah pa je bilo treba kar v največji meri nasloviti tudi tveganja. Pri tem
               smo zaradi tveganj, ki izhajajo iz makroekonomskega okolja, predvsem mednarodnega,
               oblikovali ukrepe, ki v največji možni meri podpirajo domačo potrošnjo, ukrepe za
               pomoč malim in srednje velikim podjetjem in ukrepe namenjene izvoznemu gospodarstvu.
               Tudi tveganje varnosti v povezavi z begunsko problematiko smo do določene mere
               naslovili skozi prioritete proračunske porabe.</p>
               <p>Na koncu bi rad povedal, da je bilo usklajevanje proračunov dolgo in zahtevno.
               Vloženo je bilo izredno veliko napora nas vseh, zato se vsem iskreno zahvaljujem.
               Proračuna, ki sta pred vami, sta tako odraz skupnega enotnega dela. Slovenija je na
               dobri poti gospodarskega okrevanja, s sprejetjem predlaganih proračunov za leti 2016
               in 2017 pa uresničujemo cilj zdravih javnih financ in stabilnosti države. Hvala lepa.
           </p>
            </sp>
            <sp who="SDZ7:BrglezMilan">

               <speaker>PREDSEDNIK DR. MILAN BRGLEZ:</speaker>

               <p>Hvala.</p>
               <p>S tem je predstavitev proračunskega memoranduma 2016–2017 Predloga proračuna
               Republike Slovenije za leto 2016 ter Predloga proračuna Republike Slovenije za leto
               2017 končana.</p>
               <p>Predsedniku Vlade dr. Miru Cerarju in ministru za finance dr. Dušanu Mramorju se
               zahvaljujem za predstavitvi.</p>
               <p>Z današnjo predstavitvijo prične teči rok za vlaganje amandmajev k Predlogu
               proračuna Republike Slovenije za leto 2016 in k Predlogu proračuna Republike
               Slovenije za leto 2017. Poslanke in poslanci, poslanske skupine, zainteresirana
               delovna telesa in Vlada lahko amandmaje k Predlogu proračuna Republike Slovenije za
               leto 2016 in k Predlogu proračuna Republike Slovenije za leto 2017 vlagajo do
               vključno 12. 10. 2015.</p>
               <p>S tem zaključujem to točko dnevnega reda.</p>
               <p>Prehajamo na <title>1.A TOČKO DNEVNEGA REDA, TO JE NA PREDLOG SKLEPA O IMENOVANJU
                  PREDSEDNIKA ODBORA ZA OBRAMBO.</title>
               </p>
               <p>Predlog sklepa je v obravnavo zboru predložila Poslanska skupina Slovenske
               demokratske stranke. Želi besedo predstavnik predlagatelja predloga sklepa? <stage type="answer">(Ne.)</stage>
               Želite besedo predstavniki poslanskih skupin? <stage type="answer">(Ne.)</stage></p>
               <p>Potem lahko preidemo na odločanje o predlogu sklepa, s katerim se v Odbor za obrambo
               za predsednika imenuje gospod Žan Mahnič, Poslanska skupina Slovenske demokratske
               stranke.</p>
               <p>Glasujemo. Navzočih je 62 poslank in poslancev, za je glasovalo 58, proti 2.</p>
               <p><stage type="vote-ayes">(Za je glasovalo 58.)</stage> <stage type="vote-noes">(Proti 2.)</stage></p>
               <p>Ugotavljam, da je sklep sprejet. S tem zaključujem to točko dnevnega reda.</p>
               <p>Zaključujem tudi 20. izredno sejo Državnega zbora. <stage type="time">Seja se je končala 2. oktobra
                  2015 ob 16.41.</stage>
               </p>
            </sp>
         </div>
      </body>
   </text>
</TEI>