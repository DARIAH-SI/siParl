<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZVIIAZ-Redna-053-1998-11-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za volitve imenovanja in administrativne zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BB1159D2F2DD8BADC12566C0003D6A34</idno>
               <idno type="custom" subtype="day">66251448E158455DC12566C9002DA94E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=66251448E158455DC12566C9002DA94E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZVIIAZ-Redna-053-1998-11-26.KZVIIAZ" n="053">
               <name>Redna</name>
               <date when="1998-11-26"/>
            </setting>
         </settingDesc>
         <particDesc>
            <listOrg>
               <org xml:id="KZVIIAZ-Redna-053-1998-11-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZVIIAZ-Redna-053-1998-11-26.KZVIIAZ">
                        <orgName key="KZVIIAZ">Komisija za volitve imenovanja in administrativne zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA VOLITVE, IMENOVANJA IN ADMINISTRATIVNE ZADEVE</stage>
            <stage type="session">53. seja</stage>
            <stage type="date">(26. november 1998)</stage>
            <stage type="chairman">Sejo je vodil Maksimiljan Lavrinc, predsednik komisije.</stage>
            <stage type="time">Seja se je pričela ob 9.06 uri.</stage>


            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Ugotavljam, da smo se zbrali v zadostnem številu in bi predlagal, da kar takoj
               začnemo. Na vse zadnje je dnevni red, kar precej bogat. Ob tem bi povedal naslednje.
               Če nima nihče nič proti, bi predlagal, da najprej obravnavamo 5. in 6. točko, tega
               dnevnega reda. Zakaj? Zato, ker sta izredno kratki in ker bi se ob 2. točki znalo
               zgoditi, da bo razprava daljša. Ker imamo na voljo samo do 10.00 ure, zaradi seje
               državnega zbora so pa nujne zadeve, pod 5. in 6. bi predlagal, da bi ta vrstni red
               zamenjali. Ker ne vidim ugovora, lahko ugotavljam, da se s mojim predlogom strinjate.</p>
               <p>Prehajamo na <title>1. TOČKO DNEVNEGA REDA - OSNUTEK ZAPISNIKA.</title> Preverili ste ga
               lahko v računalniški mreži. Imam kdo kakšno pripombo? V kolikor ne, bom dal na
               glasovanje predlog sklepa. Naj se potrdi zapisnik 52. seje komisije državnega zbora
               za volitve, imenovanja in administrativne zadeve, 18. novembra 1998.</p>
               <p>Kdo je za predlagani sklep? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo 1. točko opravili.</p>
               <p>Kot smo se dogovorili bomo opravili najprej 5. točko.</p>
               <p>Prehajamo na <title>5. TOČKO DNEVNEGA REDA - STANOVANJSKA PROBLEMATIKA.</title>
               </p>
               <p>Za sejo ste prejeli dve zadevi.</p>
               <p>1. Predlog sklepa o dodelitvi službenega stanovanja poslancu. Ali želi vodja delovne
               skupine za stanovanja besedo? V kolikor ne, bom dal na glasovanje predlog sklepa.</p>
               <p>V skladu z določili stanovanjskega pravilnika se poslancu državnega zbora, gospodu
               Jožetu Možganu dr. medicine, izda sklep o dodelitvi službenega stanovanja v
               Ljubljani, Trubarjeve 60 v izmeri 35,65 kvadratnih metrov s 15. novembru 1998,
               katerega najemnik je državni zbor Republike Slovenije. Celega sklepa ne bom bral, na
               vse zadnje ste ga dobili tudi z gradivom. Želi kdo o tem razpravljati? V kolikor ne,
               dajem predlog sklepa na glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sprejeto.</p>
               <p>2. Prošnja najemnice službenega stanovanja za sklenitev aneksa k najemni pogodbi. Na
               glasovanje bom dal predlog sklepa. K najemni pogodbi za službena stanovanja
               stanovanjskega sklada državnega zbora, ki jo je sklenila upravičenka gospa Eda
               Okretič-Salmič, poslanka državnega zbora. Sklene se aneks s katerim odloči, da bo
               najemnica službenega stanovanja v stanovanju stanovanjskega sklada državnega zbora
               občasno prebival tudi njen sin Robert Salmič. Želi kdo o predlogu sklepa
               razpravljati? V kolikor ne, dajem tak sklep na glasovanje.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo 5. točko izčrpali.</p>
               <p>Prehajamo na <title>6. TOČKO DNEVNEGA REDA - ADMINISTRATIVNE ZADEVE.</title>
               </p>
               <p>K tej točki sem vabil gospo generalno sekretarko Jožico Velišček. Gospa generalna
                  sekretarka je komisijo seznanila.
               </p>
            </sp>
            <sp who="SDT2:BožičIvan">

               <speaker>IVAN BOŽIČ:</speaker>

               <p>Imam vprašanje pri stanovanjskih.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Se opravičujem.</p>
            </sp>
            <sp who="SDT2:BožičIvan">

               <speaker>IVAN BOŽIČ:</speaker>

               <p>Ko smo dobili stanovanja lani julija, smo tudi podpisali, kdo bo zraven nas
               stanoval. Ali je to sedaj vsako leto treba ponoviti ali spreminjati. Da ne bi potem
               en dan nekdo ugotovil, da je sin zraven mene, jaz sem lani vpisal in ne vem, nikoli
               pa nismo tega obravnavali.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>To lahko takoj pojasnim gospod Božič. Samo, če se na novo v tem primeru je šlo za
               to, da se je sin na novo želel preseliti in v takem primeru mora poslanec v skladu z
               najemno pogodbo obvestiti komisijo, da s sklepom to ugotoviti, da je to dovoljeno in
               potem so stvari regalizirane. Samo v takem primeru. Prosim. Se opravičujem, ker sem
               spregledal roko. V zvezi z administrativnimi zadevami pa naslednje.</p>
               <p>Gospa generalna sekretarka je komisijo seznanila, da je bil višji upravni delavec
               izvoljen v sodniško funkcijo, zato mu preneha delovno razmerje in s tem tudi status
               višjega upravnega delavca. Ker je s tem izpraznjeno tudi delovno mesto, predlaga
               komisiji, da imenuje novega višjega upravnega delavca. Ali želi gospa generalna
               sekretarka dodatno pojasniti predlog?</p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Hvala lepa gospod predsednik. Pozdravljeni vsi skupaj. Gre za nadomesto zaposlitev.
               Kandidat izpolnjuje vse pogoje in tudi ima izkušnje na teh področjih za katere bi
               zaposlili nadomestno zaposlitev v državnem zboru. Zahvaljujem se vam tudi, da ste
               prioritetno obravnavali to zadevo. Hvala lepa.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Želi kdo o predlaganem razpravljati? V kolikor ne, bom dal na glasovanje predlog
               sklepa s katerim bomo vzeli na znanje obvestilo generalne sekretarke, da je višjemu
               upravnemu delavcu svetovalcu državnega zbora v uradu generalne sekretarke, Božu
               Strletu zaradi izvolitve v sodniško funkcijo na podlagi pisnega zahtevka, za sporazum
               o prenehanju delovnega razmerja, prenehalo delovno razmerje v državnem zboru 23.
               novembra tega leta in s tem tudi status višjega upravnega delavca.</p>
               <p>Kdo je za tak predlog sklepa? <stage>(15 članov.)</stage> Je kdo proti? <stage>(Nihče.)</stage></p>
               <p>2. sklep. Na podlagi prve alinee prvega odstavka 18. člena odloka o organizaciji in
               delu služb državnega zbora se imenuje za višjega upravnega delavca Igor Ivančič, ki
               bo svetovalec državnega zbora v uradu generalne sekretarke državnega zbora.</p>
               <p>Kdo je za tak predlog sklepa? <stage>(13 članov.)</stage> Je kdo proti? <stage>(Nihče.)</stage></p>
               <p>Prehajamo na <title>2. TOČKO DNEVNEGA REDA - OBRAVNAVA PREDLOGA SKUPINE POSLANCEV ZA
                  RAZREŠITEV PREDSEDNIKA DRŽAVNEGA ZBORA.</title>
                   Ob njem moram ugotoviti, da
               smo dobili najprej predlog skupine 13 poslancev, ki je predlagala državnemu zboru, da
               razreši gospoda Janeza Podobnika, dr. med., funkcije predsednika državnega zbora.
               Prejeli smo obvestilo oziroma pojasnilo predsednika državnega zbora, ki ga je na
               podlagi 111. člena poslovnika državnega zbora dne 11. novembra poslal vsem poslankam
               in poslancem državnega zbora v zvezi z opravljanjem svoje funkcije. Prejeli smo tudi
               obvestilo predsednika, da se, žal, zaradi drugih obveznosti današnje seje komisije ne
               more udeležiti.</p>
               <p>Najprej bi, če mi dovolite, ugotovil, da je na podlagi druge alinee prvega odstavka
               132. člena poslovnika državnega zbora komisija za volitve, imenovanja in
               administrativne zadeve pristojna obravnavati vprašanja iz pristojnosti državnega
               zbora, ki so povezana z volitvami, imenovanji, razrešitvami in administrativnimi
               zadevami, zato je bila ta zadeva tudi dodeljena v našo obravnavo. V okviru teh
               pristojnosti se bomo seznanili s predlogom, ugotovili, da je skupina 13 poslancev
               upravičeni predlagatelj. Ob tem bomo lahko razpravljali oziroma upoštevali
               informacijo, ki jo je poslal predsednik državnega zbora in na koncu bo sledil
               predlog, takšen ali drugačen, kakršna bo pač razprava.</p>
               <p>Ali želijo predlagatelji besedo? Prosim.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Torej, mi smo ta predlog podali zaradi očitne kršitve ustavne pravice. Ustava določa,
               da ima najmanj četrtina poslancev državnega zbora pravico, da zahteva sklic izredne
               seje in na to sejo uvrsti točko, ki jo smatra kot potrebno za obravnavo. Zbranih je
               bilo določeno število podpisov, zahteva je bila vložena, vendar pa predsednik
               državnega zbora ni sklical te seje oziroma ni dal ustrezne točke na dnevni red. Da je
               to določilo ustave nad poslovnikom, je jasno tudi iz samega poslovnika, ki precizira
               to pravico opozicije oziroma četrtine poslancev, ko pravi, da če predsednik državnega
               zbora ne skliče takšne seje, jo lahko poslanci sami. Izgovarjanje, da pač ni bilo še
               zadoščeno nekaterim poslovniškim možnostim in tako dalje, ob tem pa smo dobili celo
               nekakšno posebno zadevo poslanci, ki ni bila pravno mnenje, ampak je pisalo <q>"okvirno
               pravno mnenje"</q>, je tako, malo za lase privlečeno. Očitno je šlo za nek dogovor v
               koaliciji, zaradi katerega se ni hotelo pred volitvami tega vprašanja dati na dnevni
               red, potem ko sta obe vladni stranki imeli do tega različna stališča. To se dogaja
               sicer vseskozi in nas to nič ne zanima, ampak v tem primeru je šlo za kršitev ustave,
               zaradi tega smo predlagali tudi ugotavljanje odgovornosti predsednika državnega
               zbora. Ob tem smo tudi rekli, da smo pripravljeni to zahtevo umakniti, v kolikor bo
               ustava spoštovana in bo seja sklicana. Vendar pa tudi na tej izredni seji, ki zdaj
               poteka, te točke ni na dnevnem redu.  Tako, da zadeva ostaja aktualna, še posebej, ker se kršitev
               poslovnika dogaja tudi naprej. Včeraj smo v začetku seje bili priča eni taki, ko smo
               dobili na s sklicem izredne seje na dnevni red točko, ki je bila hkrati tudi na že
               začeti 10. seji, še preden je državni zbor o tem sploh karkoli sklepal. Skratka,
               vodenje državnega zbora je mnogokrat podrejeno interesom obstanka koalicije ali pa
               bolj interesom vlade kot pa čuvanju neodvisnosti zakonodajne veje oblasti.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala gospodu Janši. Želi kdo razpravljati? Gospod Potrč.</p>
            </sp>
            <sp who="SDT2:PotrčMiran">

               <speaker>MIRAN POTRČ:</speaker>

               <p>Če lahko najprej samo vprašam. Mislim, da sem dobro razumel, gospod predsednik, tvojo
               ugotovitev. Predlog je korektno, formalno, v smislu števila poslancev dano in gre na
               sejo državnega zbora, ne glede na odločitev KVIAZ-a. Odločitev KVIAZ-a je, da tako
               rečem, samo pozitivna ali pa negativna v smislu mnenja. Je tako? <stage>(Da.)</stage> Mislim, da je
               to bistveno za naše vedenje. Ob tem naj - da ne bomo razpravljali zdaj, ker bo sicer
               možno na državnem zboru - rečem naslednje.</p>
               <p>Posebno tudi v poslanski skupini menimo, da so formalni razlogi za razrešitev
               neutemeljeni. Hkrati pa menimo, da so opozorila, ki jih že dolgo časa dajemo predvsem
               opozicijske stranke, moram reči, pa da na sejah kolegija tudi kdaj koalicijski
               predstavniki o tem, kako teče delo državnega zbora, več kot utemeljena. Mi smo
               ugotavljali, da je delo državnega zbora zelo slabo organizirano. Vemo za ta odnos
               izrednih in rednih sej, vemo za dejstvo, da državni zbor vsako leto manj aktov
               sprejme. Imamo pregled, najbrž tudi generalna sekretarka, sicer se ga pa da dobiti iz
               mreže, po katerem se da ugotoviti, da izjemoma sprejemamo zakone po rednem postopku,
               praviloma po vseh drugih postopkih. Vemo, da se na različen način, lahko iz
               političnih razlogov, lahko iz nepripravljenosti, uporabljajo poslovniške določbe pri
               pripravi, pri sklicevanju, pri vodenju, pri pravicah posameznih skupin ali poslancev.
               Vse to so razlogi, zaradi katerih bi bilo nujno potrebno, da ima državni zbor o
               svojem delu enkrat resno razpravo.</p>
               <p>Mi smo kot poslanska skupina, ne rečem, da po vsebini najboljše, ampak z najboljšimi
               željami pred 30 dnevi predlagali predsedniku državnega zbora nekaj tako imenovanih
               predlogov za izboljšanje. Moram reči, da smo presenečeni, da ob tem, ko vsi
               ugotavljamo te probleme, predsednik v 30 dneh ni našel časa, da bi nam odgovoril.
               Pustimo osebni klic, da je to korekten predlog, da je v njem mnogo dobrega, ampak to
               meni nič ne pomaga ali pa nam nič ne pomaga, če se ne dogovorimo za takšne stvari, ki
               bi pomenile izboljšanje dela državnega zbora.</p>
               <p>Zaradi tega je po vsebini naše mnenje, da je dobro, da bo do vprašanj o delu
               državnega zbora tudi na seji državnega zbora prišlo. Morda bo to priložnost, po
               kateri bomo videli, da se da določene stvari zdaj takoj, eventuelno tudi s kakšnimi
               dogovori, kako razumeti sedanji poslovnik, eventuelno tudi s kakšnimi dogovori, kaj
               narediti z novim poslovnikom, dorekle. Ker tako, kot se zdaj dela, je slabo, in
               najbrž bi bilo ob vseh nalogah, ki jih imamo, še toliko težje za naslednji čas.
               Kakšna bo na koncu naša odločitev in naše mnenje ter naše glasovanje na državnem
               zboru, bo pa odvisno od tega, ali bo tudi predsednik državnega zbora v tem času štel
               za potrebno, da sam jasneje in odločneje pove, kaj in kako bi državni zbor moral
               delati, med ostalim tudi na podlagi teh zahtev, ki smo jih predsedniku 27. oktobra
               dali.  Ampak ne na ta način,
               da iztrga ven kakšno točko in samo to uporablja, ampak da vidi celoto. Hvala
               lepa.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospod Mozetič.</p>
            </sp>
            <sp who="SDT2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa, povedal bom svoje mnenje okrog tega, tako da se ne bi potem kdo
               spraševal ali pa razmišljal o tem zakaj sem se odločil, tako kot se bom odločil.</p>
               <p>Sam osebno in tudi naša poslanska skupina večnih kritik vodenja državnega zbora kot
               takega, kot institucije in posebno tudi vodenja samih sej. To ni sporno. Kar se mene
               tiče in še marsikoga drugega je to postalo že splošno sprejeto stališče v tem
               državnem zboru, da te stvari ne funkcionirajo, da se poslovnik prilagaja potrebam, ki
               so trenutno v tistem trenutku nujne. Čeprav v večini primerov priznati formalnopravno
               gledano, tudi to kar se je včeraj zgodilo, je možno razložiti, da je bilo prav.
               Vendar vsebinsko gledano z vidika tega kako naj parlament kljub vsemu funkcionira, da
               bo funkcioniral kot neka institucija, kjer je postopek določen zato, da se vnaprej
               ve, kako bodo stvari tekle, ne pa zato, da se prilagaja od trenutka do trenutka. Je
               pa to jasno slabo in nepravilno.</p>
               <p>Sedaj pa kar zadeva samega predloga. O sami razpravi o delu vodstva državnega zbora,
               v samem državnem zboru, temu ne nasprotujem in mislim, da bi bilo prav, da se enkrat
               resno pogovorimo, vendar ne vem če je ravno mesto, da se ob takem predlogu to
               razpravlja.</p>
               <p>Kar zadeva pa funkcije in stalnosti in nestalnosti, zamenljivosti ali
               nezamenljivosti predsednika državnega zbora in tudi podpredsednikov državnega zbora,
               je pa moje stališče tukaj jasno. Sam sem ga tudi že v eni svoji nalogi napisal in
               mislim, da izhaja tudi iz primerjalne ureditve v drugi državi, da se precej državnega
               zbora in podpredsedniki za časa trajanja mandata ne zamenjujejo iz političnih ali
               nekih podobnih razlogov. Lahko bi se zamenjali samo v primeru, če bi res prišlo, da
               bi kakšne hujše kršitve zakona in ustave, podobno smiselno uporabo tako kot velja to
               za predsednika države. Vendar v principu sem pa proti temu, da bi se zaradi kritik,
               ki jih tudi sami imamo, da vodenje državnega zbora preprosto predlaga zamenjavo
               predsednika državnega zbora. Tudi zato smo mi takrat nasprotovali temu, da se je naša
               podpredsednica zamenjala, ampak glasovalo se je tako kot se je glasovalo. Ne glede na
               to, da je pač večina v parlamentu tudi stranka iz katere predsednik državnega zbora
               takrat glasoval, je moje stališče še zmeraj isto. Moje stališče je, da predsednik
               državnega zbora ravno zaradi tega, ker mora zagotavljati neko neodvisnost te
               institucije, enakopravnost in spoštovanje poslovnika. Ob vseh kritikah, ki jih imam,
               kljub temu vztrajam na tem, da ta trenutek ni <gap n="..."/> in niso bile poudarjene take
               kršitve, da bi glasoval za zamenjavo predsednika državnega zbora.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hoče še kdo besedo? Če dovolite, to je moje mnenje, ne kot mnenje predsedujočega v tej komisiji, bom rekel, da bi
               zelo pritegnil mnenju gospoda Mozetiča iz več razlogov. Namreč, razlogi za slabo
               delo, da tako rečem oziroma neučinkovito bolj kot slabo delo v državnem zboru niso
               samo na strani predsednika, ampak so tudi na strani podpredsednikov, če smo iskreni.
               To je prvo. Drugo pa, zdi se mi, da bi se ob pripravah na te seje, seveda, če bi bile
               bolj normalno sklicevane, ljudje za posamezne točke bolje pripravili. Govorim o
               ljudeh, ki vodijo seje državnega zbora. To je eno.</p>
               <p>Drugo. Jaz sem sam že svetoval, da bi morali tisti, ki vodijo bolj dosledno
               uporabljati poslovniška določila zlasti takrat, ko se šikanozno uporabljajo določila
               poslovnika. Jaz sem si dovolil in sem zbral nekaj, bom rekel za nekaj mesecev skupaj,
               kaj smo pravzaprav v tem državnem zboru počeli. Gostota nekih izrednih predlogov
               oziroma recimo interpelacij, ustavna obtožba, zahteva po zamenjavi predsednika nekega
               odbora, zahteva po zamenjavi predsednika državnega zbora itn., pokaže, da je vse
               skupaj pravzaprav kulminiralo oziroma se nabiralo in kulminiralo pred lokalnimi
               volitvami, kar pomeni, da tisti, ki so vodili delo državnega zbora, niso bili
               sposobni na neki način amortizirati tega političnega pritiska, ki se je sproščal ob
               lokalnih volitvah. To je eno.</p>
               <p>Drugo. Vsi smo bili priče že kar nekajkrat, kako se ni znalo ubraniti neupravičenim
               pavzam, ki so jih zahtevale poslanske skupine, kako se ni znalo preprečiti tega, da
               se te pavze tudi šikanozno rabijo. Jaz bom rekel tako, da po moje je v poslovniških
               določilih dovolj možnosti, da se te stvari preprečijo, pa se niso zato, ker se
               popusti enkrat, seveda potem je, ne more iti več po obrazih, se mora popustiti
               drugič, se popusti tretjič itn., tako da tukaj se strinjam, da bi bilo treba, mislim,
               da bi bilo treba opraviti en tehten pogovor in apelirati tudi na vse, ki se vodijo,
               da so pri opravljanju svoje funkcije bolj dosledni, torej, da se nekako dogovorimo,
               od zdaj naprej pa te stvari veljajo tako kot so zapisane. To je eno.</p>
               <p>Drugo pa, ta državni zbor je pač treba ugotoviti, da ne dela v nekih normalnih
               razmerah, da smo v času približevanja Evropi, da imamo poleg, torej zamenjave stare
               zakonodaje, zakonodaje, ki je veljala v neki poprejšnji državi, da imamo opraviti še
               s kupom zakonskih predlogov in drugih zadev, ki se tičejo našega približevanja Evropi
               in zato kar težko sprejemam tudi kritike, ki letijo po tem vsevprek, včasih tudi
               preko sredstev javnega obveščanja, preko medijev, takšnih in drugačnih, da pravzaprav
               človek, če bi prebiral ali pa poslušal medije, ugotovi kot da oziroma dobi občutek,
               kot da tukaj ležimo in se lepo in veselo zabavamo. Jaz mislim, da je dela preveč,
               preprosto preveč, da se tudi poslanci preprosto ne moremo pripraviti za posamezne
               točke tako kot se to lahko v nekih urejenih, da tako rečem, parlamentih in o vseh teh stvareh, se strinjam,
               bi bilo vredno spregovoriti.</p>
               <p>Zdaj bom pa še dal besedo ostalim, potem bom pa kot. Ja, prosim, gospod Mozetič.</p>
            </sp>
            <sp who="SDT2:MozetičMiroslav">

               <speaker>MIROSLAV MOZETIČ:</speaker>

               <p>To je replika v smislu dopolnitve, ker si kot predsednik izhajal nekako tudi, vsaj
               ko si začel, si mene omenil in bom jaz navedel nekaj drugih šikanoznih po moje uporab
               poslovnika. Šikanozna uporaba poslovnika je bila recimo včeraj, ko smo vsi dobili
               vabilo za 29. izredno sejo, nihče ni vedel, da se bo odprla redna seja samo zato, ker
               je pač bilo potrebno z neko točko nekaj narediti. Šikanozna uporaba poslovnika, pa ne
               bom rekel to iz vidika predsedujočega, predsedujoči plus večina, ki je to odločala,
               to je možno po poslovniku, ampak za je to in sem vedno ponavljal in povedal, da je
               šikanozno, je preskakovanje točk dnevnega reda kot se pač nekomu zazdi. Šikanozna
               uporaba poslovnika je sklicevanje izrednih sej na tak način kot se sklicuje, ne da so
               kakršnekoli materiali pripravljeni, ki jih celo dobimo zjutraj na mizo in da ne
               naštevam. Vrsta teh zadev, ki enostavno onemogočajo normalno delo, zlasti bom zdaj
               rekel pač opoziciji, ker dobi stvari na mizo šele takrat, ko jih dobi, ko se začne
               seja. Vladajoča koalicija ima možnost prej, normalno, ker se mora pripraviti. Mislim,
               da tukaj je vrsta teh zadev in posledica tudi teh stvari je dostikrat to, da
               opoziciji ne preostane nič drugega, kot da v nekem nemočnem besu zahteva pavzo ali pa
               izkorišča to, da se pač ne priglaša, tako da jaz ponavljam to, kar sem že rekel,
               vrsta zadev je, ki se jih da znotraj tega poslovnika lepo peljati, vendar brez
               uporabe tistih možnosti, ki jih poslovnik daje, da na predlog enega vladajočega
               poslanca se izglasuje spremembo dnevnega reda, se izglasuje, ne vem, karkoli, tisto,
               kar je sicer skladno s poslovnikom, da se izredno sejo recimo skliče, čeprav v bistvu
               ni v nasprotju s poslovnikom, tudi to, kar se je zdaj dogajalo, seja je bila
               sklicana, roka pač ni določenega v poslovniku, kar pomeni, da predsedniku je nekje
               prepuščeno, da se odloči, kdaj jo bo sklical, vendar to, če se dogaja na tak način,
               da se odlaga, da se išče ugodnejši trenutek, je lahko šikanozno tako kot je lahko
               šikanozna zahteva, da mora biti točno en dan pred volitvami, taka je odločitev
               predsednika, da to zadevo odloži pač za 2 meseca ali pa za ne vem koliko časa, tako
               da vrsta teh zadev je in če hočemo v tem državnem zboru približno uravnotežiti to
               delo in jo spraviti na pravi nivo, potem je potrebno vse te zadeve omogočiti in zato
               je tudi tista odločitev, ki je bila predlagana, sklep je bil sprejet, da se omeji
               razpravo, da se sme samo enkrat razpravljati, je v vseh tistih točkah, ki niso
               pravočasno materiali pripravljeni in ki niso pravočasno dani vsem poslancem, je
               šikanozno.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospod Potočnik, potem gospod Potrč.</p>
            </sp>
            <sp who="SDT2:PotočnikFranc">

               <speaker>FRANC POTOČNIK:</speaker>

               <p>Ja, poglejte, jaz se z večino razpravljavcev strinjam, da delo v državnem zboru ni
               najbolj racionalno. Ne morem pa se strinjati, da je za vse to kriv samo predsednik
               državnega zbora. Tukajle je 13 podpisnikov za zahtevo, iz ene poslanske skupine, za
               zahtevo za zamenjavo predsednika državnega zbora. V petek 13. novembra, ko se je
               državni zbor razšel zaradi nesklepčnosti, ni bilo prisotnih 14 predstavnikov te
               poslanske skupine in to ni bilo prvič, seveda razmerja v teh številkah so različna,
               ampak ta dejstva obstojajo, bili ste tudi posamezniki in vodje poslanskih skupin o
               tem obveščeni in seveda o teh zadevah bo tudi v skladu s poslovnikom, bo KVIAZ moral
               ukrepati, bomo tudi na tem
               mestu, bo kviaz po poročilu delovne skupine razpravljal, tako da ko gledamo na stvar,
               na delo v državnem zboru moramo pogledati kompleksno razmerje ne pa samo tisto kar
               vsakemu posamezniku paše. Hvala.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Gospod Janša repliko. Pardon. Gospod Potrč potem prej.</p>
            </sp>
            <sp who="SDT2:PotrčMiran">

               <speaker>MIRAN POTRČ:</speaker>

               <p>No jaz imam samo to pojasnilo. Jaz soglašam s kolegi, ki menijo, da bi o vprašanjih
               dela bilo racionalneje razpravljati drugje kot na državnem zboru. Moram vam pa
               povedati tudi sledje, tako da bomo vedeli. Formalni predlog, da razpravljamo o tem na
               kolegiju je z naše strani dan pred mesecem dni. In sedaj kaj narediti. Če po mesecu
               dni ni pripravljenosti na kolegiju o tem razpravljati, ker ni odgovora predsednika.
               Po izrednih predlogih, kako pri nas so izboljšali delo. Da ne govorim o tem, da je
               bilo neformalnih razgovorov in opozoril na kolegiju že nebroj in da je, nikoli ni
               bilo odklonilnega stališča. Saj to je najbolj, bi rekel, zanimivo, da vedno
               predsednik reče, da so problemi res veliki in da on se pa z nami strinja in potem je
               težko biti jezen, ker se strinja ampak narejenega je pa zelo malo. In jaz soglašam s
               tistimi, ki pravijo. Ni vse na enem človeku. Seveda ni ampak, bi rekel, začetek pa je
               in tudi po poslovniku je predsednik državnega zbora odgovoren za izvajanje tega
               poslovnika in težko se obrneš na odgovornost podpredsednika, če pri predsedniku na to
               ne naletiš ali pa še na koga drugega. Tako prosim tudi to razumeti. Bomo pa veseli,
               če se bomo dogovorili kjer koli drugje, pa razprava v državnem zboru o tem ne bo
               potrebna. Bojim se pa, da bo potrebna, pa da še potem ne bo veliko, ker enostavno ni
               pripravljenosti, predvsem pa ne, tudi korajže ne neke stvari urediti. Hvala.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Gospod Janša.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Edino kar se tiče prisotnosti na seji, mislim da je gospod Potrč glih zadnji, ki
               lahko deli nauke, ker mi sedaj poleg gospoda Bavčarja, tisti ki je v prejšnjem
               mandatu in še nekaterih največkrat manjkal. Potočnik ne. Potočnik, se opravičujem.
               Tako da je treba najprej pomesti najprej pred lastnim pragom, preden se uči druge.</p>
               <p>Kar se pa tiče razprave pa mislim da ste zašli v povsem napačno smer. Te točke nismo
               uvrstili na dnevni red, zaradi razprave o učinkovitosti oziroma o neučinkovitosti
               državnega zbora. To se lahko pogovarjamo o okviru predloga, ki ga je dal gospod
               Potrč. Tukaj pa je zahteva za razrešitev predsednika državnega zbora zaradi kršitve
               85. člena ustave republike Slovenije in štirih členov poslovnika.</p>
               <p>Jaz se ponovno javljam za besedo, čeprav je replika, ker ugotavljam, da nihče tega
               ni prebral ali pa ste tukaj vsi, ki ste diskutirali, sprenevedate, tako da bom jaz ta
               predlog še enkrat prebral, da se bo sploh vedelo, zakaj se gre. Mi ne očitamo
               predsedniku državnega zbora neučinkovitost ampak kršitev ustave in štirih členov
               poslovnika.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala gospodu Janši. Replika.</p>
            </sp>
            <sp who="SDT2:PotrčMiran">

               <speaker>MIRAN POTRČ:</speaker>

               <p>Saj verjetno nima smisla replicirati ampak podatki so znani, da se jih preveri. Bil
               sem eden redkih poslancev od pozicije, ki je bil prisoten v štirih letih več kot 50%. Ti podatki so bili
               za vse na razpolago na koncu mandata, tako da<gap n="..."/> Nisem pa jaz delil naukov, jaz sem
               samo povedal, zaradi kakšnih razlogov tudi državni zbor ne dela tako, kot bi moral
               delati. Hvala.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Preden dam besedo gospodu Delaku, bi sam pritegnil v tistem delu gospodu Janši, da
               smo pravzaprav zastavili širše in od zdaj naprej razpravljajoče prosim, če se
               posvetimo predvsem tistemu, kar skupina poslancev zahteva oziroma kar predsedniku
               očita. Po tej razpravi bom dal na glasovanje predlog, da se izjasnimo o tem, ali
               podpiramo predlog skupina poslancev za razrešitev ali ga ne, to je prvo. Drugače pa
               tako ali tako sam sodim, da glede na to, da se očita kršitev poslovnika in tako
               naprej, torej ustave in poslovnika, bo državni zbor pred obravnavo, domnevam, moral
               pridobiti tudi mnenje poslovniške komisije in pa mnenje, če hočete, tudi sekretariata
               za zakonodajo državnega zbora. Gospod Delak je želel besedo.</p>
            </sp>
            <sp who="SDT2:DelakAnton">

               <speaker>ANTON DELAK:</speaker>

               <p>V naši poslanski skupini smo naredili kratko analizo. Že v samem začetku pa povem, da
               mi tega predloga, se pravi, naša poslanska skupina ne bo podprla. Razlogi za to bi
               bili pa naslednji.</p>
               <p>Prvič. Velikokrat se opaža, da je ali pa da so slabi predlogi vlade. Predlogi vlade,
               ki je glavni predlagatelj, so včasih nepopolni, manjka marsikaj, in to potem otežuje
               delo v državnem zboru.</p>
               <p>Druga stvar. Nekatere poslanske skupine ali pa predstavniki poslanskih skupin
               izkoriščajo poslovnik za to, da se zavlačujejo seje in da potem seje niso tako
               efektne, kot bi morale biti.</p>
               <p>Tretjič. Tudi mi se strinjamo, da je velikokrat slabo vodenje sej. Ampak vse, kar
               sem do zdaj povedal plus tisto, kar se sedaj predsedniku državnega zbora očita, niso
               razlogi, da bi ga bilo treba razrešiti.</p>
               <p>Zaradi tega, ponavljam, naša poslanska skupina tega predloga ne bo podprla. Hvala.
           </p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Delaku. Če sem prav razumel, se je k razpravi javil tudi gospod
               Janša.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Glede na to, da očitno ni nihče prebral našega predloga, ga bom še enkrat povzel.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Gospod Janša, če mi dovolite, mislim, da je to nepotrebno in tudi žaljivo do drugih
               poslancev. Predlog smo prebrali, sem prepričan, ravno tako smo prebrali odgovor
               predsednika in očitno bolj verjamemo oziroma sprejemamo tisto, kar je predsednik
               državnega zbora zapisal v svojem odgovoru. Zato se tudi razprava, po moje, odmika od
               tistega, kar je pravzaprav bit te točke dnevnega reda. Resnično pa mislim, da je
               nepotrebno obremenjevati razpravo s ponovnim branjem, na primer, ker potem zagotovo
               danes te točke KVIAZ ne bo pripravil. Hvala lepa za razumevanje.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>No, stvar ni tako dolga - to kot prvič. Kot drugič pa, če bi bilo očitno to, kar ste
               vi rekli, bi se o tem razpravljalo, ne pa da se razpravlja o vsem drugim, ker gre za
               dva različna mnenja. Dejstvo je, da se je predsednik državnega zbora odločil, da bo
               ravnal tako, kot pred njim ni ravnal noben predhodnik.  Odkar velja ta ustava in ta poslovnik oziroma ta
               določba, se pravica četrtine poslancev za sklic izredne seje nikoli ni kršila.
               Dvakrat se je zavlačevala, nikoli se pa ni kršila, niti v času gospoda Rigelnika,
               niti v času gospoda Školča. To se je zdaj zgodilo prvič.</p>
               <p>Dejstvo je, da 85. člen ustave daje pravico četrtini državnega zbora, da skliče
               izredno sejo in predlaga dnevni red. Dejstvo je, da poslovnik pravi, da če predsednik
               državnega zbora ne skliče takšne seje, jo lahko skličejo poslanci sami. Dejstvo je,
               da smo zahtevali sklic take izredne seje pravočasno, da smo se bili pripravljeni
               pogajati tudi v tem smislu, da bi se na izredno sejo, kjer se je prebral proračun,
               dalo to točko, vendar pa je predsednik državnega zbora sklical izredno sejo, ki jo je
               predlagala vlada kasneje, ko je prišla naša zahteva, in to brez naše točke. S tem je
               kršil ustavo in te določbe poslovnika. Tisto, kar je važno, je pa to, da se je prvič
               zgodilo, odkar velja ta ustava, da je bila opoziciji, parlamentarni opoziciji odvzeta
               ustavna pravica, da lahko neodvisno od politične volje parlamentarne večine zahteva
               sklic izredne seje s točno določenim dnevnim redom. To je pač nek institut v ustavi,
               ki konstituira opozicijo. Predsednik državnega zbora pa je ta institut kršil. Da vsa
               stvar ni popolnoma taka, kot pravi predsednik državnega zbora, kaže tudi to, da je na
               začetku te seje, na kateri ni bilo zahtevane točke, predsednik prebral nepravno
               mnenje ali stališče sekretariata za zakonodajo ali kakšne pravne službe, ampak nek
               papir, na katerem je pisalo <q>"okvirno pravno mnenje"</q>, v katerem je skušal svoje
               argumente nekako utemeljiti. S tem, da je seveda priznal, da je v pristojnosti
               državnega zbora, da razpravlja o svojem delu, napisal pa je, da se to lahko zgodi le
               v skladu z 32. členom poslovnika na podlagi predhodne pobude poslanca, o kateri pa
               najprej razpravlja kolegij državnega zbora; in šele, če poslanec potem ni zadovoljen
               s tem odgovorom, lahko pride tudi na plenum in to na naslednji seji. Ampak predsednik
               državnega zbora je ob tem ne pozabil, ampak namerno izpustil določilo ustave, ki je
               tukaj nad poslovnikom, in s tem je seveda to ustavo kršil.</p>
               <p>Takih kršitev je bilo po našem mnenju še nekaj. Zato menimo, da je potrebno o tem
               razpravljati tudi na plenumu. Ta komisija lahko da tako ali drugačno mnenje. To ima
               zgolj neko tako, svetovalno težo morda, nima pa to - mislim, sploh je vprašanje, ali
               je smiselno tukaj karkoli sprejemati, ker poslovnik pravi, da deset poslancev lahko
               predlaga imenovanje ali razrešitev predsednika državnega zbora.  KVIAZ ni tisti, ki bi tukaj predlagal ali
               zavračal karkoli. Izreka svoje mnenje, lahko izreka tudi o tem ali je vreme dobro ali
               slabo. Rekel bi še to, da se zadeva vleče. Da ta zahteva za razrešitev predsednika
               državnega zbora ni bila podana za to, ker bi bilo nekomu všeč ali ne všeč, da se
               sprejema malo zakonov v tem državnem zboru. Ampak zaradi tega, ker je prišlo prvič v
               zgodovini parlamentarne demokracije na slovenskem in sploh prvič v zgodovini od kar
               se stvari rešujejo z besedami in dogovorom ali vsaj se vsaj poskušajo reševati do
               fizičnega napada poslanca, oblastnih struktur oziroma vladajoče koalicije na poslanca
               opozicije.</p>
               <p>Tudi v času pred 200 leti, ko so še z noži in sabljami hodili na kranjski deželni
               zbor se to ni zgodilo. To se je seda zgodilo prvič. Edina sankcija, ki je bila
               izrečena temu poslancu je bila opomin. To je bila že sankcija, ki jo je možno izreči
               po poslovniku, s tem, da smo tisti, ki smo potem na to opozarjali bili deležni hujše
               sankcije. Bila nam je odvzeta beseda, kar je naslednja stopnja kaznovanja po
               poslovniku, hujša. Se pravi, če govoriš nekaj kar predsedniku državnega zbora ni
               všeč, ti odvzame besedo, če pa nekoga udariš, pa dobiš opomin. Mi smo proti temu, da
               se to ravnanje vzpostavi kot standard ravnanja v državnem zboru. Tudi zaradi tega
               zahtevamo sklic te izredne seje oziroma uvrstitev te točke na dnevni red. Mi nismo
               zahtevali sklice izredne seje zaradi česa drugega, ampak zaradi neprimernega ravnanja
               v državnem zboru. S tem, ko se razprava o tem zavlačuje, ko se tudi vprašanje
               ravnanje tega poslanca, ki je to storil, stalno odlaga in prelaga, vsa stvar nekako
               ostaja na ravni kakršna se je vzpostavila. Nekaj se je zgodilo, veliko besed je bilo
               izrečenih, nima pa nobenih konsekvenc, nobenih posledic. Ko se bo to naslednjič
               zgodilo, ker ta isti poslanec je ponovno grozil, potem se bo vzpostavilo vprašanje
               odgovornosti. Boljše je, da te stvari prej razčistimo, kot pozneje. Drugače se bo
               zopet iskalo krivdo pri tistih, ki so bili žrtve, ne pa tistih, ki so uporabili sili.
               Zahteva ni bila dana zaradi česarkoli, ampak zaradi nečesa, kar se je prvič zgodilo,
               kar je zaskrbljujoče in kar se lahko ponovi.</p>
               <p>Predsednik državnega zbora v tem primeru ni ravnal tako, kot bi moral. Prevzema
               odgovornost za stanje, kakršno je nastalo. Tudi za vpis, ki se je potem tudi s
               pomočjo ravnanja oziroma neravnanja državnega zbora uveljavil v javnosti. To je nekaj
               normalno, da se v parlamentu pretepajo. Potem se nekateri še sprašujete, zakaj je
               ugled te institucije tako nizek v javnosti.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala gospodu Janši. Jaz si bom dovolil kot član te komisije replicirati.</p>
               <p>Gospod Janša! Ne vem od kod ta potreba po teatru, kaj se prvič zgodilo in tako
                  naprej. Zame se je to
               zgodilo že mnogokrat. V obeh primerih gre namreč za razžalitev. Enkrat za verbalno,
               drugič pa za realno. Če bi se nekdo potrudil in preučil nastope posameznih poslancev
               v državnem zboru, bi ugotovil, da je do razžalitve že mnogokrat prišlo. Res pa prvič
               tokrat z neko realno gesto. Torej z gesto, ki nakazala, kaj si poslanec o drugem
               poslancu oziroma o njegovem provociranju misli. To je prvo.</p>
               <p>Drugo. Jaz sam sprejemam predvsem tisto, kar je predsednik državnega zbora tu
               zapisal. Gradiva ni tako malo, kot ste omenili, ampak kar veliko. Zraven so tudi
               določbe poslovniške, zakaj se je odločil tako ravnati. Rekel bom to, da je KVIAZ
               mnenje KVIAZ-a nek blažev žegen. To je lahko vaša ocena. Jaz sam nisem do sedaj imel
               občutka, da bi predlogi KVIZ-a oziroma mnenja, ki jih ob tem daje, svoje mnenje ali
               podpira ali ne podpira predloga za neko odstavitev, da bi bilo v državnem zboru
               sprejeto kot mnenje o tem ali je vreme dobro ali slabo. Torej bom vprašal. Ne bom
               posiljeval z smerjo, v katero naj se razvija ta razprava in povprašal. Ali člani
               komisije ocenjujete, da je potrebno oblikovati tako mnenje? Glede samih poslovniških
               določil oziroma kršitev so bile ali ne, pa sem že nakazal, da je pravzaprav po moje
               edina pristojna tudi v skladu s poslovniškimi določili, komisija za poslovnik? Če bi
               želeli še kakšno dodatno strokovno mnenje, tukaj je še sekretariat za zakonodajo in
               pravne zadeve tega državnega zbora. Sedaj bom najprej vprašal. Ali menite, da bi ob
               predlogu, ki so ga poslanci 13 poslancev podali, torej pri predlogu za razrešitev
               gospoda Janeza Podobnika s funkcije predsednika državnega zbora? Naj KVIAZ poda
               mnenje ali ne? Torej ali komisija podpira ali ne? Jaz mislim, da je na vse zadnje to
               tudi že v poslovniških določilih nekako opredeljeno. Zato me stališče gospoda Janše
               nekako preseneča. To je prvo.</p>
               <p>Drugo. Res je, da vektra 1 te komisije ni prav dolg, še posebej, če upoštevamo
               predlog poslovniških določil za novi poslovnik. Gospod Janša replika in potem gospod
               Potrč.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Gospod Lavrinc! Vi že kot pravnik bi morali vedeti, da ni isto, koga razžaliti z
               besedami ali ga pretepeš. To je jasno od kar obstaja prva napisana beseda in se
               vzpostavlja civilizacija. Inačiti te stvari je pa malo prehudo poenostavljenje. Še
               posebej, če se to dela v parlamentu. Če to izvedete na gostilniško raven, potem
               enačite to. Ampak v parlamentu pa najbrž to ni isto. Če bi bilo to isto, potem bi
               namesto papirjev nosili boksarske rokavice v državni zbor.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Ne bom repliciral oziroma se odpovedujem repliki. Gospod Potrč.</p>
            </sp>
            <sp who="SDT2:PotrčMiran">

               <speaker>MIRAN POTRČ:</speaker>

               <p>Gospod predsednik! Vprašanje ali naj damo mnenje ali ne? Ne zameriti, moje
               vprašanje, kaj bi to pomenilo. Večino odločitev KVIAZ-a so mnenja in na tej podlagi
               potem priprava formalnih aktov. Ali to pomeni, če bi se tako odločil, da ob vsakem naslednjem, ker gre po
               mojem za podobne stvari, lahko kdorkoli od nas predlaga - zdaj, če v tem primeru, pa
               jaz mislim, da je boljše, da KVIAZ ne da mnenja. Ker potem moramo imeti enak meter.
               Jaz zato mislim, da je prav, da mnenje da, ne glede na to, kakšno vlogo to mnenje
               ima. Razen, če bo naš skupen odgovor, ali pa tvoj, predsednik, da sploh pri vseh
               drugih primerih v bodoče bomo tudi imeli, če bo kdo mislil, da ni treba, da je
               mnenje, da predlaga in da glasujemo o tem, ali izpolnimo obvezo iz poslovnika in damo
               mnenje ali ga pa ne damo. Hvala.</p>
            </sp>
            <sp who="SDT2:unknown-M">

               <speaker>GOSPOD________:</speaker>

               <p>Gospod predsednik, jaz mislim, da je prav, da pridemo, ne da bi zaviral razpravo, do
               glasovanja, da mnenje damo. Nenazadnje tudi zato, da je na osnovi tega potem čimprej
               možno dati na dnevni red, ker so pač očitki, da to predolgo traja, in da se potem v
               državnem zboru odloči, kot se bo pač odločilo.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>V redu. Gospod Mozetič.</p>
            </sp>
            <sp who="SDT2:MozetičMiroslav">

               <speaker>MIROSLAV MOZETIČ:</speaker>

               <p>Zanimiva bi bila sicer razprava, ali je res naše mnenje več vredno kot blažev žegen,
               ker tisti, ki na blažev žegen nič ne da, če s tem primerja, potem je dvakrat nič;
               tisti, ki nekaj na blažev žegen da, je potem blažev žegen res več kot naše mnenje.
               Ampak to samo za hec.</p>
               <p>Mislim, da če izhajamo zdaj z vidika - torej, naša komisija ni pristojna, da daje
               mnenje o poslovniku in o kršitvah poslovnika. S tega vidika so v bistvu naša stališča
               pač, kot jih imamo kot poslanci, kar se tiče kršitev ustave in poslovnika v tej
               zadevi.</p>
               <p>Kar pa zadeva kadrovsko pristojnost, mislim, da je v poslovniku določeno, da predlog
               za imenovanje predsednika državnega zbora lahko da KVIAZ, lahko pa da tudi, mislim,
               da deset ali ne vem točno kolikšno število poslancev. Smiselno se to uporablja po
               poslovniku tudi za predloge za razrešitev, vsaj tako je tukaj splošno stališče,
               čeprav se jaz s tem stališčem ne strinjam, ampak to je pač stvar mojega stališča.
               Torej, KVIAZ ne bo dal, verjetno, predpostavljam, da KVIAZ ne bo dal predloga za
               razrešitev in o tem bi moral glasovati - o tem, ali da KVIAZ predlog za razrešitev
               ali ne. Ali se pa KVIAZ strinja s predlogom desetih poslancev ali se ne strinja, ker
               imajo pravico po poslovniku, je pa čisto vseeno. Kar pomeni, da, po mojem mnenju,
               mnenja o predlogu desetih poslancev nima smisla dajati - o tem bo glasoval državni
               zbor. Če bi pa KVIAZ dal predlog, da se razreši, ker meni, da so te kršitve take, ali
               pa da bi tudi KVIAZ poleg tega dal, če KVIAZ podpre ta predlog, pomeni, da v bistvu
               tudi KVIAZ predlaga razrešitev, poleg teh desetih poslancev.</p>
               <p>Tako, da jaz mislim, da to mnenje, kaj si KVIAZ misli o predlogu desetih oziroma
               štirinajstih poslancev, je res nepomembno, ker bo o tem odločal državni zbor. Kaj si
               posamezen poslanec, ki je član KVIAZ-a misli, pa lahko tudi povemo; kaj si jaz
               mislim, sem povedal.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Torej, če poskušam pojasniti oziroma malo razjasniti to zadevo. KVIAZ bi lahko dal
               predlog za razrešitev na podlagi tega, torej ugotovitve, da podpira mnenje 13
               poslancev. Pred tem gotovo ne. To je prvo.</p>
               <p>Če bi želeli to opraviti korektno, je po mojem mnenju najprej treba potem pridobiti
               mnenje poslovniške komisije in mnenje sekretariata za zakonodajo o teh ključnih
               pravnih vprašanjih, ki so bila izpostavljena najprej v predlogu 13 poslancev in potem
               v odgovorih, ki jih je na te njihove predloge dal predsednik državnega zbora. Če pa
               se to prenese na sejo samega državnega zbora, in jaz sem prepričan, da bo torej
               želja, da se o tem odloča tam, in da bo državni zbor moral pred odločitvijo
               zagotoviti tudi mnenje vsaj poslovniške komisije, v takem primeru je pa tako kot sicer, ko so
               predlagatelji drugi upravičeni predlagatelji, kot je v tem primeru recimo skupina 13
               poslancev, tudi dosedaj KVIAZ dajal zraven sklep, da predlog podpira ali pa da
               predloga ne podpira. Samo za to gre. V kolikor ni več razprave. Prosim, ja, gospod
               Zamernik.</p>
            </sp>
            <sp who="SDT2:ZamernikBogomir">

               <speaker>BOGOMIR ZAMERNIK:</speaker>

               <p>Hvala lepa za besedo. Eno uro praktično se pogovarjamo o tem in kar se konkretno teh
               obtožb kršitve 85. člena ustave tiče, je bilo govora ne malo, kolikor je bilo, je
               bilo z naše strani. To me seveda ne čudi preveč, ne čudi me zato, ker smo podobne
               primere že imeli, ko je pač nekaterim nekaj dovoljeno, drugim pa ne. Tu imam seveda v
               mislih primer ministra, ki ni hotel dati zadeve od sebe in ta stvar se mi zdi podobna
               v primeru, če bi se nekdo peljal s službenim avtomobilom, se zvrnil v jarek, napihal
               2,0 promila alkohola v krvi in potem bi se s tistim policistom pogovarjala o tem,
               kako se ljudje nespametno vozijo po cestah itn., ampak tega se seveda človeku, ki se
               zvrne v jarek ne zgodi, ampak policisti in tisti se pogovarjata o direktni kazni, za
               direkten prekršek. Pustimo malenkost, da tisti policist izterjani denar za prekršek
               obdrži v svojem žepu, ampak to je že stvar druge debate, ampak hočem to povedati. Tam
               se ne pogovarjajo o drugih stvareh, tu smo se pogovarjali o vseh drugem in vsi
               ugotavljate, da je veliko stvari narobe, ampak krivdo pa seveda večinoma zvaliti tako
               kot je rekel gospod Potočnik, zato, ker opozicija ni poslanskih klopeh in krivda za
               zamudo in za vse napake je pri opoziciji. Tako nekako bi želeli, da bi bila poanta te
               razprave. Ne, mi smo pa želeli, da razpravljamo o točno določeni stvari. O tem, da je
               23 ali 25 poslancev dalo zahtevo za uvrstitev na dnevni red in se to ni zgodilo. Mi
               pa mešamo hruške, jabolka tako kot stalno in bi lepo prosil, da govorimo res o
               zadevi, katero smo želeli uvrstiti na dnevni red.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Tudi vas jaz to prosim, gospod Zamernik. Gospod Potočnik ima repliko.</p>
            </sp>
            <sp who="SDT2:PotočnikFranc">

               <speaker>FRANC POTOČNIK:</speaker>

               <p>Jaz bom čisto kratko repliko, ko sem videl, da je gospod Zamernik dolgo čakal na
               besedo, pa verjetno v tem času pozabil smisel tistega, kar sem jaz povedal, zato, ker
               to je zdaj narobe citiral, kar je rekel.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Gospod Janša.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>No, glede na to, da je gospod Potočnik vedno zelo kratek, ga ni težko citirati,
               ampak poglejte, po tem, kar se bo odločilo v tem primeru, bo seveda zadeva drugačna
               kot je bila. Ali ima četrtina poslancev, tako kot piše v 85. členu ustave, še pravico
               zahtevati izredno sejo ali ne ali pa lahko neki predsednik državnega zbora postavi
               sebe in svojo okvirno pravno mnenje nad ustavo in to zavrne. Ne gre tukaj samo za ta
               konkretni primer, gre za bistveno več. To se je prvič zgodilo, še enkrat opozarjam in
               to mi nismo zahtevali te točke na dnevni red zaradi tega, ker nam ne bi bila všeč
               kravata predsednika državnega zbora, ampak zato, ker je neki poslanec vladne stranke
               fizično napadel poslanca opozicije po tem, ko mu je ta nekaj očital glede tiste
               ograje od vojašnice, ki jo je odpeljal domov, kasneje se je izkazalo, da je odpeljal
               še blagajno in če mu bo zdaj kdo to očital, ga bo še enkrat udaril ali kaj. Skratka,
               to stvar je treba razčistiti, pa ne samo, ko gre za to konkretno zadevo, tukaj je
               seveda važno tudi, kaj bo naprej. Ali bo zdaj vedno, ko bomo zbrali 25 podpisov,
               predsednik državnega zbora napisal neko okvirno pravno mnenje ali pa mu bo to nekdo
               napisal, po možnosti tisti, ki je blizu tistega, o katerem se govori in te seje ne
               bo. Mi pa bomo potem razpravljali na eni seji KVIAZ-a, pa na drugi seji KVIAZ-a, pa
               na komisiji za poslovnik in stvar bo šla mimo. Ni bil razlog za zamenjavo, za zahtevo
               za zamenjavo predsednika državnega zbora samo v tem, da  pač takrat konkretno ni dal te točke na dnevni red.
               Razlog je tudi v tem, da se brani ta institut pravice opozicije, da zahteva izredno
               sejo in uvrstitev določene točke na dnevni red. Predsednik v svojem mnenju nič ne
               govori o ustavi, to je ustavna pravica. Sklicuje se na poslovnik, na neko čisto drugo
               zadevo, ki je v tej zvezi ali pa tudi ne, ampak to je ustavna pravica opozicije in
               očitno za nekatere ne obstaja več, tako da to ni tako enostavna stvar, tudi v luči
               teh poročil, ki se pišejo v Bruslju. To je kršitev nečesa, ker je sveto v vseh
               parlamentarnih demokracij. In še to, kar se same procedure tiče. Mi nismo predlagali
               KVIAZ-u naj odloči o tem, ali bo državnemu zboru predlagal zamenjavo predsednika ali
               ne. Mi smo zbrali poslovniško število podpisov ali ustavno in je to določeno v
               poslovniku in smo predlagali državnemu zboru, da razpravlja o zamenjavi oziroma
               odloči o zamenjavi, tako da smo šli po direktni poti, lahko bi tudi predlagali kot
               poslanska skupina sejo KVIAZ-a in razpravo o tem, ali se razreši predsednik državnega
               zbora ali ne, tako kot ste to tolmačili to zahtevo v zvezi z gospodom Kacinom, tako
               da res ne vem, ali tukaj sploh lahko sprejmemo mnenje ali pa, ne vem, če kdo to
               dodatno predlaga, tudi KVIAZ glasuje o tem, ali KVIAZ tudi to predlaga ali tako kot
               je rekel prej gospod Mozetič.</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Razpravo bom zaključil in seveda nadaljevali bomo prihodnjič. Drugače pa, gospod
               Janša, vi včasih, bom rekel, <stage>(?)</stage>briljirate kot poznavalec poslovniških določil, zato
               me čudi, da ne veste, da mora tudi skupina poslancev takrat, ko zahteva sklic izredne
               seje z neko točko, pripraviti gradivo, tega ni bilo. To je prvo, kar se tiče same<gap n="..."/>
               Dovolite, da končam, jaz sem poslušal vas, čeprav ste govorili zelo počasi. Drugo pa,
               preberite si še drugi alineo prvega odstavka 132. člena poslovnika, kjer boste našli
               določilo, da KVIAZ, torej ta komisija, obravnava vse predloge iz pristojnosti
               državnega zbora, ki so povezane z volitvami, imenovanji, razrešitvami in
               administrativnimi zadeva. To je osnova za to, da smo danes sploh skupaj in želel bi,
               da bi drugače bolj pozorno poslušali. Jaz sem namreč to v začetku povedal. Prekinjam
               sejo in nadaljevali bomo prihodnji teden.</p>
            </sp>
            <sp who="SDT2:ZamernikBogomir">

               <speaker>BOGOMIR ZAMERNIK:</speaker>

               <p>Jaz sem vas pozorno poslušal in prej ste rekli, da bo ste zaključili razpravo. Ali
               ste razpravo zaključili ali ste jo prekinili?</p>
            </sp>
            <sp who="SDT2:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Ne, ne, prekinil sem. <stage type="time">(Seja je bila prekinjena ob 10.05 uri.)</stage>
               </p>
            </sp>
         </div>
      </body>
   </text>
</TEI>