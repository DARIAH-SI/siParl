<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZIIO-Redna-022-1998-04-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo in okolje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BC6785D1266661C0C12565DA0037FB20</idno>
               <idno type="custom" subtype="day">7ECFFEFFF910AAE4C12565E90039AEFF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=7ECFFEFFF910AAE4C12565E90039AEFF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZIIO-Redna-022-1998-04-17.OZIIO" n="022">
               <name>Redna</name>
               <date when="1998-04-17"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZIIO-Redna-022-1998-04-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZIIO-Redna-022-1998-04-17.OZIIO">
                        <orgName key="OZIIO">Odbor za infrastrukturo in okolje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA INFRASTRUKTURO  IN OKOLJE</stage>
            <stage type="session">22. seja</stage>
            <stage type="date">(17. aprila 1998)</stage>
            <stage type="chairman">Sejo je vodil Jakob Presečnik, predsednik odbora.</stage>
            <stage type="time">Seja se je pričela ob 8.13. uri.</stage>


            <sp xml:id="SDT2-OZIIO-Redna-022-1998-04-17.sp1">

               <speaker>PREDSEDNIK JAKOB PRESEČNIK:</speaker>

               <p>Člani odbora, predstavniki vlade in drugi vabljeni, predstavniki sredstev obveščanja,
               lepo pozdravljeni na pričetku 22. seje odbora državnega zbora Republike Slovenije za
               infrastrukturo in okolje.</p>
               <p>S sklicem sem določil dnevni red kot 1. točko - predlog sprememb in dopolnitev
               nacionalnega progama izgradnje avtocest v Republiki Sloveniji, hitri postopek, torej
               priprava gradiva za drugo in tretjo obravnavo v okviru hitrega postopka. 2. točka -
               predlog zakona o spremembah in dopolnitvah zakona o urejanju naselij in drugih
               posegov v prostor, prva obravnava, torej ponovno prva obravnava na podlagi sklepa
               državnega zbora na nadaljevanju 8. seje, dne 2.4.1998. In 3. - razno. Naknadno sem
               določil kot novo 1. točko in to v tem tednu v torek po potresu, ki se je zgodil v
               nedeljo, torej novo 1. točko z okvirno vsebino: potres v zahodni Sloveniji, dne
               12.4.1998. Zato predlagam, da to točko obravnavamo kot 1. točko dnevnega reda in nato
               ostale točke po vrsti naprej: nacionalni program izgradnje avtocest kot 2, zakon o
               urejanju naselij kot 3 in 4. razno. Obvestiti moram tudi vse, da so nekatere
               spremembe pri delu današnjega odbora glede članstva, in sicer da namesto gospoda
               Vilija Trofenika seji prisostvuje gospa Darinka Mravljak, da se je opravičil gospod
               Jurij Malovrh, da se je opravičil gospod Jožef Zimšek, da se je opravičil gospod Ivo
               Hvalica, da se je opravičil gospod Pavel Rupar, da se je opravičil gospod Franc
               Čebulj, da se je opravičil gospod Peter Hrastelj, da namesto gospoda Jožefa Zimška
               seji prisostvuje gospod Mirko Kaplja, nadalje, da namesto gospoda Jožeta Avšiča seji
               prisostvuje gospod Branko Janc, da namesto Pavla Ruparja, ki se je opravičil, seji
               prisostvuje gospod Rudi Petan, namesto gospoda Franca Čebulja seji prisostvuje gospod
               Branko Kelemina, da namesto gospoda Petra Hrastelja seji prisostvuje gospod Alojz
               Vesenjak, to so pa tudi vse spremembe. Ugotavljam, da je odbor sklepčen.</p>
               <p>Še eno obvestilo bi dal, glede na to, da danes v državnem zboru zaseda kar nekaj
               odborov in komisij, je bilo dogovorjeno z vodstvom odbora za kmetijstvo, da bomo v
               primeru potrebe oziroma ne sklepčnosti odbora za kmetijstvo našo sejo ob 10.
               prekinili in nadaljevali ob 12. uri. V primeru pa, da imate kolegi poslanci možnost
               dobiti nadomestilo ali za sejo odbora za infrastrukturo ali da pomagate pri
               nadomeščanju koga drugega na seji odbora za kmetijstvo, vas pa seveda naprošam, da to
               storite, da omogočimo tako delo odbora za kmetijstvo kot delo našega odbora. Toliko
               za začetek.</p>
               <p>Sprašujem, ali ima kdo kakšen predlog za umik katere od točk dnevnega reda? Če nima,
               sprašujem naprej, ali ima kdo kakšen predlog dodatne točke dnevnega reda? Če nima,
               ugotavljam, da je po tem dnevnem redu lahko današnjo 22. sejo tudi opravimo in zato
               prehajam takoj na <title>1. TOČKO DNEVNEGA REDA - POTRES V ZAHODNI SLOVENIJI.</title> Zamislili smo si, da bi dobili poročilo vlade Republike Slovenije o prvih
               ukrepih za ublažitev posledic in pa da tudi vlada Republike Slovenije poda nek
               okvirni predlog ukrepov za dokončno nadaljnjo sanacijo posledic tega dogodka. Na mizo smo dobili pisno
               informacijo s strani Uprave Republike Slovenije za zaščito in reševanje z naslovom
               Informacijo o potresu, ki je 12.4.1998 prizadel severozahodno Slovenijo. Med nami
               pozdravljam ministra za okolje in prostor in pozdravljam tudi direktorja Uprave
               Republike Slovenije za zaščito in reševanje in ju naprošam, da podata okvirno
               poročilo o tem dogodku in o ukrepih, ki so bili izvedeni tako s strani ministrstva, s
               strani uprave kot tudi s strani vlade. Glede na to, da smo dobili tudi informacijo,
               kot sem rekel, mislim, da bo direktor uprave, gospod Ušeničnik podal to poročilo.
               Prosim, gospod Ušeničnik.</p>
            </sp>
            <sp xml:id="SDT2-OZIIO-Redna-022-1998-04-17.sp2">

               <speaker>GOSPOD UŠENIČNIK:</speaker>

               <p>Hvala lepa, gospod predsednik, spoštovani gospodje poslanci, poslanke, spoštovane
               gospe in gospodje! Ta informacija je seveda prva, ni popolna. Mi bomo pripravili
               celovito oziroma končno poročilo o delovanju sistema zaščite in reševanja ob tem
               potresu do srede v prihodnjem tednu in ga bomo vam tudi dostavili, tako da bo možno
               dobiti vse podatke v zvezi s tem seveda zlasti na tisto, kar se nanaša na delo vlade
               in njenih organov.</p>
               <p>Potres, ki je 12.4.1998 prizadel severozahodno Slovenijo z magnitudo 5,5 je bil
               najmočnejši potres z epicentrom v Sloveniji po letu letu 1917. Najbolj je prizadel
               občine Bovec, Kobarid, Tolmin, potem pa seveda tudi posamezne občine še zlasti
               Bohinj, Jesenice, Radovljico in pa posamezne poškodbe so bile ugotovljene v občinah
               Kranjska Gora, Žiri, Železniki, Škofja Loka, Gorenja vas, Poljane, Kranj in še v
               nekaterih drugih. Vendar tu gre predvsem za manjše poškodbe, razpoke, porušene
               dimnike in podobno.</p>
               <p>Kako je potekala aktivnost takoj po potresu? Jaz bom seveda se osredotočil predvsem
               na globalna vprašanja in na tisto, kar se nanaša na delo državnih organov.</p>
               <p>Takoj po potresu tisti dan je bila glavna pozornost usmerjena to, da se ugotovi, če
               je potrebna ljudem zdravstvena pomoč, torej nujna pomoč, da se jim zagotovi pitna
               voda, prehrana, streha nad glavo in da se sprejmejo nujni ukrepi za preprečevanje
               nadaljnje škode. Vse to je bilo prvi dan do večera dejansko storjeno, kajti občinski
               štabi in občinske službe so bile takoj aktivirane in so takoj začele načrtno akcijo,
               tako da lahko rečem že na samem začetku, da je delo potekalo organizirano in načrtno
               od samega začetka. Do večera so bili vsi ti nujni ukrepi, kot sem omenil, postorjeni,
               tako da je bila ljudem zagotovljena tudi nujna streha nad glavo, seveda na ta način,
               da so jo našli bodisi pri sorodnikih, znancih, v hotelih šolah in podobno. Drugi dan
               je bilo težišče na ugotavljanju posledic in že se je pripravljalo vse za ocenjevanje
               poškodovanosti in uporabnosti objektov.</p>
               <p>V dveh dneh je bila na terenu
               državna komisija, ki je ocenila stopnjo poškodovanosti posameznih stanovanjskih in
               drugih objektov. Komisijo so sestavljali izključno gradbeni strokovnjaki, pri čemer
               bi posebno poudaril, da so bili v to komisijo vključeni najeminentnejši slovenski
               strokovnjaki, tudi s področja potresnega inženirstva, ki so sodelovali tako v
               podobnih akcijah v Združenih državah Amerike kot na Japonskem v Kobeju in podobno. V
               delo je bilo vključenih 30 strokovnjakov in teh parih dneh so opravili dva kroga
               ocenjevanja teh objektov. V prvem krogu so grobo pregledali stanje, objektov niso
               označevali, poskušali so jih razvrstiti v posamezne kategorije. V drugem krogu pa so
               ugotavljali predvsem stopnjo poškodovanosti bolj poškodovanih objektov in jih tudi
               označevali z rumeno in rdečo barvo, tako da je stanje poškodovanosti objektov v teh
               občinah naslednje. Če koga to zanima, jaz imam tu tudi bolj podrobne podatke, lahko
               tudi to razmnožite, tako da bo ta slika bolj jasno predstavljena.</p>
               <p>Skupno je bilo pregledanih 952 objektov, od tega je bilo ugotovljeno, da je
               uporabnih za bivanje 641, začasno neuporabnih 311, od tega bo nekatere možno seveda
               sanirati, nekatere pa bo potrebno porušiti. Tu naj takoj povem, da tisti objekti, ki
               imajo rdečo barvo, to ne pomeni, da se za vsako ceno rušijo, okrog tega je bilo
               precej vroče krvi tudi na samem tem območju. Tu bo treba presojati te objekte glede
               obnove oziroma sanacije, s stališča ekonomske upravičenosti in pa seveda s stališča
               njihove urbane, krajinske, kulturne in drugega pomena za tisto konkretno okolje. V
               objektih, ki so začasno neuporabni, je prebivalo 710 ljudi in za te ljudi je bilo
               potrebno zagotoviti streho nad glavo. Gre za, v občini Bovec za 564 ljudi oziroma 150
               gospodinjstev, v občini Kobarid za 128 ljudi oziroma 34 gospodinjstev in v občini
               Tolmin za 18 ljudi oziroma za 8 gospodinjstev. Torej ta komisija je delo opravila,
               pripravila celovito poročilo. Včeraj je bila sklicana medresorska koordinacija pri
               nas na upravi in glede na to, da ministrstvo za okolje in prostor prevzema
               medresorsko koordinacijo pri sanaciji, smo to gradivo predali ministrstvu za okolje
               in o tem bo verjetno gospod minister več povedal, kako bo stvar naprej potekala.</p>
               <p>Težišče v teh dneh je bilo poleg tega, da so opravljali to delo ocenjevalne
               komisije, tudi na zagotavljanju nujne pomoči. Ta pomoč je potekala na večih ravneh.
               Eno je človekoljubna pomoč, ki so jo prispevali ljudje v okviru humanitarnih
               organizacij itn. Drugo je pomoč, ki so jo dajale sosednje občine in podobno. Tretje
               področje ali pa oblika pomoči pa je tista, ki se nanaša na dejavnost oziroma
               zagotavljanje pomoči države. Ta je bila v teh dneh, lahko rečem, najbolj izdatna. Bila je ne glede na poročanje v
               sredstvih javnega obveščanja pravočasna, načrtna in organizirana. Skratka, na to
               območje je bilo poslano vse, kar smo ta hip imeli. Nimamo več nobenih rezerv in lahko
               rečem, da ni šlo za nikakršno izgubo časa pri pošiljanju te pomoči na to ogroženo
               območje. S tem poročanjem je bilo, moram reči, ustvarjeno precej neprijazno okolje za
               delo, tudi komisij, pa tudi ostalih in bile so tudi grožnje na terenu ponekod pri
               ocenjevanju itn. To vzemite kot opombo pod črto.</p>
               <p>No, da nadaljujem. V teh dneh je bilo na to območje, je bila poslana naslednja
               pomoč. Do včeraj je na to, torej mi smo organizirali v Kobaridu logistični center,
               kamor se je stekala vsa materialna pomoč, do tu pa se je distribuirala v skladu s
               potrebami oziroma zahtevami občin v posamezna naselja in tako naprej. Pomoč je
               potekala kolikor toliko normalno, tudi s stališča prevoznih možnosti in drugih. No,
               zapletlo se je včeraj s poškodbo na cesti proti Drežnici, vendar računamo, da bo tudi
               ta problem danes rešen po zaslugi cestarjev in vseh, ki so pri tem sodelovali. Če ne
               bo rešen, imamo predvideno, da bi kontejnerje razstavljene in druga sredstva lahko na
               to območje postavili tudi s helikopterjem. No, poleg bivalnih, 69 bivalnih
               kontejnerjev je bilo na to območje poslanih 32 prikolic do včeraj, 300 odej, potem
               večje količine PVC folije, postelj, spalnih vreč, sanitarni kontejnerji, peči za
               ogrevanje in podobno. Ta sredstva pošiljamo tudi še v teh dneh in računamo, da bo
               danes na to območje poslano od 30 do 40 bivalnih enot in če bo šlo vse po sreči in če
               bomo iz proizvodnje dobili vse obljubljene kontejnerje in če bo odziv tudi s strani
               posameznih občin, namreč včeraj in predvčerajšnjem smo imeli na Igu posvetovanje
               županov o problematiki varstva pred nesrečami in moram reči, da je bilo kar precej
               interesa oziroma pripravljenosti s strani županov, da bi darovali tudi posamezne,
               bodisi stanovanjske prikolice ali pa druga sredstva. Torej, če bo ta pomoč normalno
               prihajala, računamo, da bi do konca tega tedna pokrili praktično vse potrebe. V
               skrajnem primeru dobimo zadnje kontejnerje do ponedeljka, torka, torej do takrat pa
               resnično morajo imeti vsa naselja zagotovljena sredstva za začasno nastanitev.</p>
               <p>Dodal bi še informacijo glede opremljenosti teh kontejnerjev, ker je okrog tega bilo
               veliko govora. Kot sem povedal, smo mi dajali na to območje kontejnerje iz državnih
               rezerv, kar jih je bilo, teh je bilo zelo malo. Vse počitniške prikolice, ki smo jih
               imeli. Poleg tega smo odpoklicali počitniške prikolice, ki so last republiškega štaba, odziv je bil zelo slab, to
               moram kar javno povedti, to so prikolice, ki so bile kupljene deloma v 80., deloma v
               začetku 90. let in bomo tudi raziskali, kaj je vzrok, da nismo vseh dobili nazaj.
               Bivalni kontejnerji pa se praviloma ne opremljajo vnaprej, ampak so opremljeni po
               posebnem naročilu in je treba kar precej časa čakati, da se to opremi. Mi smo
               povedali že na samem začetku. Kontejnerji so neopremljeni, vendar bomo iz državnih
               rezerv dali na razpolago vso opremo, ki je potrebna razen kuhinjskih setov nismo
               imeli na zalogi. Tako da peči in ostalo je bilo možno dobiti v našem logističnem
               centru v Kobaridu. Treba je pa seveda povedati tudi dejstvo, da poškodbe na objektih
               niso bile take, da bi bila stanovanjska, kuhinjska in tako naprej oprema uničena, in
               je bilo možno to opremo uporabiti tudi v kontejnerjih. Jaz bi se ob tej priložnosti
               zahvalil vsem, tako občinskim organom in službam, regijskemu organu in službami, ki
               so sodelovali v tej akciji, ki je bila zelo kompleksna in po naši presoji je potekala
               organizirano. Vlada je v teh dneh nekajkrat zasedala, sprejela nujne ukrepe,
               zagotovila nujna finančna sredstva za pokrivanje tudi nujnih stroškov občinam. Tako
               je dobila občina Bovec 15 milijonov tolarjev, občina Kobarid 7 milijonov, mislim da
               občina Tolmin 3 milijone, Bohinj in Jesenice pa po 2 milijona. Naša uprava je tudi
               dobila 11 milijonov za pokritje nujnih stroškov in za delo komisij. Lahko povem, da
               bomo večali manj ta denar porabili za nakup kontejnerjev. Včeraj je vlada ponovno
               sprejela sklep, da zagotovi finančna sredstva v višini 50 milijonov tolarjev za
               dodaten nakup bivalnih kontejnerjev tako da ocenjujemo, da bo teh sredstev dovolj, še
               zlasti pa seveda, če bo odziv tudi med ljudmi, med organizacijami, da bi prispevali
               bodisi bivalne enote ali pa druga sredstva na to območje. Računamo, da bi civilna
               zaščita oziroma ta sistem razen v najbolj prizadetih občinah, to posebej poudarjam, z
               delom prenehala nekako prihodnji teden v ponedeljek, torek in da bi potem vse
               dejavnosti v zvezi s sanacijo prevzeli redni organi ob koordinaciji ministrstva za
               okolje in prostor in pa seveda, to še posebej velja za občinske službe, tu se bodo v
               skladu s svojo dejavnostjo te službe angažirale pri odpravi posledic. Toliko z naše
               strani in hvala lepa za pozornost.</p>
            </sp>
            <sp xml:id="SDT2-OZIIO-Redna-022-1998-04-17.sp3">

               <speaker>PREDSEDNIK JAKOB PRESEČNIK:</speaker>

               <p>Hvala lepa, gospod direktor. Verjetno se bo vključil gospod minister.</p>
            </sp>
            <sp xml:id="SDT2-OZIIO-Redna-022-1998-04-17.sp4">

               <speaker>DR. PAVLE GANTAR:</speaker>

               <p>Lep pozdrav! Hvala lepa. Kot je bilo že rečeno, je seveda po sistematizaciji in tako
               naprej zakonu o delovnih področjih nalog ministrstev ministrstvo za okolje in prostor
               tisto, ki vodi in usmerja in kordinira državno pomoč pri sanaciji državnih nesreč. Tu
               gre za tako imenovano drugo fazo, ko je ta faza zaščite in reševanja nujnih ukrepov
               končana, ki zagotavljajo pač preživetje, življenje in trajnejšo nadomestitev. V tej
               fazi je pa treba povedati najprej nekaj načelnega, kako ta sanacija sploh poteka.
               Najprej je jasno, da sanacijo opravlja tisti, ki je lastnik oziroma investitor
               določenih objektov. V tem primeru recimo državne ceste, državne infrastrukture
               sanirajo ustrezna ministrstva, kot je ministrstvo za promet in zveze,
               telekomunikacije in tako naprej. Za sanacije na področju lokalne infrastrukture je
               seveda pristojen župan, vendar je povsem jasno da občine same brez resne pomoči, finančne, organizacijske, strokovne
               in materialne tega seveda ne bodo zmogle. Zato mi pripravljamo cel splet teh ukrepov,
               nekateri bodo že danes objavljeni in je povsem jasno tudi, da bo potrebno za te
               sklepe sprejeti poseben zakon. To bo zakon o sanaciji oziroma o obnovi tega področja
               in bo imel tri glavne segmente, tako imenovani programski del, kjer se bodo vsebinsko
               naštela področja, ki se sanirajo in ukrepi na tem področju, kolikor jih je pač možno
               definirati, finančni del, ki bo seveda povedal od kje in kako bomo zagotovili te
               vire. V tem trenutku je približno pol milijarde tolarjev še na stalni rezervi, vendar
               je povsem jasno, da je ta potres potres, ki zahteva posebno angažiranje določenih
               javnih sredstev. Mi pričakujemo seveda, da bo potrebno zagotoviti sredstva tudi z
               določenim zajemanjem v drugih državnih segmentih ali proračuna oziroma celo
               predvidevamo, da bo potrebno imeti enkratni prispevek za posledice sanacije potresa.
               Osnovna škoda, ki je zdaj ocenjena, je na tej čisti tehnični ravni približno 2,8
               milijarde tolarjev, če sem prav razumel te številke, je okoli 3, vendar tu ni
               upoštevana infrastruktura, tako da je moja ocena v tem trenutku približno 5 milijard
               tolarjev škode, ki bo pa znana šele potem, ko bo opravljena faza finančne cenitve
               oškodovanosti objektov. To je pa faza, ki zdaj sledi. Danes imamo v Tolminu sestanek
               z župani, kjer bomo tudi predstavljali obrazec in pa seveda navodila, kako se ta
               cenitev izpelje v čim hitrejšem času. Drugi pomembni vidik sanacije je pa upravni
               vidik sanacije. Ta del zakona je tudi že pripravljen, kjer bo s posebnimi ukrepi,
               tako kot je ponavadi povsod po svetu, bo zagotovljena oskrba z ureditvenimi načrti in
               pa poenostavljeno pridobivanje gradbenih dovoljenj oziroma dovoljenj za sanacijo in
               podporo. To bo ta kompleks. V tem trenutku je ministrstvo, vlada je ministrstvo
               zadolžila, da tudi oblikuje neko koordinaativno delovno skupino, torej medresorsko,
               ki se bo sestala tudi že v ponedeljek, ki bo imela najprej nalogo, da skupaj sestavi
               vse ukrepe in naredi vse ukrepe pri sanaciji z vidika resorjev in pa vodi to
               dejavnost. Prav tako bodo ustavljeno, oziroma na bovškem in tolminskem in kobariškem
               bo v začetku, pa tudi na drugo, na Gorenjsko stran bo v začetku prihodnjega tedna
               prišla ekipa strokovnjakov z urada za prostorsko planiranje pod vodstvom državnega sekretarja Blaganja in
               ustanovljene bodo skupne delovne komisije, ki bodo pripravljale programsko zasnovo
               sanacije. V tem trenutku pa je izredno pomembno najprej, da se takoj prične z
               zavarovanjem objektov, ki so označeni z rdečo in rumeno piko prav zato, da bi
               preprečili morebitne nadaljnje škode, dodatne porušitve ali kaj podobnega. Ta
               ustrezna navodila bomo tudi danes že dali. Rekel bi predvsem to, da je v Bovcu
               izredno pomembno, da se vsaj ta osrednji del mesta zelo temeljito premisli, kako se
               ga bo saniralo, da rdeča pika nikakor ne sme pomeniti, da so zgradbe že kar odpisane
               za rušitev, ampak bo treba resno in temeljito pogledati in videti, kako se dajo
               stvari sanirati in usposobiti, da bi mesto ohranilo svojo značilno podobo in
               identiteto. Malo lažje je v drugem, bolj prizadetem območju Bovca, to je v tako
               imenovani Mali vasi, vasi, ki bi jo lahko dali kamorkoli v Sloveniji - vasi
               enodružinskih klasičnih bolj ali manj dobrih ali posrečenih hiš, kjer bo verjetno ta
               <gap n="..."/> vidik in interes ljudi, kaj bi pravzaprav želeli in kako bi želeli to rešiti,
               bolj prisoten.</p>
               <p>Zelo pomembno je saniranje nekaterih gorskih vasi pod Krnom. Predvsem so to
               drežniške? ravne, Magos?, tolminske ravne in še nekateri drugi, kjer je povsem
               očitno, da mora biti sanacija obenem tudi razvojni spodbujevalni program. Gor živijo
               ljudje že zdaj na robu - tolminski župan bo to lahko bolj detajlno povedal -
               vzdržnosti in zmožnosti in tu bo treba to rekonstrukcijo in obnovo izkoristiti tudi
               za neke vrste razvojni program. Velja to tudi za dolinske predele. Še toliko bolj pa
               to velja tudi za gorske predele. V tej luči bom absolutno vztrajal, da se dejansko
               sanacijski program in zakon napiše kot sanacijski in razvojni zakon in bom tudi želel
               vašo podporo in dejstvo, da se mora država - v tem primeru nas je potres prisilil, da
               se odločimo o usodi teh krajev. Mogoče bi se morali samodejno odločiti prej ali
               pozneje, ampak zdaj nas je potres prisilil. Naša trdna opredelitev je, da se odločimo
               za razvoj zato, da predvsem mlade družine, ki so se odločile in soočile z bivanjem v
               teh komfortnih razmerah v dolinah zato, da ostajajo v gorskih predelih, da je treba
               to zdaj dokončno izkoristiti in uporabiti v tem namenu. Zato govorim o tem razvojnem
               in programskem vidiku. To bi rad izjemno poudaril. Rekel bi, da bo vsak proces
               sanacije konflikten proces. Nekateri ljudje želijo, da se jim poruši, nekateri
               želijo, da se jim obnovi, tudi če je zgradba bolj primerna za rušenje. Tu bo treba od
               primera do primera tankočutno upoštevati projekcije posameznikov, kaj želi, kako on
               vidi sebe, koliko je sam pripravljen, kako bi svojo bodočo življenjsko pot itd., če
               že hočete. Ne bo mogoče <gap n="..."/> generalno reči: tako bomo naredili <gap n="..."/> Zato bo treba od
               primera do primera iti in najprej tam, kjer je možno s hitro sanacijo, z razmeroma
               nezahtevno sanacijo, usposobiti zgradbo za bivanje in življenje v njej. Malo dlje bo
               zanesljivo trajalo v zgradbah, ki jih bo potrebno porušiti, v zgradbah, ki jih bo
               potrebno zgraditi. Če bi to storili takoj zdaj, je nemogoče predvidevati, da bi v
               roku nekaj mesecev ljudje lahko prišli v novo hišo. Izjemno pomembno - več opozoril
               sem dobil od svojih kolegov ministrov, pa tudi od nekaterih drugih, ki so mi
               telefonirali ali me opozorili, da se ne sme ponoviti zgodba iz Breginja, ko je pod
               prisilo zime <gap n="..."/> bolj lokalistično bil izveden ukrep, da se je ta del zapustilo in
               naredilo hitro novo naselje. Temu se moramo izogniti.</p>
               <p>V tem trenutku bo naše delo predvsem delo in pomoč županom na terenu. Naše ekipe bodo tam. Jaz
               bom v veliki meri tudi tam, zato se bom tudi vam opravičil večkrat, ker me tu ne bo.
               Voditi moramo to zadevo tako, da bodo nujni ukrepi izvršeni in čimprej izpeljani. V
               tem trenutku sem rekel imamo še približno pol milijarde tolarjev, ki ga lahko
               uporabljamo v tem obsegu. Jaz ocenjujem, da ta sredstva za ta nujna dela bodo v
               naslednjih dveh, treh tednih zadostovala, v roku od danes naprej do 14 dni pa
               pričakujte zakon v parlamentu in seveda tudi hitro sprejemanje. Zakona na hitro od
               danes do jutri nima smisla sprejemati, ker je treba imeti razmeroma solidno oceno, ne
               več kar tako čez palec, ampak dobro presojo stroškov sanacije, da bi lahko seveda
               tudi opredelili vir sredstev in višino sredstev. Pomoč bo seveda pri rekonstrukciji
               infrastrukture kjer škode je nekaj, vendar ne tako zelo veliko. Je pomembna, vendar
               ne odločilna. Največja škoda je na individualnih zgradbah, na zgradbah pač privatnih
               in fizičnih oseb, in tam bomo seveda morali jasno izpostaviti tudi kriterije pomoči.
               Pomoč bo nepovratna in pač del pomoči bo nepovratne. Ta nepovraten del pomoči bo
               seveda upošteval tudi socialne, demografske, razvojne kriterije, in del pomoči bo v
               obliki ugodnih posojil, temeljna obrestna mera +0 do največ 1, ki bo pa upošteval
               seveda stopnjo poškodovanosti objekta. V konkretnih primerih, kot so <gap n="..."/> te vasi ali
               pa posamezne kmetije, bo moral zakon dopustiti tudi kvalificirano odločitev vlade
               verjetno, da pravzaprav reče tu preprosto omogočimo tej kmetiji preživetje tako in
               tako. Ti kriteriji morajo biti jasno eksplicirani v zakonu in morajo seveda biti
               potem dosledno spoštovani. Posegi bodo gotovo šla preko stanovanjskega sklada, ki sem
               mu že naročil, ker ima on s to službo vse te že sprocesirane, da se pripravi na to,
               da bo odprl poslovalnice v teh treh krajih in da seveda čimveč stvari opravimo na
               terenu. Toliko za enkrat. Jaz bi rekel to, da vam bom o vseh pomembnejših stvareh,
               predsednik odbora za infrastrukturo, obveščal in seveda tudi dal na razpolago vsem
               ostalim ustrezen dokument ali pa zadeve, če bodo to želeli. Hvala lepa.</p>
            </sp>
            <sp xml:id="SDT2-OZIIO-Redna-022-1998-04-17.sp5">

               <speaker>PREDSEDNIK JAKOB PRESEČNIK:</speaker>

               <p>Hvala lepa, gospod minister. Glede na to, da je seveda škoda nastala tudi na cestni
               infrastrukturi in ker je med nami tudi minister za promet in zveze. Če želi, bi ga
               naprosil, da mogoče da iz svojega stališča še kakšno poročilo. Prosim, gospod
               minister.</p>
            </sp>
            <sp xml:id="SDT2-OZIIO-Redna-022-1998-04-17.sp6">

               <speaker>MAG. ANTON BERGAUER:</speaker>

               <p>Hvala lepa. Ministrstvo za promet in zveze se je takoj odzvalo, ko je prišlo do
               sporočila, da je na tem področju bila povzročena velika škoda s potresom. Smo že
               takoj v nedeljo preko naše direkcije za ceste in cestnih podjetij ukrepali in
               odstranili na cestah kamenje, ki je bilo naneseno oziroma ki se je skotalilo iz
               pobočij, razen treh ali štirih velikih skal, ki smo jih morali naslednji dan, to je v
               ponedeljek, z posebnim kompresorjem razbiti in odstraniti, ker so bile te skale tudi
               po več kubičnim metrov velike, in seveda so tudi precej poškodovale na določenih
               odsekih ceste. Tako da je že v ponedeljek popoldne, ko sem tudi sam bil na celotnem
               tem območju treh glavnih državnih cest. To je cesta 10/10, se pravi <gap n="..."/> kot rečemo in
               potem 301 in 302 novi cesti do izvira Soče. Smo to vse pregledali in seveda tudi
               naredili že določene popise ni tudi že prvo oceno, ki je bila tudi podana v torek na
               vladi. Seveda naše ekipe so prisotne, predvsem je prvo bil narejen grobi pregled objektov. Se
               pravi objektov, to so mostovi, propusti, ki bi imeli možnost, da so poškodovani. Na
               prvem pregledu ni bilo videti takšnih poškodb, da bi morali zapreti katerega od njih,
               zato bodo sedaj ekipe podrobno pregledale in tudi predlagale ustrezno sanacijo.
               Včeraj smo tudi na pobudo gospoda Ušeničnika ukrepali in se dogovorili, da bodo
               cestna podjetja tudi pomagala na lokalnih cestah odstranjevati plazove, ker namreč
               sedaj z dodatnim deževjem in še dodatnim tresenjem tal je seveda prišlo do plazenja
               in tudi nanosa kamenj iz zemljin na ceste, tako da tudi to, kot je že direktor
               Ušeničnik povedal, bodo cestna podjetja odstranila. Seveda v nadaljevanju bodo
               sledile sanacije in predhodno še podrobni pregledi, tako da bi lahko naredili
               detajlni popis vseh škod in poškodb in seveda takoj ukrepal kako odpravljati in
               zagotoviti normalno prevoznost. Zdaj mi smo sicer eno grobo oceno že dali, oceno za
               odpravo tistih najnujnejših, ampak ta cena ni sedaj toliko pomembna. Je bila
               prikazana sicer v višini 31 milijonov, ampak mislimo, da bo bistveno več potrebno
               vložiti sredstev na to območje, ker to območje že do sedaj ali pa nekako v
               preteklosti, v preteklih letih ni bilo ravno deležno nekih večjih ukrepov ali sanacij
               na teh cestah in bo potrebno to seveda vsaj sedaj ob odstranjevanju teh poškodb in
               potem v nadaljnjih sanacijah seveda nameniti več sredstev, tako da bi lahko te ceste
               tudi bile na tem področju deležne ene večje pozornosti. Do sedaj morda je v
               preteklosti bilo za to področje nekoliko manj sredstev in bo potrebno to v bodoče
               narediti. Poškodbe na posameznih odsekih so precej velike, tako da bo potrebno tudi
               razbiti nekatere podporne zidove in jih graditi na novo, ker skale, tukaj so slike,
               mi smo to že v nedeljo poslikali takoj neposredno po potresu, se lahko vidi, kako
               velike skale so priletele s hriba in seveda povzročile velike poškodbe. En avtomobil
               je bil sicer poškodovan. Srečo je imel ta italijanski potnik, ki je šel tod mimo, da
               je stopil iz avta in kot nam je znano šel do reke pogledat menda kje bi se dalo
               loviti ribe. V tistem je prikotalila se velika skala in mu je avto popolnoma uničila
               in seveda možakar je odnesel v tem primeru celo kožo. V nadalje bo problem
                  ravno pri tem, ker namreč
               ti hribi so dokaj strmi, takoj nad cestami, in tresljaji, ki so nastali, so seveda
               razklali določene skale, ki jih bo na nek način potrebno pregledati in po potrebi jih
               tudi enostavno sprožiti, da ne bi prihajalo vmes do kotaljenja teh skal na cesto.
               Tukaj bo precej težav. So določeni predeli, kjer bo morda možno samo s helikopterjem
               posredovati in na ta način tudi urediti. Mi že imamo en del ceste <q>"pod ključem"</q>, kot
               rečemo, že zaprtega, zaradi kotaljenja skal in tam bomo tudi s pomočjo helikopterja
               ustrezno sanirali tisto hribino.</p>
               <p>Skratka, poškodbe so velike. Potrebno je detajlno pogledati objekte, predvsem
               mostove, ker so to zidani mostovi in ta potres je deloval drugače kot prejšnji in je
               povzročil verjetno več poškodb ravno na teh objektih, zato jih bo potrebno podrobno
               pregledati. Mislim, da bomo v naslednjih tednih tudi ustrezno ukrepali. Hvala.</p>
            </sp>
            <sp xml:id="SDT2-OZIIO-Redna-022-1998-04-17.sp7">

               <speaker>PREDSEDNIK JAKOB PRESEČNIK:</speaker>

               <p>Hvala lepa, gospod minister. Istočasno tudi hvala lepa vsem trem poročevalcem glede
               tega dogodka. Jaz bi odprl razpravo, pa bi mogoče gospod Ivan Božič, ki prihaja s
               tega območja in je tudi član odbora. Prosim, gospod Božič.</p>
            </sp>
            <sp xml:id="SDT2-OZIIO-Redna-022-1998-04-17.sp8">

               <speaker>IVAN BOŽIČ:</speaker>

               <p>Hvala lepa za besedo. Najprej moram poudariti to, kar sta gospod Ušeničnik in sedaj
               gospod minister Bergauer rekla. Ne jemati za merodajne ocene vsakega človeka, ki ga
               novinar intervjua in potem se na veliko razpiše o tem. Ker marsikdo je lahko zelo
               prizadet, niso pa vsi enako. Normalno pa je, da pač v časopise, na televizijo in na
               radio pride tisto, kar je slabo, vse, kar je dobro, ne pride. Treba je tudi malo
               razumeti ljudi. Recimo, če bi vzel za primer Drežniške Ravne, nekje v privatni, na
               pol privatni firmi so delali, firma je bila zdaj cel teden zaprta; nekdo, ki ima
               porušeno hišo, hlev, živino so mu prišli iskat in so jo odpeljali, ker je nima kje
               več imeti, v službo ne more hoditi, ker je nezbran - vse to je hudo. In tistega, ki
               ga boste vprašali, kako je, bo za vsako malenkost planil in se razburjal, kako je
               hudo. Res, pomoč, kar je je bilo, in tudi obiski vseh ministrov, predsednika vlade in
               tako naprej, so bili na mestu in mislim, da so dosti dobrega naredili.</p>
               <p>Reči moram tudi to, kar je gospod Bergauer rekel, Cestno podjetje Nova Gorica se je
               v pol ure po potresu že pojavilo z vozili in s stroji, da je ceste očistilo, in je
               bila recimo v eni uri cesta Kobarid-Bovec bila že odprta. Tako, da je lahko marsikomu
               tako delo v ponos.</p>
               <p>Drugo, kar bi rad rekel, je naslednje. Danes, ko smo tu zbrani in ko je gospod
               minister za okolje in prostor govoril, bi jaz pri tem nekaj stvari poudaril glede
               interventnega zakona. Namreč, če se spomnimo 22 let nazaj, mislim, da bo sedaj
               največji problem lastnina, ko bo treba nekje hišo graditi.  Če se spomnite, ko smo sprejemali zakon o
               Skladu stavbnih zemljišč, je bilo zelo poudarjeno, da je princip liberalne
               demokracije ta, da je pač lastnina nedotakljiva, in da bo v interventnem zakonu in v
               vseh zadevah treba precizirati, kako in kam se bo lahko človeka poslalo, in kdaj, na
               tuje zemljišče. Drugič tudi to, kar se je zgodilo 1976. leta pri nas, ko se je dalo
               človeku ali lastniku novo zemljišče, šel je na drugo lokacijo, zgradil hišo, prejšnji
               se pa ni hotel odpovedati. Torej, vse to bi bilo dobro, da je v zakonu rešeno.</p>
               <p>Potem, kar je gospod minister govoril, je tudi veliko in zelo pomembno okrog
               finančnih pomoči, tisti del, ki je nepovraten. Normalno in vsi smatramo, da večji del
               bo moral biti v hribovskih vaseh, ker če bomo sedaj dali vsem enako, potem bodo
               ljudje šli graditi v Tolmin in Kobarid, ne bo nihče ostal na vasi. Nimamo pa, in
               mislim, da nima nihče te želje, da bi se to zgodilo.</p>
               <p>Drugo, da je bil v prejšnjem zakonu premalo upoštevan nek cenzus škode, do katere je
               kdo še kaj upravičen. Mi, vsi župani, in tudi če ste blejskega župana poslušali na
               televiziji predsinočnjim, mislim, da je zelo lepo rekel, ni potrebe, da nas za vsako
               razpoko kličete, ker to bomo že nekoč popisali, to ni tako hudo. In tudi v Tolminu
               smo rekli, ne pričakujte, da bo država vsaki hiši ali na bloku prišla postavljati
               dimnik - to boste morali najbrž sami narediti.</p>
               <p>Drugo, kar je - ekonomska moč prebivalcev. Ja, ekonomska moč prebivalcev, veste, na
               vaseh ni enaka, kjer živijo predvsem od kmetijstva in takega kmetijstva, kot je na
               Tolminskem. Recimo, če dam primer, v Tolminskih Ravnah ima največji kmet 12 krav, in
               sedaj naj bi na novo naredil hišo in hlev. Če vseh 12 krav proda, dobi 12.000 mark,
               pa si lahko predstavljate, kaj z 12.000 markami lahko naredite!</p>
               <p>Pa še nekaj, kar je gospod minister za okolje in prostor zelo poudaril. Mislim, da
               je zelo, zelo treba gledati na zgodovinsko obliko vasi, mest in posameznih hiš. Ne
               pričakovati z enako mero deliti pomoči, če pa zahtevamo od lastnika, da bo imel
               drugačno hišo, kot si jo on predstavlja, da mu je zadostna za njegovo življenje.
               Namreč, tu se morajo stroški seštevati; najprej predpišemo, kakšna mora biti, in pa
               tisti del, ki ga mora normalno dobiti. Te zadeve ob prejšnjem potresu niso bile
               upoštevane, zato je pa tudi nad Breginj prišel buldožer, ga je podrl in zgradile so
               se oziroma postavile montažne hiše, ker je bilo to najceneje, najhitreje in, bi
               rekel, najbolje.</p>
               <p>Jaz sem pričakoval, da bomo osnutek intervencijskega zakona kmalu dobili. Moram
               povedati tudi to, da 1976. leta je bil Republiški štab za reševanje posledic potresa
               v Tolminu, zdaj je to na ministrstvu za okolje in prostor v glavnem združeno. Mi ne
               želimo in nismo rekli, da želimo imeti v Bovcu ali Kobaridu ali Tolminu ta štab, samo
               dobro bi bilo, da tisti, ki ga bodo sestavljali, pokličejo ljudi, ki so leta 1976
               največ delali pri odpravi posledic, da jih poslušajo, kaj je bilo takrat narobe. Tudi
               ko smo lani oziroma predlani imeli srečanje tistih, ki so največ delali na odpravi
               posledic potresa 1976. leta v Kobaridu, tam so bili tisti, ki so takrat operativno delali zelo hudi. Ker so
               rekli, da se nam očita stvari, ki so bile takrat dogovorjene. Prenesli so zapisnike
               in so rekli: "Glejte, tako je bilo dogovorjeno in ne spreminjajte besed po dvajsetih
               letih. Vi ste podpisali, da se lahko Bregin poruši in danes nimate več pravice
               govoriti, da niste podpisali ali pa, da ste drugače mislili. Zato bi prosil, da bi se
               to zgodilo.</p>
               <p>In še nekaj bi opozoril. Pri nas je na tolminskem planšarstvo, pašnikarstvo. Na
               veliko planinah so se hlevi podrli. Tisti, ki bi šel gledat gledal, tukaj je sirarna,
               torej mleka ni nikjer pridelati, krave pa bodo šle v 14 dneh na planino. Zato je
               treba malo pohiteti tudi s temi objekti in s pristopom do kmetijstva. Hvala lepa.</p>
            </sp>
            <sp xml:id="SDT2-OZIIO-Redna-022-1998-04-17.sp9">

               <speaker>PREDSEDNIK JAKOB PRESEČNIK:</speaker>

               <p>Hvala lepa, gospod Božič. Želi še kdo besedo? Gospod Aurelio Juri, prosim.</p>
            </sp>
            <sp xml:id="SDT2-OZIIO-Redna-022-1998-04-17.sp10">

               <speaker>AURELIO JURI:</speaker>

               <p>Seveda nam, ki se to ni zgodilo je tu lažje. Je pa prav, da tudi danes izrazimo naše
               polno sočustvovanje preko našega kolega Božiča zvisimo na tistem koncu, da ugotovimo,
               da vsak, ki je bil prizadet pri tem je morda tudi upravičeno nezadovoljstvo v tistem
               trenutku, ko intervencija pomoči zamuja, ker za vsakogar je vsaka ura dragocena, da
               pa kljub temu je prav, da izrečemo neko priznanje vsem tistim, in to kar je kolega
               Božič tu govoril, ki so pravočasno vskočili na pomoč, upravi za civilno zaščito,
               ministrstvom in tako naprej, kajti merila ocenjevanja kvalitete takih intervencij se
               lahko opravijo preko ocenjevanja tega, kako se drugje podobne stvari rešujejo. Mi
               vemo, kako se rešujejo v Italiji in roko na srce, smo pri nas učinkovitejši,
               hitrejši, prej na mestu dogodka, kot se to drugje dogaja. To bi rekel, da so naše
               intervencije uspešne. ni bilo rečeno pa nič v uvodnih poročilih o tem, ali se je iz
               naslova mednarodne solidarnosti mednarodna skupnost odzvala. Konkretno, že tri dni so
               pri nas kolegi parlamentarci iz Poljskega sejma. Čez pol ure imamo tudi razgovore na
               komisiji za evropske zadeve. Ampak seveda, ob takih prilikah tudi te formalnosti,
               dnevni redi niso tako strogi. In sami so se včeraj zelo pozanimali in ponudili pomoč.
               Konkretno so vprašali, kako Poljska, ki je hvaležna Sloveniji za pomoč, je Slovenija
               namenila ob takratnih njihovih hudih poplavah, se revanšira danes. Vedeli so, kaj se
               je zgodilo, povprašali so konkretno za težavnost tega potresa in konkretno vprašali:
               <q>"Kaj potrebujete? Povejte, bomo skušali po naših močeh znotraj našega parlamenta
               pokreniti neko akcijo pomoči, takojšnje ali dolgoročne."</q> Zato bi jaz prosil tudi za
               informacijo, kako se je tukaj mednarodna skupnost odzvala in kaj lahko konkretno mi,
               ki bomo danes s kolegi iz Poljske jim sporočili. Hvala.</p>
            </sp>
            <sp xml:id="SDT2-OZIIO-Redna-022-1998-04-17.sp11">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospod Bevk.</p>
            </sp>
            <sp xml:id="SDT2-OZIIO-Redna-022-1998-04-17.sp12">

               <speaker>SAMO BEVK:</speaker>

               <p>Hvala za besedo, gospod predsednik. Torej že dejstvo, da ni bilo tako močnega
               potresa na slovenskem ozemlju z epicentrom leta 1917 že več kot 80 let je priča o
               razsežnosti te katastrofe.
               Sam sem bil v ponedeljek v Bovcu in sem tudi po svojih močeh pomagal in se prepričal
               o razsežnosti te naravne nesreče. Zato absolutno podpiram izvajanje gospoda ministra,
               dr. Gantarja, da bo imel zakon dve vsebini in sicer najprej odpravo posledic in
               popotresno sanacijo in pa še posebej se mi zdi razveseljivo, da so se odločili v
               vladi, da bo ta zakon imel tudi razvojni vidik, vendar mislim, da za celotno
               področje, v prvi vrsti za gorske vasi, potem pa tudi za nižinska naselja. Glede na
               poročilo, ki je bilo podano v uvodu imam občutek, da so pristojne službe delale
               dobro, če ne celo zelo dobro. Jasno pa je, da so tu usode posameznikov zelo hude in
               tudi zelo različne. Zato se mi zdi v tem trenutku pomembno, da se je potrebno truditi
               za ustvarjalno ozračje, tako prizadetih kot tudi tistih, ki to pomoč izvajajo. V vsej
               stvari pa me je najbolj presenetilo to, da je žal oprema uprave za geofiziko tako
               pomanjkljiva in tudi s podporo našega odbora bi morali naložiti vladi, da poskrbi
               tudi za to strokovno podporo, predvsem pa za ustrezno mrežo potresnih
               opazovalnic.</p>
               <p>Opozoril bi še na en vidik. Imeti bomo morali zelo velik občutek za kulturno
               dediščino in za kulturno krajino. Mimogrede, to ni najpomembnejša stvar pri vsej
               stvari. Lahko je zelo podrobna, vendar od mojih nekdanjih kolegov se mi zdi, da se na
               tem terenu že pojavljajo prekupčevalci s premično kulturno dediščino, predvsem so
               opazili na terenu nekaj tujcev, tako da je tudi na te stvari, čeprav so v tem
               trenutku zelo obrobne treba paziti. Obenem pa se opravičujem, ker je ravno sedaj tudi
               odbor za kulturo in bom odšel. Hvala lepa.</p>
            </sp>
            <sp xml:id="SDT2-OZIIO-Redna-022-1998-04-17.sp13">

               <speaker>PREDSEDNIK JAKOB PRESEČNIK:</speaker>

               <p>Hvala lepa, gospod Bevk. Ali želi kdo odgovoriti gospodu Aureliju Juriju? Prosim,
               gospod Ušeničnik.</p>
            </sp>
            <sp xml:id="SDT2-OZIIO-Redna-022-1998-04-17.sp14">

               <speaker>GOSPOD UŠENIČNIK:</speaker>

               <p>Nam je znano glede odziva tujine. Torej, odziv tujine je bil takojšen. Takoj po
               potresu so bili kontakti s sosednjimi državami, posebno z Italijo, Avstrijo,
               Madžarsko, potem Poljsko, Velika Britanija je ponudila celo pomoč, da glede na to da
               je predsedujoča v Evropski uniji, da tudi sama vzpodbudi neko aktivnost za pomoč, če
               bi bila ta potrebna. Odgovor glede na sporazume, ki jih imamo podpisane s sosednjimi
               državami Slovenije je bil, da v prvem trenutku pomoč v ekipah reševalnih in tako
               naprej ni potrebna, čeprav lahko povem, recimo Italijani so bili takoj po potresu s svojimi ekipami že na tem
               območju, vendar ta pomoč se je potem odklanjala v reševalnih ekipah, kajti zmogli smo
               z lastnimi silami oziroma predvsem občine in v regiji, s pomočjo drugih občin v
               regiji. No, potem pa so stekli dogovori, da bi te države pomagale zlasti pri
               zagotoviti sredstev za začasno nastanitev. Tako je napovedano, da v ponedeljek pride
               10 kontejnerjev iz Beljaka, tudi druge države so napovedale to pomoč, ti kontakti
               potekajo in lahko povem, vsaj tisto, kar smo mi urejali, da je bil ta odziv zelo
               dober, tudi bi rekel potekajo v skladu s sporazumi, sprejetimi, kar kaže na to, da je
               dobro, da smo jih sklenili in da je treba skleniti tudi še z ostalimi, s katerimi še
               nimamo, recimo z Italijo nimamo še sklenjenega. Toliko o tem.</p>
            </sp>
            <sp xml:id="SDT2-OZIIO-Redna-022-1998-04-17.sp15">

               <speaker>PREDSEDNIK JAKOB PRESEČNIK:</speaker>

               <p>Prosim, gospod minister.</p>
            </sp>
            <sp xml:id="SDT2-OZIIO-Redna-022-1998-04-17.sp16">

               <speaker>DR. PAVEL GANTAR:</speaker>

               <p>Kar zadeva pomoč pri trajni sanaciji, je Evropska unija, torej že izrazila
               pripravljenost, da zagotovi določeno nepovratno pomoč v obliki sredstev za trajno
               sanacijo. Svet velike banke svetovne, kot je svetovna banka, evropska investicijska
               banka, EBRD, vse te so seveda tudi izrazile pripravljenost, da z zelo ugodnimi
               krediti Sloveniji pomagajo pri odpravi posledic. Okoli tega seveda odločitev še ni
               padla, mi bomo videli, ali je to potrebno ali ne, ali se je smiselno za te zadeve
               zadolžiti ali je pravzaprav smiselno pač pravzaprav prispevati, torej dobiti sredstva
               na drugi način. Okoli teh kreditov seveda odločitev ni padla, seveda okoli
               <stage>(?)</stage>povratne pomoči pa zanesljivo bo dobrodošla.</p>
            </sp>
            <sp xml:id="SDT2-OZIIO-Redna-022-1998-04-17.sp17">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospod Petan želi besedo.</p>
            </sp>
            <sp xml:id="SDT2-OZIIO-Redna-022-1998-04-17.sp18">

               <speaker>RUDOLF PETAN:</speaker>

               <p>Torej jaz bi tu želel opozoriti še nek drug vidik, da tudi odbor za obrambo kot
               matični za področje zaščite in reševanje je v torek že razpravljal o tej zadevi, bolj
               smo se seznanili z razmerami in pa z ukrepi na tem področju. Želim pa opozoriti na
               to. Namreč celoten sistem zaščite in reševanja se zdi kot preventivni sistem, namreč
               ne vzpostavljamo ga takrat, ko je v bistvu nesreča že tu in se potem iščemo, kako
               bomo to organizirali, ampak to je preventiva. Jaz pravim, dobro je, da je samo na
               toliko časa pride ta preventivni sistem zaščite in reševanja, ki ga gradimo v pravo
               akcijo in upamo lahko, da bo tudi v bodoče tako. Vendar, če hočemo da je to res
               preventivni sistem, ki je pripravljen za posredovanje, ker pomembno je, da je
               posredovanje čim hitreje, ker čez 3 dni potem so tudi druge službe pripravljene in se
               organizirajo, vendar v tem času mora življenje teči naprej, potrebno je preskrbeti
               seveda takoj tisto najnujnejše za preživetje in ta sistem je ravno tisti, ki bi naj
               se aktiviral in v čim krajšem možnem času zadevo pripeljal tako daleč, da bi bili
               tisti najnujnejši pogoji za življenje dani. Hočem pa povedati to, da ta sistem
               navsezadnje ne more biti tako učinkovit, ne more biti dober, če za to tudi nima
               ustreznih pogojev. Nam je sedaj mogoče marsikdaj, ko poslušamo ta poročila, rečemo,
               ja, to pa res ni v redu, ker ni takoj bilo tega in onega, ampak se moramo vprašati,
               ali so sploh bili dani pogoji. Navsezadnje, če sistem nima denarja, da bi imel na
               zalogi kontejnerjev, potem jih pač ne morejo takoj pripeljati. To je vsekakor
                  jasno, ampak to ima neki
               drugi vzrok, na katerega hočem opozoriti. Ta sistem moramo tudi ustrezno hraniti, kot
               se reče, se pravi v vsakoletnem državnem proračunu moramo za to tudi ustrezna
               sredstva nameniti, kajti brez tega ne moremo potem samo pričakovati, pa reči, fantje,
               mi rabimo to in to in mora biti do noči tu, da bomo lahko ljudi nekam nastanili in s
               tem hočem opozoriti na to, da ko sprejemamo proračun, moramo tudi to nekako
               upoštevati in recimo jaz ne trdim, da recimo amandmaji, ki smo jih vlagali, pa ne
               mislim čisto po strankarskih, ker smo tudi imeli kar nestrankarske amandmaje, da je
               to odveč. Tudi nočem tega reči, da je vlada mogoče kaj pozabila, ampak v vsej tistih
               obilici potreb, ki so, se pač vlada odloči za takšen način in potem, če pride do
               amandmajev, mislim, da jih ni treba kar z levo roko zavreči in reči, dobro, vlada
               tega ni rekla ali pa nekdo drugi tega ni rekel, da bi to bilo potrebno, potem je pač
               nepotrebno in res je, da smo pač zadnja obdobja, mislim, da je nekako bilo poplave v
               Savinjski dolini ali večjih težav. Jaz bi rekel, da bi bilo dobro, če bi bili ti
               razmaki čim daljši ali pa, da bi jih sploh ne bi bilo, vendar brez organiziranega
               sistema pa ne moremo biti in želel bi samo to opozoriti, da ko bomo drugo leto, za
               drugo leto verjetno še letos sprejemali proračun, da bomo tudi na to mislili, čeravno
               ne v tem, da se bo kaj zgodilo, ampak pripravljeni moramo biti. Toliko.</p>
            </sp>
            <sp xml:id="SDT2-OZIIO-Redna-022-1998-04-17.sp19">

               <speaker>PREDSEDNIK JAKOB PRESEČNIK:</speaker>

               <p>V redu. Gospod Jerič je še želel, potem bi pa, če ste za to, počasi z nekimi.</p>
            </sp>
            <sp xml:id="SDT2-OZIIO-Redna-022-1998-04-17.sp20">

               <speaker>MIRAN JERIČ:</speaker>

               <p>Delno bo razprava, delno pa replika na mojega predhodnika. Jaz sem v tistem delu, ko
               je gospod Petan poudaril o zagotovitvi finančnih sredstev za sistem zaščite in
               reševanja oziroma za vse tiste, ki se vključujejo v ta sistem, strinjam, da je
               potrebno dati tudi v državnem proračunu večji poudarek. Ne strinjam se pa v tistem
               delu, ko je poudaril, da je sistem zaščite in reševanja preventivni sistem. Sistem
               zaščite in reševanja po zakonu o varstvu pred naravnimi in drugimi nesrečami je
               intervencijski sistem, ki se vključi takrat, ko pride do naravne oziroma druge
               nesreče in mora po zakonu zagotoviti najnujnejšo začetno sanacijo. Preventivni
               sistemi so znotraj drugih ministrstev in ukrepi, ministrstvo za okolje in prostor,
               bom rekel skozi prostorsko zakonodajo, ministrstvo, ki pokriva področja gradbeništva
               skozi predpisi o gradnji objektov itn., da ne naštevam zadeve naprej. Ampak iz tega
               bi rad to poudaril, da mislim, da je gospod Aurelio Juri že to poudaril, da je
               potrebno pač ugotoviti in dati vse priznanje sistemu zaščite in reševanja, ki je, bom
               rekel tvoril to začetno sanacijo, to se pravi tako republiškemu štabu civilne
               zaščite, kot seveda tudi regijskim in lokalnim štabom in vsem silam in sredstvom, ki
               so se vključile v akcijo pri potresu na tem območju oziroma v Posočju. Jaz se
               strinjam, bom rekel s to intencijo, katero je dal gospod Gantar okoli samega zakona,
               pristopa, da naj bom rekel tako sanacijski kot tudi razvojni, s tem da mislim, da je
               potrebno tudi poudariti, da je čimprej potrebno do tega zakona priti, vendar je
               potrebno biti tudi zelo previden, ker zakon se dela na podlagi verificiranih
               sanacijskih programov oziroma državne sanacije. Jaz verjamem, da nekatere ukrepe je
               možno zelo hitro speljati in zato je potrebno skozi intervencijski zakon tudi
               zagotoviti denar. Nekatere ukrepe je pa potrebno res tenkočutno tudi obravnavati od
               posameznega primera do posameznega primera in mogoče raje malo počakati in potem izvesti uspešno trajno
               sanacijo na tistem območju. Vem, da to pod to točko sicer paše, meni ni ljubo, da na
               tem področju še nimamo sistemskega zakona o trajni sanaciji. Državni zbor je najprej
               obravnaval popravo, in je vprašanje, tudi če bi bil sistemski zakon o trajni sanaciji
               za to področje, če bi lahko po sistemskem zakonu sanacijo izvajali, glede na obseg
               naravne nesreče oziroma potresa v Posočju. Vendar bi jaz ponovno apeliral na vlado -
               vem, da bo v tem trenutku sedaj delo usmerjeno na potres, na intervencijski zakon -
               da potem v doglednem času pripelje ta zakon o trajni sanaciji v drugo obravnavo v
               državni zbor, da bomo imeli sistemsko zakonodajo na tem področju in tudi zagotovljen
               nek sistemski vir. Ko smo sprejeli zakon o varstvu pred naravnimi in drugimi
               nesrečami, smo sistemski vir, ki po ocenah ni bil več primeren, tudi ukinili, tako da
               ga zdaj dejansko nimamo. Hvala lepa.</p>
            </sp>
            <sp xml:id="SDT2-OZIIO-Redna-022-1998-04-17.sp21">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospod Petan, prosim, na kratko.</p>
            </sp>
            <sp xml:id="SDT2-OZIIO-Redna-022-1998-04-17.sp22">

               <speaker>RUDOLF PETAN:</speaker>

               <p>Jaz tu ne bi želel nobenemu replicirati, ker mislim, da ni čas, pa niti ni primerno.
               Vendar pa mislim, da je vseeno treba neke stvari postaviti na svoje mesto.</p>
               <p>Jaz se strinjam z gospodom Jeričem, da je to sistemsko, da se aktivira takrat, ko je
               potrebno intervenirati, vendar gradi se pa dolgoročno - to je povsem jasno - in ne
               takrat, ko je potrebna intervencija. Mogoče, če nisem bil dovolj jasen, bom to zdaj
               povedal, da se sistem, ki se gradi dolgoročno, da to ni samo intervencijski, to
               dokazuje tudi okrog geofizikalne opreme, ki je bila danes že omenjena in jo bom
               posebej izpostavil. Če bi mi to gradili dolgoročno, potem bi imeli tudi določeno
               opremo, ki mogoče tudi ni tako draga, in ne bi bilo potrebno, da nam drugi pošiljajo
               poročila, kaj se pri nas dogaja, ampak bi verjetno to morali sami. Zato ponovno
               poudarjam, da je to sistem, ki se gradi dolgoročno za intervencijo v določenem
               trenutku. V tem smislu mogoče nisem bil prej dovolj jasen.</p>
               <p>Dodal bom pa samo še en stavek, da so verjetno tudi določeni segmenti v tej zaščiti
               in reševanju bili tisti, ki so mogoče v prvem trenutku bili takoj na razpolago,
               preden se je še ostali sistem - to so bili prav gotovo gasilci, ki so vedno - vedno,
               pravim! - na razpolago, in se nikoli ne vpraša, koliko to stane, kdo bo to poravnal,
               ampak se najprej se zadeva naredi, zato ker je nujna, potem pa se lahko o ostalem
               pogovarjamo. Verjetno bomo tudi o tem morali še kaj reči, tudi o tej opremi in pa,
               kot je bilo omenjeno, o geofizikalni opremi, ki je pomembna in vedno bolj postaja
               pomembna kot en del tudi že preventive, čeravno je to nekoliko težje, s čemer si
               moramo biti tudi na jasnem. Vendar pa bo tudi pomembno kasnejše opazovanje, kaj se s
               terenom dogaja. Hvala.</p>
            </sp>
            <sp xml:id="SDT2-OZIIO-Redna-022-1998-04-17.sp23">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospod Kelemina, prosim.</p>
            </sp>
            <sp xml:id="SDT2-OZIIO-Redna-022-1998-04-17.sp24">

               <speaker>BRANKO KELEMINA:</speaker>

               <p>Hvala lepa. Se opravičujem, ker vem, da se vsem mudi, pa tudi meni.</p>
               <p>Jaz bi imel v bistvu eno vprašanje. Ob takih priložnostih mogoče tudi neke negativne
               stvari iz tega izhajajo ali pa vsaj izkušnje so, zato bi jaz vprašal, glede na to, da
               gre tudi za ogromna finančna sredstva, ki se bodo tu vložila, ogromno opreme,
               materiala in tako naprej, na kakšen način bo zagotovljena kontrola vsega tega
               dogajanja na tem področju, ker mislim, da mora biti eden sestavnih delov vse te
               akcije tudi neodvisna kontrola, ki vse te stvari spremlja, tako finančno kot tudi
               materialno, da ne bo prihajalo do kakršnihkoli nepravilnosti in potem tudi do
               očitkov, da se je karkoli zgodilo. To me zanima.</p>
            </sp>
            <sp xml:id="SDT2-OZIIO-Redna-022-1998-04-17.sp25">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Želi na to zadnje gospod minister odgovoriti? Prosim.</p>
            </sp>
            <sp xml:id="SDT2-OZIIO-Redna-022-1998-04-17.sp26">

               <speaker>DR. PAVLE GANTAR:</speaker>

               <p>Kar zadeva posojila, bo kontrola ta, da bo dostop do posojila možen samo s potrjenim
               projektom, ki je potresno in drugače odobren, in da se potem v sami pogodbi zapiše
               tudi revizijo oziroma pregled del. Pri neposredni pomoči pa računamo na to, da se
               pravzaprav neposredna pomoč izstavlja na situacije, na predložene račune situacije
               gradnje - to je najbolj zanesljiva oblika. Tako, da mislimo, da bo treba dostaviti
               pač račun, ki se ga potem do te mere, ali je nekdo upravičen do neposredno nepovratne
               pomoči, pač izplača.  Vednoj
               je bilo pri teh sanacijah in tudi drugih naravnih nesrečah, ki smo jih imeli,
               plazovih, vodah ali karkoli je že bilo, najbolj zanesljivo sredstvo to, da se
               predloži situacijo in račun, ki se ga potem izplača.</p>
            </sp>
            <sp xml:id="SDT2-OZIIO-Redna-022-1998-04-17.sp27">

               <speaker>PREDSEDNIK JAKOB PRESEČNIK:</speaker>

               <p>V redu, hvala lepa. Jaz bi, preden mogoče nadaljujemo, rad predlagal, če dovolite,
               nekaj sklepov odbora, ki bi jih dal v razpravo naprej, predvsem mislim v okviru teh
               predlaganih sklepov. Torej predlagam, da odbor sprejme naslednje sklepe oziroma
               stališča:</p>
               <p>Prvič. Odbor za infrastrukturo in okolje se je seznanil s posledicami potresa in
               sedanjimi aktivnostmi pri odpravljanju teh posledic.</p>
               <p>Drugič. Odbor ocenjuje, da je bila pomoč tako na državni kot na lokalni ravni
               pravočasna in organizirana ter daje priznanje vsem tistim, ki so pomagali, da pomoč
               tako poteka. <stage>(To bomo še malo bolj pravilno formulirali.)</stage></p>
               <p>Tretjič. Odbor pričakuje, da bo Vlada Republike Slovenije tudi z nadaljnjimi ukrepi
               in predlagano interventno zakonodajo storila vse potrebno, da bo sanacija prizadetega
               območja čimprej realizirana, in zagotovila ustrezno finančno in strokovno pomoč
               prizadetim občinam.</p>
               <p>Četrtič. Odbor podpira predlog, da se sanacijski program pripravi tako, da bo
               vseboval tudi razvojno komponento za prizadeta območja, ob upoštevanju v največji
               meri ohranitve urbanistične in arhitekturne identitete posameznih krajev.</p>
               <p>Podal sem predlog štirih sklepov odbora. Kot dodatni predlog sklepa pa predlagam
               naslednje <stage>(včeraj smo že malo poskušali zadevo uskladiti)</stage>: predlagam ogled
               prizadetega območja s strani predstavnikov našega odbora. Gre za to, da se odbor
               oziroma predstavniki odbora seznanijo s situacijo na terenu in da s tem omogočijo
               jasnejšo razpravo ob priliki ukrepov, ki jih bo pripravila vlada oziroma pri
               obravnavi predlaganega zakona, ki se pripravlja za sanacijo tega območja.</p>
               <p>V tej zvezi predlagam, da jutri, torej v soboto, obišče to območje delegacija
               odbora, katere članstvo je še odprto - nek dogovor, glede na to, da ima vsak določene
               obveznosti tudi drugje. Torej, ena od variant je, da smo v tej delegaciji, če lahko
               imenujem najprej sebe, kot predsednika odbora, nadalje gospod Ivan Božič, ki je član
               odbora in tudi župan ene od občin s tega območja, gospod Ivo Hvalica, gospod Rafael
               Kužnik, gospod Davorin Terčon, pripravljenost pa je izkazal tudi gospod Mario
               Gasparini, ki sicer ni član odbora, je pa poslanec državnega zbora, in pa strokovna
               sodelavca, sekretarka, gospa Slavica Andolšek, in gospod Anton Špolar. Seveda je ta
               seznam kot predlog. Predlagam pa, da ga na današnji seji formuliramo dokončno oziroma
               sprašujem, če še kdo od ostalih želi prisostvovati temu ogledu  ogledu? V razpravo dajem predloge teh sklepov,
               ki sem jih navedel, torej prvih štirih in pa predlog za jutrišnji obisk, ogled tega
               področja. Prosim, želi kdo razpravljati? Prosim, Aurelio Juri. Prosim gospod Juri, da
               se priključite.</p>
            </sp>
            <sp xml:id="SDT2-OZIIO-Redna-022-1998-04-17.sp28">

               <speaker>AURELIO JURI:</speaker>

               <p>Podpiram tak predlog, ker mislim, da je dokaj racionalno sestavljen v takih ogledih
               je smiselno, da so obiski racionalni in da si tukaj ne nabirano neke stroške po
               nepotrebnem glede prevoza. Gre za to, da gre delegacija, kot sem razumel in mislim,
               da je pravilno sestavljena.</p>
            </sp>
            <sp xml:id="SDT2-OZIIO-Redna-022-1998-04-17.sp29">

               <speaker>PREDSEDNIK JAKOB PRESEČNIK:</speaker>

               <p>Želi kdo razpravljati tudi o štirih predlogih sklepov odbora? Prosim, gospod
               Kaplja.</p>
            </sp>
            <sp xml:id="SDT2-OZIIO-Redna-022-1998-04-17.sp30">

               <speaker>MIRKO KAPLJA:</speaker>

               <p>Bom kratek. Seveda, jaz te predloge sprejemam in jih podpiram. Tudi sam izhajam iz
               občine, ki je na potresnem področju nekaj podobnega doživela 1963. leta. Tudi mi smo
               se tresli, tudi pri nas so padali dimniki, rušili so se hiše, tudi tisto v kateri sem
               sam stanoval. Zato prosim, da danes, ko ste se dobili s svojimi kolegi tudi naše
               sočustvovanje in prizadetost preneseš k njim in jim lahko zagotoviš, da bomo mi
               storili vse in se vključili, smo se že in se bomo tudi naprej kot sanacijo tega
               področja. Tudi sam bom apeliral na moje kolege župane tam kjer sodelujemo skupaj, da
               se tudi oni tvorno vključijo v te zadeve pri sanaciji, predvsem na podlagi tistega,
               kar boste vi ugotovili in izkazali za potrebno, kjer se lahko občine še bolj
               temeljitejše vključujejo v to pomoč.</p>
            </sp>
            <sp xml:id="SDT2-OZIIO-Redna-022-1998-04-17.sp31">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospod Aurelio Juri.</p>
            </sp>
            <sp xml:id="SDT2-OZIIO-Redna-022-1998-04-17.sp32">

               <speaker>AURELIO JURI:</speaker>

               <p>Še eno malenkost, ker se že pogovarjamo o predlogu sklepov. Mislim, da ni predviden
               sklep, ki smo ga tu nakazali v razpravi, da se pozove vlado, da ukrene vse potrebno
               za izpopolnitev geofizikalnega sistema. Smo ugotovili, da je tu bila pomanjkljivost
               in seveda kaže ukrepati v to smer.</p>
            </sp>
            <sp xml:id="SDT2-OZIIO-Redna-022-1998-04-17.sp33">

               <speaker>PREDSEDNIK JAKOB PRESEČNIK:</speaker>

               <p>Dobro. Bomo v tem smislu tudi napisali sklep, da predlagamo vladi, da poskrbi z
               ustrezno upremo tega geofizikalnega observatorija, torej z vsemi terenskimi napravami
               za pravočasno javljanje podatkov in tako naprej, da ne bi dal zdaj kakšne napačne
               formulacije bomo formulirali ta sklep v neki pravilni obliki. Se strinjamo? Če čni
               več razprave, jaz bi vprašal glede te delegacije. Ali ima kdo kakšno pripombo oziroma
               ali želi kdo sodelovati v tej ekipi? Mi smo poskušali predvsem iz tega področja, pa
               tudi malo med strankami pri tem, da imajo nekatere parlamentarne stranke jutri druge
               obveznosti in pač žal od njih ni nobenega udeleženca. Ampak to ne spremeni dejstva,
               da ne bi bile pripravljene pri delu sodelovati. Gospod Božič, prosim.</p>
            </sp>
            <sp xml:id="SDT2-OZIIO-Redna-022-1998-04-17.sp34">

               <speaker>IVAN BOŽIČ:</speaker>

               <p>Ne bi rad, samo ponavadi je pri vseh ljudeh tako, da je pohvala zmeraj zadnja. Jaz
               bi rad tole rekel. V nedeljo in ponedeljek so potresno področje obiskali župani vseh
               mejnih občin v Italiji, od najbolj vzhodnega dela Benečije do Kluš, se pravi regije
               in vse gorske skupnosti, tako da je to, kar je gospod Aurelio prej vprašal, mogoče
               sem jaz pogrešil, ko nisem
               povedal.</p>
               <p>Drugo bi rad povedal, da imamo eno stran v tolminski občini tistih, ki so kaj
               ponudili. Prvi so se prijavili klubi študentov, tolminski klub študentov z vsemi
               klubi študentov, tudi tistih, ki so iz vaših krajev, so ponudili pomoč, da pridejo
               aktivno delati, če jih kdo rabi. In drugo to, kar ste gospod Kaplja rekel. Mislim, da
               je prav z vaših krajev prišla ena ponudba, da tudi vzameje družine v nastanitev, če
               pride. Mi smo to vlogo prepustili občini Kobarid in Bovec, ker pri nas nimamo takega
               primera. Torej res, solidarnost je velika.</p>
            </sp>
            <sp xml:id="SDT2-OZIIO-Redna-022-1998-04-17.sp35">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Jaz bi samo še obvestil, da je odhod predstavnikov odbora jutri zjutraj
               ob 8.30 izpred parlamenta, tisti, ki ste pa toliko bližje pa se bomo dogovorili, kdaj
               se kdo pridruži. Dobimo se pa približno ob 11.00 na občini Tolmin pri gospodu Božiču.
               Ocenjujem, da ni nobenega drugega dodatnega predloga, sklepov. Torej, pet sklepov
               imamo plus ta sklep o ogledu tega področja. Ali se strinjate, da dam navedenih pet
               sklepov na glasovanje kot paket. Ali že glasujete?</p>
               <p>Kdo je za predlagane sklepe? <stage>(15 članov.)</stage> Je kdo proti? <stage>(Nihče.)</stage></p>
               <p>S tem smo zaključili 1. točko dnevnega reda. Zahvaljujem se predstavnikom vlade,
               poročevalcem, nekaj jih je že odšlo.</p>
               <p>Prehajamo na <title>2. TOČKO DNEVNEGA REDA - PREDLOG SPREMEMB IN DOPOLNITEV
                  NACIONALNEGA PROGRAMA IZGRADNJE AVTOCEST V REPUBLIKI SLOVENIJI.</title> Predlagan je
               hitri postopek. Predlagati moramo predloge amandmajev za drugo in tretjo obravnavo v
               okviru hitrega postopka. <stage>(Glas iz ozadja.)</stage> Torej, za uvod naj obvestim, da je gradivo
               objavljeno v poročevalcu državnega zbora 14/98, da smo pa člani odbora naknadno
               dobili še amandmaje vlade Republike Slovenije in mnenje vlade Republike Slovenije o
               amandmajih, ki so jih vložili posamezni poslanci. Nadalje smo naknadno dobili
               amandmaje skupine poslancev s prvopodpisanim Francom Čebuljem, poslanca Aurelija
               Jurija, skupine poslancev s prvopodpisanim Borisom Sovičem, skupina poslancev s
               prvopodpisanim Janezom Mežanom in poslanca Branka Janca. Torej to in pa pregled
               amandmajev, ki nosi datum 7.4.1998, ta pregled je tudi predložen in ga imamo vsi
               člani odbora. Torej, prosil bi predstavnike ali pa drugače bom rekel. Mi smo sejo
               našega odbora v prvem delu
               obravnave nacionalnega programa smo sprejeli. Mi smo to točko obravnavali v okviru
               20. seje in sicer 10.3., 12.3., 17.3., 24.3. in 25.3. ter sprejeli takrat sklep, da
               odbor za infrastrukturo in okolje državnemu zboru Republike Slovenije predlaga, da po
               opravljeni splošni razpravi pozove vlado Republike Slovenije, da za drugo obravnavo
               predloga sprememb in dopolnitev nacionalnega programa izgradnje avtocest v Republiki
               Sloveniji prouči pripombe v mnenju sekretariata državnega zbora za zakonodajo in
               pravne zadeve ter pripravi ustrezne spremembe in dopolnitve. Prav tako naj se vlada
               Republike Slovenije opredeli do vloženih amandmajev. Sprejeli pa smo tudi dodatni
               sklep. Odbor državnega zbora za infrastrukturo in okolje predlaga vladi Republike
               Slovenije, da prouči vsa ostala gradiva, mnenje in pobude, ki jih je odbor prejel ob
               obravnavi predloga sprememb in dopolnitev nacionalnega programa izgradnje avtocest v
               Republiki Sloveniji in da se do njih opredeli. Državni zbor je opravil splošno
               razpravo, prekinil točko po opravljeni splošni razpravi in zaradi tega smo seveda
               sklicali 22. točko za to točko dnevnega reda. Na zahtevo, ki je bila izražena na seji
               državnega zbora v okviru obravnave ene od drugih točk sem povabil na današnjo sejo
               tudi naslednje tri gospode. To je gospoda Janeza Črnivca, gospoda Andreja Kosa in
               gospoda Petra Černigoja. Opažam, da kolikor vidim, se je vabilu odzval gospod Janez
               Črnivec. Poleg tega so bili vabljeni k tej točki seveda tudi predstavniki ministrstva
               za promet in zveze, ministrstvo za okolje in prostor, Družba za avtoceste Republike
               Slovenije, urada Republike Slovenje za prostorsko planiranje in pa direkcije
               Republike Slovenije za ceste. Kolikor vidim, so predstavniki vseh teh institucij
               oziroma organov tudi prisotni in vse prisrčno pozdravljam. Jaz bi glede na to, da smo
               sprejeli sklep, da naj vlada prouči pripombe v mnenju sekretariata in pripravi
               ustrezne spremembe in dopolnitve, vlada je to storila, in bi prosil najprej
               predstavnike vlade, verjetno gospoda ministra, da to poda. Prosim, gospod
               minister.</p>
            </sp>
            <sp xml:id="SDT2-OZIIO-Redna-022-1998-04-17.sp36">

               <speaker>MAG. ANTON BERGAUER:</speaker>

               <p>Hvala lepa. Kot je bilo v uvodu gospoda predsednika Presečnika povedano, je potekala
               ta razprava osnovnega predloga rebalansa nacionalnega programa izgradnje avtocest v
               odboru za infrastrukturo in okolje kakor tudi kasneje v državnem zboru, kjer so bili
               sprejeti sklepi, kot je bilo povedano in predlagano vladi, da pripravi amandmaje
               vlade, <gap n="..."/> mnenja vlade Republike Slovenije na amandmaje. To je bilo pripravljeno,
               tudi ste to prejeli z gradivi. Jaz bi podal stališča do teh posameznih amandmajev. Če
               gremo tako po vrsti, kot so v gradivu pregledani. Lahko rečemo, da prvi amandma je
               predvsem redakcijske narave na podlagi zahtev sekretariata za zakonodajo in pravne
               zadeve državnega zbora, ki v svojem mnenju z dne 17.3.1998  ne strinja z rešitvijo o objavi čistopisa akta,
               kot je predlagatelj predlagal v končni določbi. Redakcija poglavja je opravljena
               tako, da se z amandmaji črtajo posamezne spremembe z napovednimi stavki, in se
               spremenijo tako, da bo v Uradnem listu objavljeno besedilo sprememb in dopolnitev
               nacionalnega programa brez napovednih stavkov. Poleg redakcijskih popravkov so bile
               vnesene še določene izboljšave besedila posameznih poglavij in dodan manjkajoči
               seznam temeljnih dokumentov v drugem poglavju in v prvem poglavju sprememb in
               dopolnitev nacionalnega programa izgradnje avtocest. Drugi amandma je tako kot prvi
               amandma predvsem redakcijske narave, opravljeni pa so bili tudi določeni popravki
               besedila zaradi uskladitve s popravki tabele 1. V podpoglavju 3/5 so bila vključena
               možna odstopanja od investicijske vrednosti po stalnih cenah iz tabele 3, v prvih
               dveh primerih pa da je že izdana uredba vlade Republike Slovenije o lokacijskem
               načrtu in izdelani investicijski program, odstopanje na 20% je potrebno uvesti
               spremembo skozi uveljavitev sprememb in dopolnitev nacionalnega programa. <gap n="..."/> pa
               vlada Republike Slovenije o lokacijskem načrtu še ni bila izdana,<gap n="..."/> načrt, pa velja
               takšno določilo pri stopnji nad 50%. Kadar so odstopanja manjša od navedenih, se
               sprememba vrednosti dokaže in utemelji v letnem programu dela. V tabeli 3 so vneseni
               določeni popravki kot posledica upoštevanja amandmajev poslanca državnega zbora, ki
               se nanašajo na odseke Naklo - Kranj, Izola - Jagodje in Škofije - Semin. V tretjem
               amandmaju, ki je tudi redakcijske narave in se nanaša na mnenje sekretariata za
               zakonodajo in pravne zadeve državnega zbora Republike Slovenje. Poleg tega je v
               poglavju 6 priprava letnih planov, razvoj in vzdrževanje avtoceste dodana omejitev,
               da je celotna dinamika realizacije nacionalnega programa izgradnje avtocest že
               najmanj v štiriletnem obdobju izvajanja nacionalnega programa lahko odstopa za največ
               10% od dinamike, določene po stalnih cenah v tabeli 3. Nadalje četrti amandma je
               redakcijske narave in se nanaša na mnenje sekretariata za zakonodajo in pravne zadeve
               državnega zbora. Poleg tega je bila opravljena skrajšava besedila z natančno
               opredeljenimi obdobji veljavnosti. Določeno je tudi, da vlada Republike Slovenije
               pripravi analizo uspešnosti in izvajanja programa, kot predlog za presojo potrebnosti
               sprememb nacionalnega programa izgradnje avtocest. Peti amandma je redakcijske narave
               in se nanaša na mnenje sekretariata za zakonodajo in pravne zadeve državnega zbora.
               Končne določbe so v tem primeru črtane. Amandmaji skupine poslancev s prvopodpisanim
               Francem Čebuljem, nadalje Aureliem Jurijem, Borisom Sovičem in Janezom Mežanom in
               amandma poslanca Aurelia Jurija in Branka Janca. Amandmaji skupine poslancev s
               prvopodpisanim Francem Čebuljem se nanašajo na izgradnjo odsekov na gorenjskem kraku
               in sicer izgradnjo odseka Podtabor - Naklo do konca leta 2000 do graditev drugih dveh
               pasov na odseku Naklo - Kranj do konca leta 1998 in izgradnjo oseka Naklo - Vrba do
               konca leta 2002.  Vlada
               Republike Slovenije amandmaje delno podpira. Odsek Podtabor - Naklo bo mogoče z
               ustrezno organizacijo del in prilagoditvijo dinamiko gradnje v letnih planih predati
               prometu že pred letom 2002. Na odseku Naklo - Kranj je realno mogoče pričeti z delom
               v letu 1998. Odsek delno predati prometu konec leta 1999 in dokončno predati v promet
               v letu 2000.</p>
               <p>Amandma je ustrezno upoštevan v korigirani tabeli številka 3. Predlog za izgradnjo
               avtoceste Vrba - Naklo pa nima realne podlage v ustrezni dokumentaciji. Amandma
               skupine poslancev s prvo podpisanim Aurelijem Jurijem se nanaša na odsek Sermin -
               Škofije in Jagode - Lucija, ki naj bi se zgradil do leta 2002 namesto do leta 2004 in
               na izgradnjo vzhodne obvoznice Koper. Vlada Republike Slovenije delno podpira
               amandma, ki se nanaša na odsek Škofije - Sermin in Jagode - Lucija. Izgradnja odseka
               Škofije - Sermin v letih 1999 - 2001 je ustrezno vključen v korigirano tabelo
               številka 3. Odločitev o spremembi roka izgradnje odseka Jagode - Lucija pa bo mogoče
               sprejeti na podlagi pripravljenega lokacijskega načrta. Amandmaja, ki se nanašata na
               izgradnjo vzodne obvoznice Koper, vlada Republike Slovenije ne podpira. Ni namreč
               jasno, kaj je za predlagaterlja vzhodna obvoznica Koper. V kolikor posega v območje
               Škocijanskega zatoka, gre za zavarovano območje, v kolikor pa gre za povezavo od
               odseka Sermin - Koper pri Škocijanu proti Dragonji pa spada problematika v sklop
               cestnih povezav z Republiko Hrvaško in jo bo mogoče upoštevati šele po obravnavi
               strategije cestnih povezav z Republiko Hrvaško.</p>
               <p>Amandma poslanca Aurelija Jurija se nanaša na izgradnjo priključne ceste od
               pristanišča Koper in priključka mesta Koper do hitre ceste Sermin - Koper do konca
               leta 2002. Vlada Republike Slovenije predloga ne podpira. Vključevanje mesta Koper se
               reešeuje v sklopu lokacijskega načrta, ki je v pripravi.</p>
               <p>Amandma skupine poslancev s prvo podpisanim Borisem Sovičem se nanaša na odsek Fram
               - Hajdina, ki naj bi se po predlogu poslanca podaljšal do Matlja. Minister za promet
               in zveze amadnmaja ne podpira. K temu amandmaju ima ministrstvo pripombe vsebinskega
               in formalnega značaja. Formalna pripomba je, da je Macelj naselje na hrvaški strani,
               na slovenki strani pa naselje Gruševje. Uvrstitev odseka Hajdina - Grušovlje je v
               predlogu sprememb in dopolnitev nacionalnega programa pa je vezana na meddržavne
               odnose med Republiko Slovenije in Republiko Hrvaško. Odsek bo mogoče upoštevati v
               programu po obravnavi strategije cestnih povezav z Republiko Hrvaško.</p>
               <p>Amandma skupine poslanca s prvo podpisanim Janezom Mežanom se nanaša na izgradnjo
               avtoceste Bič - Kronovo do konca leta 2003. Gre za dva avtocestna odseka Bič -
               Hrastje in Hrastje - Kronovo v skupni dolžini 33,9 kilometra. Na taki dolžini trase
               avtoceste pa bo mogoče določene pod odseke predajati v promet že pred letom 2004. Z
               letnim planom bo mogoče dinamiko izgradnje prilagoditi, tako da bo večji del obeh
               avtocestnih odsekov v skupni dolžini 33,9 kilometra predan prometu že do konca leta
               2003.</p>
               <p>Stališča do amandmaja poslanca Branka Janca, ki se nanaša na izgradnjo avtoceste na
               odsekih Bič - Trebnje in Smednik - Trška vas do konca leta 2002 in na izgradnjo
               odseka državnih cest, razen točke 7, v letu 2003, poslanec predlaga tudi povečanje
               zneska za rehabilitacijo cest na 80 milijonov ameriških tolarjev ter podaljšanje
               dinamike do leta 2005. Stališča na ta amandma se pripravljajo in jih bomo tekom seje
               tudi podali. Tekom obravnave bomo stališče do tega amandmaja dali, ker je ravno
               povedal sekretar, da se ni pojavil ta faks tukaj.</p>
               <p>V uvodnem delu sem nekako preletel vse amandmaje, ki so bili podani tako s strani
               skupine poslancev, posameznih poslancev in seveda zahteve, ki jih je podal
               sekretariat za zakonodajo pri državnem zboru. Prepričan sem, da je sedaj pripravljen
               rebalans nacionalnega programa pripravljen v taki obliki in vsebini, ki je za
               nadaljnje sprejemanje na državnem zboru sprejemljiv. Mislim, da bi bilo nujno
               potrebno, da se ga sprejeme
               čimprej, da se ta obravnava na odboru konča, težko rečem kdaj, ampak nujno je, da mi
               pridemo čim prej s temi dokumenti na sejo državnega zbora in da državni zbor v
               naslednji fazi, kot je predvideno, ta nacionalni program tudi sprejme, ker imamo
               sedaj že kar nekaj mesecev to v državnem zboru. Resnično je nujno, da pride do
               potrditve tega, da bomo lahko začeli sprožati posamezne odseke oziroma jih predajati
               v gradnjo, ker se gradbena sezona že z velikimi koraki pričenja, kajti izguba
               gradbene sezone takoj pomeni zamik za leto dni in mislim, da smo v tistem skrajnem
               roku, v katerem lahko vsaj v večjem delu še nekako ulovimo gradbeno sezono, zato bi
               resnično apeliral na vse člane odbora in tudi potem državnega zbora, da konstruktivno
               obravnavamo te amandmaje oziroma sedaj to obliko sprejema nacionalnega programa in da
               ga državni zbor resnično sprejme v tem mesecu, tako da bi se lahko z deli pričelo.
               Hvala lepa.</p>
            </sp>
            <sp xml:id="SDT2-OZIIO-Redna-022-1998-04-17.sp37">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Želi še kdo od predlagateljev besedo? Če ne želi, odpiram razpravo.
               Prosim, gospod Zamernik.</p>
            </sp>
            <sp xml:id="SDT2-OZIIO-Redna-022-1998-04-17.sp38">

               <speaker>BOGOMIR ZAMERNIK:</speaker>

               <p>Hvala lepa. Jaz bi vprašal ministra za to slednje. Saj letni program dela smo
               sprejeli in zakaj bi rebalans nacionalnega programa bil zavora, da se letos oziroma
               zdaj ne bi smelo začeti delati, če je letni program dela sprejet? Potem pa naprej.
               Preden bi z amandmaji pričeli, mislim, da je v splošni obravnavi bilo postavljenih
               nekaj dilem. Z namenom razčiščevanja teh dilem je kolega Ivo Hvalica poslal dopis
               predsedniku odbora, da bi naj, kot je na začetku omenil, na to sejo povabil tudi
               gospoda Kosa in gospoda Černigoja. In v tem dopisu je napisal takole: <q>"Ker so bili
               kot soavtorji nekaterih gradiv posredovanih članom odbora za infrastrukturo in okolje
               na 20. sejo, omenjeni na 8. seji državnega zbora Republike Slovenije ob obravnavi
               predloga sprememb in dopolnitev nacionalnega programa izgradnje avtocest v Republiki
               Sloveniji tudi v negativni in celo žaljivi konotaciji. Namen njihove prisotnosti je
               tudi zagotoviti minimalno demokratičnost zagovora njihovih napisanih in vsem znanih
               ugotovitev."</q> Tu gre za, jaz sem na hitro preštel, 15 dokaj hudih obtožb, pod katero
               so ti ljudje oziroma še več jih je, šest podpisanih. In če je vse to, kot je bilo s
               strani Darsa ovrženo, da stvari ne stojijo tako, kot so zapisane, potem sprašujem ministra oziroma
               državnega sekretarja, ki je naveden kot tisti, ki je to komisija postavil, zakaj smo
               si potem delali stroške, če so za tako komisijo, ker to so le visoko kvalificirani
               strokovnjaki, ki so to napisali in to najbrž tudi ni bilo zastonj in če držijo
               trditve Darsa, da je to <gap n="..."/></p>
            </sp>
            <sp xml:id="SDT2-OZIIO-Redna-022-1998-04-17.sp39">

               <speaker>PREDSEDNIK JAKOB PRESEČNIK:</speaker>

               <p>Gospod Zamernik, izvolite.</p>
            </sp>
            <sp xml:id="SDT2-OZIIO-Redna-022-1998-04-17.sp40">

               <speaker>BOGOMIR ZAMERNIK:</speaker>

               <p><gap n="..."/> Zakaj smo si potem delali stroške s takimi komisijami? Konec koncev, tudi gospod
               Jakše je nekaj časa navajal dokaj hude obtožbe tako v zvezi z nepravilnostmi kot tudi
               s sorodstvenimi povezavami razno raznih izvajalcev, revizorjev itd. Potem je bila
               precejšnja volja s strani največje stranke, da se gospoda Jakšeta odstavi. Strinjamo
               se zaradi kršitev, katere je storil. Včeraj pa tiste volje ni bilo več tako žareče.
               Ne vem, ali se je zdaj nekdo <gap n="..."/> in je zdaj vse pometeno pod preprogo ali kaj. To bi
               radi vedeli, da bi se tu na odboru te zadeve razčistile. Nekdo tu trdi nekaj, drugi
               trdi drugo in to bi mi želeli, da se bi razčistilo. Hvala.</p>
            </sp>
            <sp xml:id="SDT2-OZIIO-Redna-022-1998-04-17.sp41">

               <speaker>PREDSEDNIK JAKOB PRESEČNIK:</speaker>

               <p>Hvala. Dal bi pojasnilo glede tega. Že uvodoma sem poudaril, da sem dobil dopis s
               strani gospoda Hvalice, ki je bil rezultat njegovih razmišljanj na seji državnega
               zbora v okviru obravnave neke druge točke in sem tudi na podlagi tega vse te tri, to
               je gospoda Janeza Černivca, gospoda Andreja Kosa in gospoda Černigoja, z ločenimi
               dopisi tudi povabil na današnjo sejo odbora in sem tudi povedal, da se je seje odbora
               udeležil samo gospod Černivc. Vse te tri dopise je dobil pobudnik gospod Hvalica v
               vednost. To je glede udeležbe. Drugega ne morem storiti kot to. Bi pa zdajle, preden
               dam besedo naprej, se vključil z dvema predlogoma. Glede na vso razpravo, ki je bila
               na seji odbora in pa predvsem na seji državnega zbora, bi dal v obravnavo naslednja
               dva predloga sklepov. Prvi kot majhna korekcija oziroma dopolnitev dodatnega sklepa,
               ki ga je že naš odbor sprejel in ki sem ga prej v začetku obravnave tudi prebral in
               pa dodatni sklep. Za nadaljnjo razpravo bi bilo morda koristno, če podam ta svoj
               predlog.</p>
               <p>Prvič, imam predlog, da se ta dodatni sklep, ki smo ga že sprejeli, delno razširi -
               ne korigira. Mi smo sprejeli sklep:</p>
               <p>Odbor državnega zbora za infrastrukturo in okolje predlaga vladi Republike
               Slovenije, da prouči vsa ostala gradiva, mnenje in pobude, ki jih je odbor prejel ob
               obravnavi predloga sprememb in dopolnitev nacionalnega programa izgradnje avtocest v
               Republiki Sloveniji in da se do njih opredeli. Mišljena so vsa gradiva, ki smo jih
               prejeli vključno s tem gradivom oziroma poročilom že večkrat omenjene komisije.
               Predlagam, da ta sklep dopolnimo z naslednjima dvema stavkoma. Torej odgovor vlade
               odbor pričakuje - mi nismo dali roka tu - v 90 dneh in tak sklep je ob priliki
               obravnave letnega plana razvoja sprejel tudi državni zbor za računsko sodišče. Mislim, da smo vsi poslanci dobili
               odgovor računskega sodišča, če ne, ga lahko jaz tudi preberem.</p>
               <p>Sprašujem ali ste dobili ostali poslanci odgovor računskega sodišča na te sklep
               državnega zbora? Glede na poziv računskega sodišča, da v 90 dneh pregleda, torej poda
               poročilo oziroma pregleda poslovanje.</p>
               <p>Če ga niste, ga bom prebral.</p>
               <p>Državni zbor Republike Slovenije. Prosim? Bomo videli. Saj je kratek dopis.</p>
               <p>Računsko sodišče nam je poslalo naslednji dopis. Nosi datum 8. april.</p>
               <p>Računsko sodišče je do sedaj opravilo že več nadzorov v Dars in drugih organizacijah
               in državnih organih, ki sodelujejo pri izvajanju programu izgradnje avtocest.</p>
               <p>V lanskem letu in letošnjem letu so bila opravljenih nadzorih izdana naslednja
               dokončna poročila.</p>
               <p>Poročilo o nadzoru na MOP v zvezi z postopki priprave in sprejemanjem lokacijskega
               načrta za avtocestni odsek Vransko-Blagovica. Poročilo o nadzoru na MOP uradu za
               prostorsko planiranje v zvezi z postopkom priprave in sprejemanja lokacijskega načrta
               za avtocestni odsek Vransko-Blagovica. Poročilo o nadzoru priprave predlogov
               investicijske odločitve za avtocestni odsek Vransko-Blagovica in poročilo o riviziji
               računovodskih izkazov za leto 1995, družbe za državne ceste.</p>
               <p>V nadaljnjem postopku obravnave je senat druge stopnje so še poročila o nadzorih pri
               Dars, DCC in ministrstvu za finance, proračunske postavke 4623 sredstva za izgradnjo
               avtocest in nobeno od poročil izdanih v teh postopkih še ni dokončno in dostopno
               javnosti.</p>
               <p>Ker so nekatera od teh poročil državnemu zboru ter njegovim delovnim telesom poslal
               član računskega sodišča, Martin Jakše, vam sporočam, da gre za predhodno poročilo, ki
               so bila kasneje na senatu prve ali druge stopnje spremenjena in da to niso akti
               računskega sodišča, ki so dostopni javnosti. V oklepaju v pravilniku določanju in
               varovanju uradne skrivnosti so opredeljeni kot uradna tajnost- zaupno.</p>
               <p>Glede predlogov državnega zbora za uvedbo revizije poslovanja Dars, vas obveščam, da
               je ta revizija, kot tudi revizija v drugih organizacijah in državnih organih, ki
               sodelujejo pri izragnji avtocest, revizijska tema s katero se bo računsko sodišče
               ukvarjalo tudi v tem letu. Podpisan dr. Vojko A. Antončič, predsednik računskega
               sodišča."</p>
               <p>Torej v zvezi s tem sklepom, ki ga je sprejel državni zbor tudi poskušam dati v
               predlogu, da odgovor vlade, kot sem rekel, odbor pričakuje v 90 dneh in pa naslednji
               stavek.</p>
               <p><q>"Po tem roku bo vodstvo odbora sklicalo sejo odbora na to temo"</q>.</p>
               <p>Torej to je korekcija oziroma dopolnitev tega dodatnega sklepa. Predlagam pa tudi
               drugi dodatni sklep.</p>
               <p><q>"Odbor državnega zbora za infrastrukturo in okolje predlaga vladi, da zagotovi
               detaljnejšo kontrolo izvajanja nacionalnega programa, izgradnje avtocest v smislu
               upoštevanja veljavne zakonodaje in racionalnejše izvedbe"</q>.</p>
               <p>To je glede teh evetuelnih predlogov za nadaljnje delo, glede vseh teh poročil.
               Glede na to, samo trenutek, glede na to, da je ura 10.00 se moramo dogovoriti za
               tehniko dela naprej.</p>
               <p>Sprašujem člane odbora, mislim da je med nami tudi nekaj članov odbora za
               kmetijstvo. In glede na korektnega odnosa do odbora za kmetijstvo, kjer smo se
               dogovorili, da v primeru potrebe prekinjamo sejo odbora za infrastrukturo, sprašujem.</p>
               <p>Ali odhajate na odbor za kmetijstvo oziroma ali je tam problem z sklepčnostjo?
               Prosim. Gospod Jerič ste želel besedo?</p>
            </sp>
            <sp xml:id="SDT2-OZIIO-Redna-022-1998-04-17.sp42">

               <speaker>MIRAN JERIČ:</speaker>

               <p><gap n="..."/> <stage>(Ni vklopljeno.)</stage> <gap n="..."/></p>
            </sp>
            <sp xml:id="SDT2-OZIIO-Redna-022-1998-04-17.sp43">

               <speaker>PREDSEDNIK JAKOB PRESEČNIK:</speaker>

               <p>Gospod Aurelio Juri.</p>
            </sp>
            <sp xml:id="SDT2-OZIIO-Redna-022-1998-04-17.sp44">

               <speaker>AURELIO JURI:</speaker>

               <p><gap n="..."/> <stage>(Ni vklopljeno.)</stage> <gap n="..."/></p>
            </sp>
            <sp xml:id="SDT2-OZIIO-Redna-022-1998-04-17.sp45">

               <speaker>PREDSEDNIK JAKOB PRESEČNIK:</speaker>

               <p>Se prosim vključite gospod Aurelio Juri.</p>
            </sp>
            <sp xml:id="SDT2-OZIIO-Redna-022-1998-04-17.sp46">

               <speaker>AURELIO JURI:</speaker>

               <p>Komisija za evropske zadeve poteka. Ima sestanek s kolegi iz Poljske. Bilo bi
               primerno, da vidimo koliko dvignjenih rok je in koliko nas ne bo, da ugotovimo ali
               odložimo.</p>
            </sp>
            <sp xml:id="SDT2-OZIIO-Redna-022-1998-04-17.sp47">

               <speaker>PREDSEDNIK JAKOB PRESEČNIK:</speaker>

               <p>Sprašujem, kdo. Jaz imam naslednji predlog. Zaradi korektnega odnosa med odbori, da
               prekinemo sejo do 10.15 ure.</p>
               <p>Takrat se ponovno dobimo. Prosim člane odbora, torej člani drugih odborov, da
               preverite ali ste tam potrebni ali ne, se dobimo 10.15 uri. V kolikor bomo ugotovili,
               da odbor ni sklepčen, takrat nadaljujemo z sejo ob 12.00 uri.</p>
               <p>Prosim, da smo takrat prisotni. Prosim gospod Geza Džuban.</p>
            </sp>
            <sp xml:id="SDT2-OZIIO-Redna-022-1998-04-17.sp48">

               <speaker>GEZA DŽUBAN:</speaker>

               <p><gap n="..."/> <stage>(Ni vklopljeno.)</stage> <gap n="..."/> Da poskušamo ugotoviti, koliko vas dejansko ostane in če je
               smiselno sploh prekinjati, ker če se razidemo je večja možnost, da potem ne zberemo
               ponovno v potrebnem številu.</p>
            </sp>
            <sp xml:id="SDT2-OZIIO-Redna-022-1998-04-17.sp49">

               <speaker>PREDSEDNIK JAKOB PRESEČNIK:</speaker>

               <p>Sprejemam ta predlog. Jaz sprašujem, kdo od članov odbora ostane? Prosim, da to
               potrdimo v tem trenutku? <stage>(7 članov.)</stage></p>
               <p>Jaz prekinjam sejo do 10.15 uri. Takrat se dobimo, tisti ki imamo čas, v nasprotnem
               primeru ob 12.00 uri.</p>
               <p>Prosim gospod Veber.</p>
            </sp>
            <sp xml:id="SDT2-OZIIO-Redna-022-1998-04-17.sp50">

               <speaker>JANKO VEBER:</speaker>

               <p><gap n="..."/> <stage>(Ni vklopljeno.)</stage> <gap n="..."/></p>
            </sp>
            <sp xml:id="SDT2-OZIIO-Redna-022-1998-04-17.sp51">

               <speaker>PREDSEDNIK JAKOB PRESEČNIK:</speaker>

               <p>Torej moram reči, da zaradi korektnega dogovora in glede na to, da je bil odbor za
               kmetijstvo prej sklican, tega ne moremo storiti.</p>
               <p>Zato 10.15 ugotovimo prisotnost, nakar če ni sklepčen odbor, nadaljujemo ob 12.00
               uri. Hvala lepa.</p>
               <p><stage type="time">(Seja je bila prekinjena ob 10.02 uri.)</stage>
               </p>
               <stage type="time">(Seja se je nadaljevala ob 10.20 uri.)</stage>
            </sp>
            <sp xml:id="SDT2-OZIIO-Redna-022-1998-04-17.sp52">

               <speaker>PREDSEDNIK JAKOB PRESEČNIK:</speaker>

               <p>Glede na to, da je ura 10.20, v tem trenutku nismo sklepčni. Naša sekretarka, gospa
               Andolšek, bo zdajle preverila na odboru za kmetijstvo, ali bodo dokončali do 12.00
               oziroma prekinili sejo ob 12.00. V tem primeru bi se le mi zbirali ob 12.00 uri. V
               nasprotnem primeru, če ocenjuje, da ne bodo končali do 12.00, bom pa seveda moral
               predlagali, da se bo seja nadaljevala v torek ob 18.00 uri, naša seja v torek ob
               18.00 uri po končani seji državnega zbora tisti dan oziroma v primeru, da bi bila
               izredna seja, če dovolite, v primeru, da bi bila izredna seja končana prej v torek,
               ker mislim, da je samo še zadnja točka, bi se v četrt ure po končani izredni seji
               sestali.</p>
               <stage type="time">(Seja je bila prekinjena ob 10.21 uri.)</stage>
               <stage type="time">(Seja se je nadaljevala ob 10.29 uri.)</stage>
            </sp>
            <sp xml:id="SDT2-OZIIO-Redna-022-1998-04-17.sp53">

               <speaker>PREDSEDNIK JAKOB PRESEČNIK:</speaker>

               <p>Spoštovani kolegi! Jaz bi prosil za trenutek. Glede na posvet in na dogajanje danes
               v državnem zboru in pa glede na to, da v bistvu tudi nekateri drugi odbori imajo
               težave s sklepčnostjo in da ocenjuje večina članov odbora, da je tudi bo tudi ob
               12.00 vprašljiva sklepčnost, predlagam naslednje. Da danes sejo prekinemo in jo
               nadaljujemo v torek ob 18.00 uri oziroma četrt ure po eventualno prej prekinjeni
               oziroma končani izredni seji državnega zbora v torek popoldan. To se pravi takoj po
               končanem zasedanju državnega zbora oziroma ob 18.00 uri. Istočasno vas tudi obveščam,
               da preklicujemo seveda sklicano 23. sejo odbora, ki je sklicana za torek ob 14.00
               uri. Nov termin bomo seveda javili naknadno. In pa še tretje obvestilo. Vsi tisti, ki
               gremo jutri v zahodno Slovenijo, v Posočje, da je odhod ob 8.30 uri izpred
               parlamenta. <stage type="time">(SEJA JE BILA PREKINJENA 17. APRILA 1998 OB 10.31 URI.)</stage>
               </p>
            </sp>
         </div>
      </body>
   </text>
</TEI>