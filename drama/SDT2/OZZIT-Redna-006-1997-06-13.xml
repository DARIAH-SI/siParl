<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZZIT-Redna-006-1997-06-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za znanost in tehnologijo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">FE14E540EC4E6CC3C12564A70042A6DA</idno>
               <idno type="custom" subtype="day">65B2329B09FE2532C12564B50049AF64</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=65B2329B09FE2532C12564B50049AF64</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZIT-Redna-006-1997-06-13.OZZIT" n="006">
               <name>Redna</name>
               <date when="1997-06-13"/>
            </setting>
         </settingDesc>
         <particDesc>
            <listOrg>
               <org xml:id="OZZIT-Redna-006-1997-06-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZIT-Redna-006-1997-06-13.OZZIT">
                        <orgName key="OZZIT">Odbor za znanost in tehnologijo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZNANOST IN TEHNOLOGIJO</stage>
            <stage type="session">6. Seja</stage>
            <stage type="date">(13. junij 1997)</stage>
            <stage type="chairman">Sejo je vodil Boris Sovič, predsednik odbora.</stage>
            <stage type="time">Seja se je pričela ob 8.35 uri.</stage>


            <sp who="SDT2:SovičBoris">

               <speaker>PREDSEDNIK BORIS SOVIČ:</speaker>

               <p>Spoštovani, če bi se strinjali, bi sejo vseeno začeli, čeprav nismo sklepčni, ker
               ugotavljam, da nam 159. člen poslovnika in to njegov tretji odstavek na nek način to
               omogoča. To določilo pravi: <q>"Če je na nesklepčni seji prisotna najmanj 1/3 članov,
               lahko člani soglasno sklenejo, da obravnavajo tudi vprašanja, o katerih se odloča in
               da se odločitve sprejmejo na korespondenčni seji."</q></p>
               <p>To pomeni, da bi mi danes razpravljali, odločitev ne bi sprejeli, bi pa
               korespondenčno sejo na tej osnovi pripravili. <q>"Predsednik delovnega telesa mora
               sklicati redno sejo, če do konca korespondenčne seje najmanj 1/3 članov delovnega
               telesa, to bi pomenilo najmanj 5, ugovarja korespondenčni seji in zahteva sklic redne
               seje."</q> Če vas vsaj 5 od prisotnih ugotavljalo temu, potem korespondenčne seje ne bi
               mogli imeti. Če pa temu ne ugotavljate, pa to lahko naredimo.</p>
               <p>Druga stvar. Gospa dr. Hren-Vencelj predlaga, da bi na KVIAZ naslovili predlog, da
               bi število članov našega odbora zmanjšali za enega. Mi imamo sedaj parno število
               članov,torej 14 in za sklepčnost rabimo 8 članov. Če bi nas bilo 13, kar je v naravi
               posebno število, ampak vseeno, če bi nas bilo 13, bi nas bilo za sklepčnost dovolj 7.
               Predlagam, da o tem še razmislimo. Vendar pa je predlog na mestu.</p>
               <p>Če bi se strinjali, in vidim, da nihče ne ugovarja, bi predlagal, da se lotimo
               dnevnega reda. Vi ste predlog dnevnega reda prejeli. Predlagal bi, če se strinjate,
               da bi najprej obravnavali 2. točko, nacionalni program statističnih raziskovanj. Ta
               se mi zdi, da je najbolj urgentna spričo obravnav, ki so pravzaprav pred nami. Potem
               bi se pa lotili po vrsti ostalih vprašanj.</p>
               <p>Moram pa reči, da v zvezi s 3. točko je minister na mene naslovil en predlog, v
               katerem predlaga, da bi to 3. točko umaknili iz dnevnega reda. Mislim, da bi se danes
               sporazumeli in obravnavali 2. točko. Namreč po 9.00 uri pa bosta še dva člana imela
               težave. Mi tako ali tako tudi objektivno ne bi mogli danes priti čez to. Če bi se vi
               strinjali, bi mi danes lotili 2. točke in 4. točke. Prav? Hvala.</p>
               <p>Predlagam, da se potem kar lotimo posla.</p>
               <p>Prehajamo na <title>2. TOČKO DNEVNEGA REDA - NACIONALNI PROGRAM STATISTIČNIH
                  RAZISKOVANJ.</title> Vljudno bi prosil, ne mi zameriti, da ne bi pravzaprav prav
               dolgega uvoda imeli. Rad bi povedal samo to, da gradivo, ki smo ga dobili upošteva
               pripombe, ki so bile v drugi obravnavi in na začetku tretje obravnave dane. To
               potrjuje tudi mnenje Sekretariata in bi zato vljudno prosil, da bi predstavnice
               predlagatelja nas opozorile ali pa komentirale zadnji odstavek mnenja sekretariata, v
               katerem pravi, da v poglavju Razvojne in metodološke naloge, so ostali navedeni
               nekateri roki, ki so očitno že potekli. Leto 1995 in 1996 je že mimo. Prosil bi, da
               komentirate to in predlagate mogoče solucijo. Izvolite, prosim.</p>
            </sp>
            <sp who="SDT2:BlejecMeta">

               <speaker>META BLEJEC:</speaker>

               <p>Hvala. Moja ime je Meta Blejec. Danes nadomeščam gospoda direktorja oziroma našo
               namestnico, ker sta žal oba odsotna.</p>
               <p>Ne bi prav na dolgo to razlagala, ker sem v tem magnetogramu od zadnje seje videla,
               da je naša namestnica pač obrazložila težave, ki jih imamo mi s tem dokumentom,
               predvsem zaradi tega, ker je pač toliko časa v postopku sprejemanja. Sedaj, to kar
               ste vi opozorili je v bistvu dejstvo, da smo mi v času priprave dokumenta pač to
               imeli v tem razvojnem delu, ker se pač statistika v tem času prilagaja mednarodnim
               standardom in skratka tudi potrebam tržnega gospodarstva. Mi smo med tem tudi
               podpisali sporazum oziroma deklaracijo o sodelovanju z evropskim statističnim uradom,
               ki nas zavezuje, da se prilagodimo evropskim standardom. To so bile pač zadeve, ki so
               bile tam in so se v tem času, ko je pač nacionalni program v postopku sprejemanja že
               kot razvojne naloge zaključile in prešle v redno izvajanje. Vendar mi tega zaradi
               samega postopka ne moremo spremeniti, tako da predlagamo, da ostanejo tam, kot smo se
               včeraj pogovarjali. Bi pa morda, če bi nam dovolili kot redakcijsko brisali letnice
               oziroma bi nekako te letnice uredili tako, da zadeva ne bi motila, če je to
               možno.</p>
            </sp>
            <sp who="SDT2:SovičBoris">

               <speaker>PREDSEDNIK BORIS SOVIČ:</speaker>

               <p>Dobro. Sprejeli bi, da bi se v redakciji preprosto letnice zbrisali, zato ker
               sedanja navedba ne ustreza popolnoma dejanskemu stanju. Gre za projekte, ki so v enem
               delu pač srednjeročni projekti. Hvala lepa. Prosim, kdo želi razpravljati o tej temi?
               Prosim.</p>
            </sp>
            <sp who="SDT2:BoleNataša">

               <speaker>NATAŠA BOLE:</speaker>

               <p>Ministrstvo za znanost in tehnologijo. Rada bi načela eno zadevo, ki je sicer
               proceduralno zahtevna, vendar se nam zdi na ministrstvu toliko pomembna, da bi vseeno
               opozorili nanjo. Gre pa za situacijo, ki je gotovo posledica tega dolgega časa, od
               kar je nacionalni program statističnih raziskovanj v proceduri.</p>
               <p>Tako kot je sedaj stvar zastavljena pravzaprav je izostala iz njega eno zelo
               pomembno področje, ki ga pravzaprav statistični urad izvaja. To je statistika
               inovacijske dejavnosti, statistika inovacij. Zato bi bilo zelo narobe in pomanjkljivo
               nacionalni program v taki obliki imeti, ki je program za naslednje obdobje.
               Proceduralno pa stvar izgleda tako. Glede na to, da gre za tretje branje je mogoče
               tak amandma sprejeti samo na podlagi odločitve članov odbora ali pa na pobudo 10
               poslancev Državnega zbora.</p>
               <p>Rada bi utemeljila še naslednje. Dejstvo je, da spremljanje tehnologije ni zastopano
               nikjer drugje, na nobenem drugem področju. Imam tudi predlog kako najbolj preprosto
               stvar postaviti, da bi namesto statistike raziskovalno razvojne dejavnosti govorili,
               ker statistični urad tudi že uvaja v prakso o statistiki znanosti in tehnologije,
               potem pa dali v nadaljevanju dve področij, eno iz statistike raziskovalno razvojne
               dejavnosti, ki je tukaj že opisana. Skratka spremljanje raziskovalno razvojne
               dejavnosti po OECD metodologiji preiskati, dodali pa bi statistiko inovacij, kjer bi
               spet analogno zgornji razčlenitvi govorili o spremljanju inovacijske dejavnosti po
               OECD metodologiji Oslo.</p>
               <p>Glede na to, da smo bili danes dogovorjeni ob 8.00 uri zjutraj, mi ni uspelo
               kontaktirati sodelavcev statističnega urada, ki delajo na tem področju, kjer bi z
               njimi razčlenili to vsebino, statistična enota in tako naprej, vendar menim, da ne bi
               bilo prav nič narobe, če se sklicujemo na OECD metodologijo Fraskati in pa OECD
               metodologijo Oslo, ker tam so te zadeve definirane, kaj se pokriva, kako se pokriva
               in tako naprej.</p>
               <p>Je pa res pomembno, da Slovenija pokaže, da je na tekočem z prilagajanjem
               mednarodnih standardov tudi na tem področju. Vsa Evropa gre v statistiko
               inovacij.</p>
            </sp>
            <sp who="SDT2:SovičBoris">

               <speaker>PREDSEDNIK BORIS SOVIČ:</speaker>

               <p>Hvala lepa. Profesor Moge ima proceduralno pripombo.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Predsednik, imam dve proceduralni pripombi. Meni je že dovolj tega, da hodim na
               nesklepčne seje in po poslovniku si dolžan pred sejo povedati kdo se je opravičil.
               Gre za zapis magnetograma in od tega se potem tudi kazni izrekajo. To je prva
               reč.</p>
               <p>Mene pa zanima, če si toliko prijazen, da bi povedal kdo se ni opravičil in danes ni
               prišel.</p>
               <p>Druga stvar proceduralnega značaja je tudi ta. Mi smo dobili tukaj predlog vlade z
               dne 13.5.1997. Ne vem ali kolegica predstavlja tudi tukaj en del vlade ali ne in po
               mojem mnenju, čeprav je moja vlada, je meni zelo nerodno, se mi zdi, da na vladi niso
               bili usklajeni ali pa pri tej točki sploh niso sodelovali. In sedaj v tretji
               obravnavi nek član, ki sestavlja vlado, kar Ministrstvo za znanost, tehnologijo tudi
               je, od odbora izsiljuje oziroma predlaga kakšne amandmaje naj bi sprejeli, se mi milo
               rečeno zdi nemoralno. Mislim, da je lokacija s strani Ministrstva za znanost bila
               sicer imenitna tukaj, ampak glede na to, da vlada sama ni usklajena, glede na to, da
               tu ni kompetentnih ljudi in tako naprej, bi tudi predlagal, potrudil se bom, če bo
               korespondenčna seja, dobiti vsaj eno tretjino članov, ki bo temu nasprotovala in bomo
               pač tukaj sedeli in se temeljito pogovarjali. Če bi bila stvar takšna, da bi lahko
               zaključili, da bi šla stvar gladko skozi, bi bil vsekakor za ta način dela, ki ste ga
               predlagali. Ampak glede na to, da je vlada med seboj razklana in sedaj nasprotuje
               eden vladni resor proti drugemu vladnemu resorju, predlagam, da s to sejo tukaj
               končamo. Hvala.</p>
            </sp>
            <sp who="SDT2:SovičBoris">

               <speaker>PREDSEDNIK BORIS SOVIČ:</speaker>

               <p>Hvala. Predlagam, da se do tega opredelimo. To je res neobičajno. Moram reči,
               spoštovana gospa Boletova. Vlada prihaja sem s predlogom za katerega utemeljuje, da
               je važno, da ga čimprej sprejmemo, utemeljuje to z mednarodnimi razlogi. Na seji
               odbora pa ugotovimo, da resorji med seboj niso usklajeni. Prosil bi samo še za
               komentar predstavnico zavoda, potem pa bi se o tem odločili.</p>
            </sp>
            <sp who="SDT2:BlejecMeta">

               <speaker>META BLEJEC:</speaker>

               <p>Ne bi ponavljala tega, da je dejstvo, da smo se mi lotili tudi na področju inovacij,
               ampak to ni edino področje. Praktično smo se mi na vseh področjih lotili prilagajanja
               evropskim standardom in to ni nobena izjema, to kar ste vi omenila. Se pa popolnoma
               strinjam z vami. Stvar ni ažurirana v tem dokumentu, ki ga imate pred seboj. Mislim
               pa, da gre tukaj predvsem za to, da pomagate statistiki, da mi dobimo pravno osnovo.
               Mi namreč že nekaj let nimamo prave pravne podlage za to kar delamo. Mi moramo v
               bistvu pri vsakem obrazcu, pri vsaki raziskavi navesti dokument, na osnovi katerega
               mi zbiramo podatke. Mi tega dokumenta nimamo.</p>
               <p>Prosila bi vas samo, če si na 64. strani pogledati ZSRN, če lahko tako rečem 34,
               skratka razvojno nalogo 34, kjer smo mi pač takrat, ko smo začeli pripravljati
               program dali med razvojnimi nalogami tudi nalogo Metodologija razvojno raziskovalne
               dejavnosti in potem naslednja 35 Metodologija inovacijske dejavnosti. Ali vam to
               preberem? Ampak mislim, da to točno ustreza temu na kar ste vi opozorila, s tem, da
               je dejstvo, da je zadeva sedaj tukaj z nekim rokom 89, je pa več ali manj stvar že
               zaključena, kar se tiče razvoja metodologije in je praktično to že na izvedbeni ravni
               v rednem delu nacionalnega programa. Najbolj bi si mi želeli, da bi to prišlo v redni
               del. Zato smo tudi takrat, ko smo pač pripravili to verzijo, ki ni mogla iti skozi
               praktično sami sebi pripravili 160 amandmajev, ki v proceduri niso bili sprejemljivi.</p>
               <p>Mislim, da to kar opozarjate je dejansko na 64. strani pokrito. V rednem delu pa na
               področju raziskovalni razvoj tega še ne najdete na ta način. Sedaj ne vem, lahko vam
               tudi preberem.</p>
            </sp>
            <sp who="SDT2:SovičBoris">

               <speaker>PREDSEDNIK BORIS SOVIČ:</speaker>

               <p>Saj veste, cenjene dame, mi sedaj res ne bi upoštevaje pripombo profesorja Mogeta,
               mi sedaj res ne bi ponavljali stvari, ki bi se morale zgoditi na Odboru za
               gospodarstvo pri seji vladi. Zato vas vljudno prosim, gospa Boletova, da premislite,
               ali bi to pojasnilo, ki smo ga ravnokar slišali je v redu. Če pa vi na tem vztrajate,
               potem moramo danes ugotoviti, da je predlog neusklajen in ga odložimo.</p>
            </sp>
            <sp who="SDT2:BoleNataša">

               <speaker>NATAŠA BOLE:</speaker>

               <p>Dajmo se nekaj razumeti. Ni to očitek komurkoli, preprosto je imel in vemo kako je s
               temi organizacijskimi spremembami v vladi in ministrstvih, naš oddelek prvič
               priložnost sploh dati pripombe na ta dokument in se nam je zdelo pač toliko pomembno,
               ker je to področje, ki je v silovitem razmahu, zlasti tehnološka statistika. Zaradi
               tega, ker gre za proces te vrste. Zdelo se nam je, da ne glede, se zelo strinjam z
               vsemi temi pripombami, ampak da gre za vsebinsko toliko važno stvar, da nam ne bi to
               smel biti razlog, da stvari ne ažuriramo. Hvala.</p>
            </sp>
            <sp who="SDT2:SovičBoris">

               <speaker>PREDSEDNIK BORIS SOVIČ:</speaker>

               <p>Na tej točki ugotovil, da vlada ni prišla z usklajenim predlogom. Imamo prisotne
               predstavnike posameznih ministrstev, ki očitno niso sodelovali v tem procesu in zato
               bi predlagal, če se strinjate, da zadevo odložimo, zahtevamo, da vlada pripravi
               nedvoumen predlog in da ne prihajajo na naš odbor resorji, ki se tukaj spoznavajo in
               si razlagajo in berejo gradiva.</p>
               <p>Na tej točki bi predlagal, da potem zadevo prekinemo. Hkrati pa bi opozoril na to,
               da je gospa profesor Hren-Vencelj tudi predlagala nekaj amandmajev. Včeraj smo potem
               v časovni stiski, pač predlagali, da jih ona formulira in da se posredujejo uradu s
               prošnjo, da urad preveri, ali so ti amandmaji sploh možni. Skratka, ali gre za
               področja, ki so bila amandmirana v drugi obravnavi ali ne. Prosil bi še to, preden bi
               to točko prekinemo, da nam predstavnica urada pravzaprav pove, tako da bo
               predlagateljica in mi vedeli. Ali so ti amandmaji možni ali ne? Gospa dr.
               Hren-Vencelj je ta amandma naslovila na nas. Ona sama tega amandmaja ne more vložiti
               po proceduri. Lahko bi bil samo amandma odbora, vendar če bi sploh bilo možno. Zato
               bi predlagal, da najprej slišimo ali je to možno. Če je odgovor ne, potem stvar gre
               iz obravnave. Če je pa odgovor da, bi pa potem mi v obravnavi ocenili ali bi kot
               odbor ta amandma vložili.</p>
            </sp>
            <sp who="SDT2:BlejecMeta">

               <speaker>META BLEJEC:</speaker>

               <p>Midva sva to dobila prejle. Ampak nekako tudi ne moreva tako na hitro pogledati,
               zato ker bi bilo treba iti malo tudi v detajle. Mislim, da gre tu več ali manj bolj
               za probleme, da bi bilo treba s temi pripombami več kontaktirati z nami, ker mogoče
               se vseh stvari, kljub temu, da je to pač en dosti obsežen dokument oziroma nek
               katalog raziskav, se tega vsega iz te vsebine ne da razbrati. Mislim pa, da sva
               ugotovila, da je pač ta prvi, ki se tiče zaposlovanja tujcev, da je to bilo vloženo
               in da je to kot dodatek pri zavodu za zaposlovanje, in sicer pod RZZ 8. Poročilo o
               tujih državljanih zaposlenih v Sloveniji. Tukaj vi predlagate pač dve relativno
               različni zadevi. Kakor vidim, eno je to, da pač podjetja poročajo zaposlovanje
               tujcev, drugo pa je, da zavod za zaposlovanje lahko poroča o brezposelnih
               državljanih, ki imajo pogoj za zaposlitev. Tukaj sta dva čisto različna vira oziroma
               gre po teh principih kako mi pač delimo raziskave. Gre pač za dve različni zadevi. Ne
               bi se mogla strinjati, da bi bil lahko to dodatek k nalogi 15.11, zato ker pač tam
               <gap n="...."/></p>
            </sp>
            <sp who="SDT2:SovičBoris">

               <speaker>PREDSEDNIK BORIS SOVIČ:</speaker>

               <p>Potem bi vljudno predlagal, gospa dr. Hren-Vencelj, da bi se mogoče vi povezali z
               predstavniki urada in bi potem pravzaprav ugotovili ali so stvari vključene ali ne in
               če bi odgovor bil pri kakšnem ne in če je proceduralna možnost, da se vloži to, bi
               nas potem na naši prvi seji, ko bomo to obravnavali s tem seznanili in bi potem odbor
               v razpravi se odločil ali bi to predlagal kot amandma odbora ali ne.</p>
               <p>Predlagal bi, da bi to točko prekinili. Danes bi prekinili to točko, ker smo
               ugotovili, da vlada ni prišla z enotnim mnenjem in bi na prvi seji, ki jo bomo
               sklicali v zelo kratkem času se ponovno sestali, vlado pa pozvali, da stvari pripravi
               v tem smislu, da bodo nesporne. Vlada se mora pač odločiti ali bo ta predlog dala ali
               ne. Če so pomisleki posameznih resorjev, izhajam iz predpostavke, da gospa
               pripoveduje stališče ministrstva, potem je očitno, da vlada pri tej točki ni
               usklajena.</p>
            </sp>
            <sp who="SDT2:BoleNataša">

               <speaker>NATAŠA BOLE:</speaker>

               <p>Dovolite sedaj, če gre zgolj za to inovacijsko statistiko bi bilo sprejemljivo tudi
               to, da je pod razvojnimi in metodološkimi nalogami stvar, ker mora pa nekje biti.
               Čeprav že teče pravzaprav ne dosti v zaostanku s statistiko o raziskovalno-razvojni
               dejavnosti.</p>
            </sp>
            <sp who="SDT2:SovičBoris">

               <speaker>PREDSEDNIK BORIS SOVIČ:</speaker>

               <p>Gospa, to je vse v redu. Ampak vi ste prišli sedaj sem na sejo in razlagate, da je
               stališče ministrstva drugačno kot je stališče vlade. Že to je problematično, ker je
               to ministrstvo te vlade. Ampak vsekakor smo soočeni s tem, da so tu različne
               pripombe. Prosim, da se vlada med seboj uskladi. Ali se dogovori kdo bo govoril v
               imenu vlade tukaj, kdo bo pri tej točki sodeloval in da pravzaprav presodi sama
               vlada, kje so razlike in kje ne in pride z enotnim tekstom. Vlada ne more
               pričakovati, da bomo mi opravljali delo, ki bi ga moral Odbor za gospodarstvo
               opravljati. Ne mislim ta, ki ga vodi dr. Zagožen, ampak en drug Odbor za
               gospodarstvo. To za nas ni mogoče.</p>
               <p>Predlagam, ker se s stvarjo mudi, da bi se mi naslednji teden ponovno sestali na
               našem odboru in do takrat naj vlada pride z jasnim stališčem do te točke. Gospa
               Kusterjeva opozarja na to, da bi morala vlada poslovnik prebrati, da ni mogoče zdaj
               govoriti o stvareh, ki v drugi obravnavi niso bile amandmirane. Izhajam iz te
               predpostavke, ki je očitno napačna, da bi vlada morala poznati poslovnik in posamezne
               <gap n="..."/></p>
            </sp>
            <sp who="SDT2:BoleNataša">

               <speaker>NATAŠA BOLE:</speaker>

               <p>Ne. O postopku sem govorila in sem govorila ravno o tem, da je to možno ravno skozi
               amandma, ki ga sprejme vaš odbor.</p>
            </sp>
            <sp who="SDT2:SovičBoris">

               <speaker>PREDSEDNIK BORIS SOVIČ:</speaker>

               <p>Ni možno, gospa. Tudi naš odbor, da lahko samo amandma na poglavja, ki so bila
               amandmirana.</p>
            </sp>
            <sp who="SDT2:BoleNataša">

               <speaker>NATAŠA BOLE:</speaker>

               <p>To je bila instrukcija naše pravne službe, da je možno, če se vi tako odločite.</p>
            </sp>
            <sp who="SDT2:SovičBoris">

               <speaker>PREDSEDNIK BORIS SOVIČ:</speaker>

               <p>Gospa, naj nas ne instruirajo posamezne pravne službe posameznih ministrstev.
               Predlagam, da damo sedaj vendarle, da je bilo to nekako jasno in da ne bi bilo tu
               kakršnekoli kasnejših težav. Mi imamo dve možnosti. Prva je, da preprosto ugotovimo,
               da amandmaji, ki so jih sedaj želeli spodbuditi predstavniki Ministrstva za znanost
               in tehnologijo preprosto niso možni in s tega vidika ocenimo, da obravnava tega ni
               sprejemljiva in da imamo tekst kot je v obravnavi in se o njem opredelimo.</p>
               <p>Druga pa je preprosto, da se odločimo, da zadevo zamaknemo za približno teden dni in
               v tem času zaprosimo vlado, da pove pravzaprav kaj pri tej točki želi. Te dve
               možnosti imamo na razpolago.</p>
               <p>To je na dnevnem redu Državnega zbora.</p>
            </sp>
            <sp who="SDT2:unknown-F">

               <speaker>GOSPA KUSTER?:</speaker>

               <p>Tega ne moremo odlagati, ker je to že na predhodnem sklicu 6. redne seje Državnega
               zbora in mi moramo danes dati mnenje, ker obravnavamo tretjič v tretji obravnavi
               nacionalni raziskovalni program in to se že sedaj vleče tretje leto in smo sedaj
               naložili statističnemu uradu veliko delo, da so šli iz druge obravnavo ves tekst
               popravljati in sedaj je končno tekst takšen kot mora biti in mi se lahko samo o tem
               tekstu pogovarjamo in o amandmajih, ki so tukaj predlagani. Predlagana sta še dva
               amandmaja in naše delovno telo se mora samo izreči. Tisti, ki niso prisotni pa bodo s
               podpisom potrdili, da se strinjajo.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p><gap n="..."/><stage>(Ni vključen.)</stage><gap n="..."/> da če je to proceduralno se da to na glasovanje, ne pa da se
               cela razprava potem še naprej opravi. Pač ne bomo naredili. Ve se na čigavi strani je
               bila storjena šlamparija. Ve se, pač ta točka ne bo uvrščena na 6. sejo, pa naj si
               tisti, ki so to pripravljali vzamejo zakon, vključno z našim odborom,ki je tudi zdaj
               drugič nesklepčen, v zakup. Volivcem so nekaj drugega obljubljali.</p>
            </sp>
            <sp who="SDT2:SovičBoris">

               <speaker>PREDSEDNIK BORIS SOVIČ:</speaker>

               <p>Spoštovani, predlagam, da to točko prekinemo. Obravnavali jo bomo ponovno naslednji
               teden, ko bomo imeli sklican odbor in upam, da bomo imeli sklepčnost in vlado
               pozivamo, da do takrat pride z jasnimi stališči in se predvsem opredeli kdo in kako
               bo predstavljal tukaj stališča vlade. Sedaj se to ni zgodilo.</p>
               <p>Predlagam, gospod profesor Moge, samo še nekaj minut, da bi posvetili časa še <title>POBUDI ZA PODPIS 13 NOVIH MEMORANDUMOV O SOGLASJU ZA SODELOVANJE REPUBLIKE
               SLOVENIJE V PROJEKTIH EVROPSKEGA PROGRAMA COST.</title>
               </p>
               <p>Gradivo je priloženo.</p>
            </sp>
            <sp who="SDT2:unknown-M">

               <speaker>GOSPOD _________:</speaker>

               <p>Gospod predsednik, gre za pobudo, za podpis 13 novih memorandumov za sodelovanje v
               evropskem programu COST. To je program znanstvenih in tehnoloških raziskav. Podpis
               teh dokumentov je obvezen, če hočemo zagotoviti, da slovenske organizacije, ki so
               zainteresirane za sodelovanje pri teh projektih polnopravno sodelujejo. Moram reči,
               da je doslej Slovenijo junija 1992, ko je bila sprejeta v polnopravno članstvo
               programa COST podpisala že 88 tovrstnih memorandumov, tako da se s tem povečuje
               število na preko 100, kar pomeni, da smo soudeleženi z najvišjim deležem med
               srednjeevropskimi in majhnimi državami s preko 70% pri vseh tekočih projektih tega
               evropskega programa COST.</p>
               <p>Ne bi želel na dolgo razlagati.Poudarim naj to, da nas kot tak podpis teh
               memorandumov čisto nič finančno ne stane, ker to podpisuje šef komisije Republike
               Slovenije v Bruslju. Potrebno ni nobenih sprememb, normativnih aktov ali kakršnihkoli
               predpisov v Sloveniji. Ministrstvo za znanost pa udeležence pri vsakem od teh
               projektov subvencionira kot vsak evropski projekt. Hvala lepa.</p>
            </sp>
            <sp who="SDT2:SovičBoris">

               <speaker>PREDSEDNIK BORIS SOVIČ:</speaker>

               <p>Hvala. Želi kdo razpravljati o tem? <stage>(Ne.)</stage></p>
               <p>Predlagam, da to točko zaključimo in na korespondenčno sejo oddamo ta predlog, da se
               ta predlog podpre.</p>
               <p>S tem bi zaključil našo obravnavo. Samo to bi še z ozirom na pripombe gospoda
               Mogeta, da pojasnimo kako je z udeležbo. Moram povedati, da je udeležbo opravičil
               edino dr. Franc Zagožen, ta je poslal pismeno opravičilo. Medtem ko drugi so poslali
               opravičila, vendar za včerajšnjo sejo. Torej opravičilo je samo eno. Včeraj so me
               nekateri poslanci najavili odsotnost, recimo, gospod Zimšek, ampak prosil sem ga, da
               naj mi da to pismeno in do tega trenutka pismeno tega nimamo, zato so manjkajoči
               naslednji: Jožef Špindler, Jožef Zimšek, dr. Franc Zagožen z opravičilom, Jože
               Jerovšek, Janez Mežan in Polonca Dobrajc. Pismeno nimamo. To je sedaj situacija. Mi
               bomo red naredili s prezenčno listo, čez nekaj zadnjih sej in vljudno prosili KVIAZ,
               da se do tega opredeli, ker na ta način se težko dela. Hvala lepa vsem.
               Nasvidenje.</p>
               <stage type="time">(Seja je bila končana 13. junija 1997 ob 9.00 uri.)</stage>
            </sp>
         </div>
      </body>
   </text>
</TEI>