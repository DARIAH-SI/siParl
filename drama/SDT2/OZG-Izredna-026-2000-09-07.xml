<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZG-Izredna-026-2000-09-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E8375499C5F3802CC125695100274455</idno>
               <idno type="custom" subtype="day">733164B241858FC6C1256953003B5F38</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=733164B241858FC6C1256953003B5F38</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZG-Izredna-026-2000-09-07.OZG" n="026">
               <name>Izredna</name>
               <date when="2000-09-07"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZG-Izredna-026-2000-09-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZG-Izredna-026-2000-09-07.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">26. izredna seja</stage>
            <stage type="date">(7. september 2000)</stage>
            <stage type="chairman">Sejo je vodil Branko Kelemina, predsednik odbora. </stage>
            <stage type="time">Seja se je pričela ob 8.46 uri.</stage>


            <sp xml:id="SDT2-OZG-Izredna-026-2000-09-07.sp1">

               <speaker>PREDSEDNIK BRANKO KELEMINA:</speaker>

               <p>Spoštovane gospe poslanke in gospodje poslanci, gospe in gospodje, predstavniki
               vlade, vsem skupaj prav lep pozdrav!</p>
               <p>Pričenjam 26. izredno sejo odbora državnega zbora Republike Slovenije za
               gospodarstvo.</p>
               <p>Obveščen sem, da so se opravičili gospodje Jožef Jerovšek, Jožef Jagodnik, Anton
               Delak in Peter Hrastelj. Namesto gospoda Jožefa Koširja pa je prisoten gospod Janez
               Kopač.</p>
               <p>Prejeli ste predlog dnevnega reda. Sprašujem, ali želi kdo dopolniti dnevni red ali
               umakniti kako točko? Predlog dajem v razpravo. Če ni razprave, jo zaključujem.</p>
               <p>Prehajamo na <title>1. TOČKO DNEVNEGA REDA - POTRDITEV ZAPISNIKA 25. IZREDNE SEJE
                  ODBORA.</title>
               </p>
               <p>Osnutek zapisnika je na vpogled v računalniški mreži Lotus Notes. Odpiram razpravo v
               zvezi z zapisnikom. Če ni razprave, jo zaključujem.</p>
               <p>Zapisnik 25. izredne seje odbora dajem v potrditev.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O PREPOVEDI PROIZVODNJE IN PROMETA Z AZBESTNIMI IZDELKI TER O
                  ZAGOTOVITVI SREDSTEV ZA PRESTRUKTURIRANJE AZBESTNE PROIZVODNJE V NEAZBESTNO, HITRI
               POSTOPEK.</title>
               </p>
               <p>Predlog je objavljen v Poročevalcu številka 70/2000. Mnenje sekretariata ste dobili,
               in bi kar predal besedo, preden odločamo o hitrem postopku, predstavniku vlade, da
               morda poda kratko predstavitev zakona in obrazloži razloge za hitri postopek.
               Izvolite.</p>
            </sp>
            <sp xml:id="SDT2-OZG-Izredna-026-2000-09-07.sp2">

               <speaker>GOSPOD______:</speaker>

               <p>Hvala lepa, gospod predsednik. Lepo pozdravljam cenjene poslanke in poslance.</p>
               <p>Državni zbor Republike Slovenije je na svoji 53. izredni seji 27.7.2000 sprejel
               sklep in naložil vladi Republike Slovenije, da za prvo zasedanje državnega zbora
               pripravi in po hitrem postopku predloži spremembe in dopolnitve zakona o prepovedi
               proizvodnje in prometa z azbestnimi izdelki ter o zagotovitvi sredstev za
               prestrukturiranje azbestne proizvodnje v neazbestno, tako da bodo po zakonu
               upravičeni tudi vsi ostali delavci, ki so kadarkoli delali pod pogoji iz veljavnega
               zakona o neposredni proizvodnji ali v servisnih službah, kot je osnovni namen novele
               sprejetega zakona s prvopodpisanim dr. Jožetom Možganom in Benjaminom Henigmanom. To
               je bil dodatni sklep vlade.</p>
               <p>Pristojno ministrstvo, ki je ministrstvo za gospodarske dejavnosti, je takoj
               pripravilo predlog sprememb tega tako imenovanega azbestnega zakona, ga vložilo v
               vladno proceduro in vlada je te spremembe potrdila in jih je posredovala po hitrem
               postopku v sprejem državnemu zboru Republike Slovenije.</p>
               <p>Toliko za začetek. Hvala lepa.</p>
            </sp>
            <sp xml:id="SDT2-OZG-Izredna-026-2000-09-07.sp3">

               <speaker>PREDSEDNIK BRANKO KELEMINA:</speaker>

               <p>Hvala lepa za obrazložitev. Zdaj bi najprej odločali o tem, ali bomo ta predlog
               zakona obravnavali po hitrem postopku. Ta predlog dajem v razpravo. Izvolite, gospod
               Kopač.</p>
            </sp>
            <sp xml:id="SDT2-OZG-Izredna-026-2000-09-07.sp4">

               <speaker>MAG. JANEZ KOPAČ:</speaker>

               <p>Mislim, da je nesmiselno najprej odločati o hitrem postopku, dokler se ne pogovorimo
               o vsebini zakona. Zato mislim, da je primernejše odločanje o postopku na koncu
               razprave o vsebini zakona, ki je kratek, in mislim, da ni problema, da se ne bi
               najprej pogovarjali o vsebini. 
               </p>
            </sp>
            <sp xml:id="SDT2-OZG-Izredna-026-2000-09-07.sp5">

               <speaker>PREDSEDNIK BRANKO KELEMINA:</speaker>

               <p>Ja, gospod Kopač, imate tudi prav, lahko po splošni razpravi glasujemo o predlogu,
               ali bomo ta zakon obravnavali po hitrem postopku.</p>
               <p>Sprejemam vašo sugestijo in odpiram splošno razpravo o predlogu zakona, ki je danes
               pred nami. Izvolite, gospod...<stage>/?-nerazumljivo/</stage></p>
            </sp>
            <sp xml:id="SDT2-OZG-Izredna-026-2000-09-07.sp6">

               <speaker>GOSPOD______:</speaker>

               <p>Gospod predsednik, mogoče bi na pripombo gospoda Kopača pa predstavili osnovne
               vsebinske spremembe tega zakona, in bi prosil, če gospod Šuštaršič lahko
               predstavi.</p>
            </sp>
            <sp xml:id="SDT2-OZG-Izredna-026-2000-09-07.sp7">

               <speaker>PREDSEDNIK BRANKO KELEMINA:</speaker>

               <p>Izvolite, gospod Šuštaršič.</p>
            </sp>
            <sp xml:id="SDT2-OZG-Izredna-026-2000-09-07.sp8">

               <speaker>GOSPOD ŠUŠTARŠIČ:</speaker>

               <p>Hvala lepa. Kot vemo, je prvotni zakon bil sprejet leta 1996, in je v vsebini v enem
               delu sredstva določal za gospodarske družbe, ki so delale z azbestnimi izdelki in so
               v svoji proizvodnji uporabljale azbest, drugi del pa za ljudi kot socialni program,
               za tiste, ki zbolijo za posledicami poklicne bolezni, ki jih povzroča azbest.</p>
               <p>No, leta 1998 je nastal nov zakon oziroma zakon o spremembah prvega zakona, ki je
               določeno obdobje, ki je bilo v prvem zakonu zaključeno v letu 1998-1999, podaljšal do
               leta 2003, pri upokojitvah in pri odškodninah do leta 2004. S tem, da je nastal prvi
               problem s finančnimi sredstvi, ki jih je pustil nespremenjene, milijardo 850, drugi
               problem pa, da ni rešil situacije na celotnem območju, se pravi Slovenije, in tudi
               tista podjetja oziroma gospodarske družbe, ki so kadarkoli delale z azbestom in ki so
               pred zakonom praktično tudi ukinile azbestno proizvodnjo.</p>
               <p>Zakon je bil seveda napisan prvotno samo za Salonit, potem se je širil za celotno
               območje Slovenije. Ker pa v določenih zadevah, kot vidimo tudi v statistiki oziroma v
               obrazložitvi, je latentna doba pri azbestnih obolenjih tudi do 25 let, kjer pa
               strokovnjaki pravijo, da je zdaj ta moment, letos oziroma drugo leto ta stopnja
               višja, potem se bo nekoliko zmanjševala in naslednja leta, čez približno pet, šest do
               deset let zopet ta stopnja dvignila. Tako da nam je bilo potrebno, glede na čakalno
               dobo približno prek 1.000 ljudi na verifikacijo poklicne bolezni, da je treba
               vključiti finančno konstrukcijo in pa tista podjetja, ki so bila pred zakonom in ki
               so delala pred letom 1996 z azbestom, da se jih pač vključi. Mi računamo, da bi takih
               ljudi v gospodarskih družbah prišlo, ki so vsaj po raziskavah inštituta za varovanje
               zdravja, bilo približno 300, ki bi se vključili v ta zakon. Zaenkrat hvala.</p>
            </sp>
            <sp xml:id="SDT2-OZG-Izredna-026-2000-09-07.sp9">

               <speaker>PREDSEDNIK BRANKO KELEMINA:</speaker>

               <p>Hvala lepa, gospod Šuštaršič. Splošna razprava o predlogu zakona je odprta, izvolite,
               kolegice in kolegi poslanci. Gospod Henigman.</p>
            </sp>
            <sp xml:id="SDT2-OZG-Izredna-026-2000-09-07.sp10">

               <speaker>BENJAMIN HENIGMAN:</speaker>

               <p>Samo tri, štiri besede bi povedal.</p>
               <p>Bil sem med predlagatelji popravka tega zakona. Dejansko gre za to, da je bil zakon
               popravljen po skrajšanem postopku takrat, niso pa bila zagotovljena dodatna finančna
               sredstva.  Težka je bila tudi
               ocena koliko teh ljudi je upravičenih, res pa je, da smo razširili krog tudi na
               prebivalce okrog Salonita Anhovo predvsem oziroma na Primorskem. In glede na to je
               smiselno, da se sprejme zakon. Finančne posledice so sicer 4 milijarde 300 tukaj
               predvidene, vendar v petih letih. Res pa je tudi, da so delavci, ki so se pritožili
               na sodišče, tisti, ki jim je pač ta posebna vladna komisija negativno odgovorila na
               njihove vloge, ker pač postopek poteka, so na sodiščih uspeli. Se pravi, treba je
               nekako uskladiti odločbe oziroma kako bi rekel, razsodbe sodišč z zakonodajo. In ta
               pomanjkljivost financ, tako jaz to razumem, se zdaj nadomešča.</p>
               <p>Drugo pa je seveda ti prebivalci. Jaz ocenjujem, da je prav oziroma ne ocenjujem,
               sem prepričan, da je prav, da so glede bolezni povezanih z azbestom, enakopravno
               zastopani vsi tisti, ki so delali določeno dobo, ki je v zakonu predvidena, ne glede
               na to, ali je to Salonit, ali je kakšna druga firma oziroma obstaja velika
               potencialna nevarnost, da se zboli z azbestom. Seveda se to rešuje v posebnih členih
               že od prej, tukaj se pa rešuje vse tiste, ki jim po spremembah zakona, če se ne
               motim, okrog leta 1998, 1997, te stvari pripadajo. Hvala.</p>
            </sp>
            <sp xml:id="SDT2-OZG-Izredna-026-2000-09-07.sp11">

               <speaker>PREDSEDNIK BRANKO KELEMINA:</speaker>

               <p>Hvala lepa gospod Benjamin Henigman.</p>
            </sp>
            <sp xml:id="SDT2-OZG-Izredna-026-2000-09-07.sp12">

               <speaker>BENJAMIN HENIGMAN:</speaker>

               <p>Samo še to bi rekel.</p>
            </sp>
            <sp xml:id="SDT2-OZG-Izredna-026-2000-09-07.sp13">

               <speaker>PREDSEDNIK BRANKO KELEMINA:</speaker>

               <p>Ja, prosim.</p>
            </sp>
            <sp xml:id="SDT2-OZG-Izredna-026-2000-09-07.sp14">

               <speaker>BENJAMIN HENIGMAN:</speaker>

               <p>Hitri postopek je seveda smiseln zato, da se ta zakon sploh sprejme. In po drugi
               strani zato, ker pač se popravlja nekaj, nekaj za nazaj, kar ni bilo storjeno.
               Nenazadnje smo pa na državnem zboru sprejeli ta sklep.</p>
            </sp>
            <sp xml:id="SDT2-OZG-Izredna-026-2000-09-07.sp15">

               <speaker>PREDSEDNIK BRANKO KELEMINA:</speaker>

               <p>Hvala lepa. Izvolite gospod mag. Kopač.</p>
            </sp>
            <sp xml:id="SDT2-OZG-Izredna-026-2000-09-07.sp16">

               <speaker>MAG. JANEZ KOPAČ:</speaker>

               <p>Predlog tega zakona je sicer kratek, vendar vsebuje zelo različne predloge sprememb.
               1. člen predvideva zagotovitev v proračunu dodatnih 4 milijarde 350 milijonov
               tolarjev sredstev v letih od 2000 do 2004 in v tem pogledu je ta zakon spet eden od
               tako imenovanih tolarjev. Jaz sam, jaz sem se že utrudil od, na en način tudi
               smešenja tovrstnega proračunskega planiranja. Kajti, če vlada hoče zagotoviti dodatna
               sredstva, poglejmo drugi odstavek 1. člena, kot pomoč gospodarskim družbam, ki so
               proizvajala izdelke, ki vsebujejo azbest za prestrukturiranje. Če jim hoče
               zagotoviti, na primer v letu 2001 en del od teh 4 milijard 350, bo pač dala v predlog
               proračuna postavko za ne vem, se izmišljujem milijardo tolarjev in državni zbor bo to
               sprejel, ali pa ne bo sprejel pri obravnavi proračuna. Ne vem zakaj je to treba
               pisati v tak zakon. Kajti ta zaveza ne pomeni čisto nič. Pomeni samo eno dodatno težo
               pri pogajanjih znotraj vlade pri rezanju predloga proračunskega kolača.</p>
               <p>Zato imam na vsebino 1. člena popolnoma enako očitek, kot sem ga imel na približno
               sto drugih tako imenovanih tolarjev, ki v tej državi obstajajo, zdi se mi nepotreben.
               Rekel bom, enaka škoda je od njega, ali pa enaka korist, kot od približno sto drugih
               zakonov, ki predvidevajo, da se bo v letu tem in tem zagotovilo v proračunu toliko in
               toliko, najlepši primeri so, ne vem, zakon o zagotovitvi sredstev za gradnjo narodne
               in univerzitetne knjižnice, ali pa zakon o  zagotovitvi sredstev za gradnjo pediatrične klinike, ki so, kar se
               let tiče že zdavnaj potekli. Tako da, 1. člen ne prinaša niti nobene nove pravice
               podjetjem ali posameznikom, niti jo ne odnaša. Mislim pa, da bi tu kazalo biti
               posebej pozoren zaradi zakona o državnih pomočeh, ki smo ga sprejeli lansko leto
               decembra in smo se v njem zavezali, da bomo poslej spoštovali proceduro odobravanja
               državnih pomoči, kakršno narekuje pravni red Evropske unije. V vladi imate komisijo
               za državne pomoči in ta mora vsako posamezno odobrit in potem jo mora odobriti še
               Bruselj. Tudi pomoč pri prestrukturiranju podjetij, kar se tiče proizvodnje iz
               neazbestne, iz azbestne v neizbestno, je ena od oblik državnih pomoči.</p>
               <p>Hočem reči, da se mi zdi 1. člen nepotreben. In predlagam, da se črta. 2. člen, če
               sem čisto iskren, ne razumem dobro razlike, pa vas prosim, če samo dodatno pojasnite,
               ne bom nič kritičen. 3. člen je tehnikalija. Skratka gre za nekaj, kar niti ni
               potrebno. Ker se v praksi že izvaja, ampak dobro, če je pač zapisano, je pa zapisano
               4. člen, ne vem kaj poskuša narediti. Samo morebitne spore odpraviti. Ker že zdaj se
               podzakonski akti upoštevajo kot edino zveličavni pri odločitvah te komisije. 5. člen,
               če sem iskren, ga spet ne razumem, kar se mi zdi, razen če ni povezan z 2. členom, ki
               ga ne razumem dobro, ampak v resnici, kar se tiče vseh drugih členov, je 5. člen
               popolnoma nepotreben. 6. člen pa je rok uveljavitve.</p>
               <p>Sprašujem se, morda se bo slišalo nekoliko smešno. Zakaj ta predlog zakona sploh
               potrebujemo? Razen morda 2. člen, ki ga ne razumem dobro.</p>
            </sp>
            <sp xml:id="SDT2-OZG-Izredna-026-2000-09-07.sp17">

               <speaker>PREDSEDNIK BRANKO KELEMINA:</speaker>

               <p>Ja, hvala lepa gospod Kopač. Izvolite gospod Šuštaršič.</p>
            </sp>
            <sp xml:id="SDT2-OZG-Izredna-026-2000-09-07.sp18">

               <speaker>GOSPOD ŠUŠTARŠIČ:</speaker>

               <p>Hvala lepa. Prvo bi samo na, eno repliko imel na gospoda, na izvajanje gospoda
               poslanca Henigmana. Ko je rekel, da je vladna komisija, jaz kot predsednik vladne
               komisije, je pač izdala določene negativne, se pravi odločbe, sodbe so bile končane
               na prvi stopnji in niso pravnomočne.  Dogovor državnega pravobranilstva pa je, da bo verjetno
               zadeva šla naprej do vrhovnega sodišča, da bo potem sodba povedala oziroma kot osnova
               za odločanje naprej. Tako da kar se tiče pravnomočnosti, se pravi, še ni.</p>
               <p>Če lahko odgovorim še gospodu poslancu Kopaču, in gremo lahko kar po členih.</p>
               <p>Vlada se je že dolgo časa ukvarjala, približno dve leti, s tem problemom, ker na
               koncu koncev je zmanjkovalo denarja. Okoli tega smo poskušali že v letošnjem letu,
               kjer je že preseglo zakonsko milijardo 850, ta primanjkljaj preliti iz zakona, se
               pravi, in je bilo tudi določeno v zakonu o izvrševanju proračuna. S prejšnjim
               državnim sekretarjem, gospodom Cviklom, smo poskušali rešiti, da bi se vsako leto ta
               sredstva planirala prek potreb in dejanskega stanja, ki je v okolju, in se takrat
               tudi planirala sredstva za naslednje leto. Vendar po mnenju vladne službe za
               zakonodajo smo v vsakem primeru dobili negativno mnenje in predlog vladne službe za
               zakonodajo, da je potrebno pripraviti zakon, ki bo na novo opredelil tudi finančno
               konstrukcijo.</p>
               <p>Sprememba je tudi v 1. členu v tem, da je črtal časovni okvir. Se pravi, v 7. členu,
               kjer govorimo, <q>"ki so do 21.12.1996 najmanj deset let delali v proizvodnji"</q>, na
               primer, oziroma ko gledamo v 3. členu, <q>"ki so na dan"</q>, se pravi, če govorimo tukaj,
               <q>"ki na dan uveljavitve tega zakona proizvajajo izdelke"</q> - tega časovnega okvira ni.
               Se pravi, da pridejo notri tudi tista podjetja, ki na dan uveljavitve tega zakona
               niso več uporabljala oziroma izdelovale te izdelke, ampak so jih v preteklem obdobju.
               S tem, da smo naredili - nekje bi prišlo lahko na novo 300 oseb. Zato se je ta člen
               popravil in s tem dodala še finančna konstrukcija. Kajti mnenje je bilo tudi predloga
               poslancev pri tem zakonu, ki ga je vlada pripravljala, da se samo ta časovni okvir
               črta, ni bil pa praktično ta finančni del pokrit. Mi pa, ki se direktno ukvarjamo z
               odškodninami in ki se ukvarjamo tako z upokojevanjem pod ugodnejšimi pogoji, nismo
               vedeli, kako bomo stvar praktično peljali naprej, ker ljudje so pač videli, da
               možnost je, vsi gredo na to verifikacijsko komisijo. Mi, če gledamo poplanu, da leta
               1997 odškodnin sploh ni bilo, da je bilo leta 1998 165 milijonov, da je bilo leta
               1999 685, in da smo pri odškodninah morali praktično prekiniti postopke, da smo lahko
               zagotovili denar za upokojevanje, ker smo pač vezani na zakon o upravnempostopku.
               Zato je ta 1. člen tudi nastal in v taki obliki.</p>
               <p>Druga zadeva, kar se tiče 2. in 3. člena. Imeli smo izredno velik problem na
               komisiji za upokojevanje, kajti zakon o pokojninskem in invalidskem zavarovanju, ki
               je začel veljati 1.1.2000, je odpravil institut polne pokojninske dobe, ker potem na
               komisiji nismo mogli izdajati odločb, ker zavod ni imel nobene osnove, kako
               izračunati to zavarovalno dobo. Zato je prišlo do popravka, ker je nastala praktično
               pravna praznina.</p>
               <p>Kar se tiče 4. člena, ko govorimo, <q>"za poklicne bolezni se štejejo samo bolezni,
               opredeljene v predpisu"</q>, to pa predvsem zaradi tega, ker se je v praksi pokazalo, da
               nekateri zdravniki so dajali mnenja, ki pač  niso v skladu s komisijo, ki jo je imenoval minister za
               zdravstvo, se pravi, verifikacijsko komisijo, v kateri so strokovnjaki, ki so edini
               tisti, ki lahko odločajo, da ima nekdo poklicno bolezen, ki jo povzroča azbest. Zdaj
               se nam je pa zgodilo, da je nekdo od zdravnikov v nekem okolju dal diagnozo, da je to
               poklicna bolezen. Zato se je to opredelilo v sam člen.</p>
               <p>5. člen - gre za to, da se zagotovi enakost pravic.</p>
               <p>In 6. člen, ki pravi, da zakon začne veljati naslednji dan po objavi v Uradnem listu
               oziroma lahko se tudi to popravi, 15. dan ali podobno. Hvala lepa.</p>
            </sp>
            <sp xml:id="SDT2-OZG-Izredna-026-2000-09-07.sp19">

               <speaker>PREDSEDNIK BRANKO KELEMINA:</speaker>

               <p>Hvala lepa, gospod Šuštaršič. Kdo želi besedo, kdo je na vrsti? Izvolite.</p>
            </sp>
            <sp xml:id="SDT2-OZG-Izredna-026-2000-09-07.sp20">

               <speaker>GOSPOD______:</speaker>

               <p>Samo na ta 1. člen bi rad rekel, glede finančnega dela.</p>
               <p>Tu bi se dejansko sam zakon - nezagotovitev - tu bi se strinjal z gospodom Kopačem,
               ampak mogoče daje neko obvezo pri sprejemanju proračuna, da se to uvrsti v tekoči
               proračun. To je na žalost tako, da imamo veliko zakonov, ki se potem ne sprovedejo.
               Hvala.</p>
            </sp>
            <sp xml:id="SDT2-OZG-Izredna-026-2000-09-07.sp21">

               <speaker>PREDSEDNIK BRANKO KELEMINA:</speaker>

               <p>Hvala lepa, gospod Starman. Gospod Kopač.</p>
            </sp>
            <sp xml:id="SDT2-OZG-Izredna-026-2000-09-07.sp22">

               <speaker>MAG. JANEZ KOPAČ:</speaker>

               <p>Raje bi videl, če bi ta vlada predlagala predlog proračuna za prihodnje leto in bi v
               njem že opredelila znesek, ki ga tu šele obljublja.</p>
               <p>Sicer pa se mi zdi, da je treba upoštevati tudi dejstvo, da smo oktobra lani
               sprejeli zakon o javnih financah, ki predvideva, da mora vlada letos pri pripravi
               proračuna za leto 2001 prvič parlamentu poslati tudi troletno projekcijo izdatkov za
               posamezen programski sklop, kot se temu reče, recimo, zagotavljanje sredstev za
               prestrukturiranje proizvodnje in za dokup pokojninske dobe je eden od programskih
               sklopov. In v tej projekciji se bo, seveda če jo bomo dobili, ker moram reči, da malo
               dvomim, bi se videlo, koliko je res mišljenega v letu 2001, 2002 in 2003.</p>
               <p>Zato se mi zdi, še enkrat poudarjam, člen 1 nepotreben. Na nek način predstavlja
               neko obljubo, za katero pa nihče ne more jamčiti, da bo uresničena ali pa da morda ne
               bo celo uresničena v večji višini, kot tu piše, kar se sicer sliši manj verjetno.</p>
               <p>Kar pa se tiče črtanja 10 let - kje je to?</p>
            </sp>
            <sp xml:id="SDT2-OZG-Izredna-026-2000-09-07.sp23">

               <speaker>GOSPOD ŠUŠTARŠIČ:</speaker>

               <p>Ne, vi imate... Glejte, tukaj v 3. členu imate, se pravi, tretji odstavek 3. člena,
               <q>"so kot pomoč gospodarskim družbam, ki na dan uveljavitve tega zakona, se pravi, 11.
               oktober 1996, proizvajajo te izdelke"</q>. Se pravi, zdaj se ta časovni okvir črta in
               praktično vsi, ki so nekoč delali azbestne izdelke, tu gre na primer za Sodražico, tu
               gre za mariborski del TVT, tu gre za ladjedelnico in še nekatera podjetja, ki so
               delala te izdelke, ki vsebujejo azbest.</p>
            </sp>
            <sp xml:id="SDT2-OZG-Izredna-026-2000-09-07.sp24">

               <speaker>MAG. JANEZ KOPAČ:</speaker>

               <p>No, ampak čisto iskreno, ta določba zakona, ki govori <q>"na dan uveljavitve leta 1996"</q>,
               jo je ravno tako moč preiti s konkretno proračunsko postavko, če se vlada in
               parlament tako odločita pri sprejemanju proračuna. Tako da to ne predstavlja ovire,
               da ne bi mogli že zdaj, v preteklih letih ali pa v predlogu proračuna za prihodnje
               leto, predvideti konkretne postavke za, ne vem kaj, Sodražico.  Samo to postavko bi bilo dobro videti. Ne
               takole, ker tu je neka abstraktna obljuba, ampak v konkretnem predlogu. Tako, da še
               vedno vztrajam na tem, da je 1. člen, nič ne koristi, nič ne škoduje. Je pa prazna
               obljuba. Zaenkrat prazna.</p>
            </sp>
            <sp xml:id="SDT2-OZG-Izredna-026-2000-09-07.sp25">

               <speaker>PREDSEDNIK BRANKO KELEMINA:</speaker>

               <p>Ja, hvala lepa gospod Kopač. Repliko ima gospa Irena Virant, izvolite.</p>
            </sp>
            <sp xml:id="SDT2-OZG-Izredna-026-2000-09-07.sp26">

               <speaker>IRENA VIRANT:</speaker>

               <p>To zadevo okrog azbesta jaz dobro poznam, ker sem tudi zastopala nekatere delavce.
               Sem se zaradi tega peljala tudi v Zagreb, da sem proučila na vseh ravneh, tudi iz
               zdravstvenega stališča, ker sem jaz laik in podpiram ta zakon in tudi hitri postopek.
               Zakaj? Gospod Kopač pravi obljuba, neka obljuba je. S tem ni nič zagotovljenega. Saj
               jaz povem, po praksi desetletni, ko zastopam delavce in tako naprej povem, da imajo
               tudi drugi zakoni obljube, pa ustava, samo to ne more biti, to je laično. To ne more
               biti razlog, da se ne sprejme pravni temelj. Glede tega, da se to lahko obravnava v
               zvezi s proračunom, pa povem, da bo takrat nemogoče še to specialno področje zavzeti,
               ker proračun, vi veste, da je to težka zadeva. Glede azbesta, torej jaz zdajletudi za
               Primorsko govorim, to je bila krivda državnih institucij, ki so prikrivali dejanski
               stan, žal so bile tudi zdravstvene institucije tukaj in so to zamolčali. Torej povem,
               da ne gre samo za pomoč, ampak gre za pravzaprav odgovornost države za te zadeve, ker
               niso pravočasno ukrepali. To je bilo iz političnih razlogov, samo v politiko se jaz
               zdajle ne bi spuščala.</p>
               <p>Podpiram predlog in če je nepotreben zakon, škodljiv ni, če gremo zaradi tega, samo
               pri proračunu pa se o tem prav gotovo ne bo mogoče pogovarjati, zgolj zaradi teh
               azbestnih posledic.</p>
            </sp>
            <sp xml:id="SDT2-OZG-Izredna-026-2000-09-07.sp27">

               <speaker>PREDSEDNIK BRANKO KELEMINA:</speaker>

               <p>Hvala lepa gospa Irena Virant. Kolega Benjamin Henigman želi besedo.</p>
            </sp>
            <sp xml:id="SDT2-OZG-Izredna-026-2000-09-07.sp28">

               <speaker>BENJAMIN HENIGMAN:</speaker>

               <p>Ja, čisto kratko pojasnilo gospodu Kopaču. Seveda se lahko o tem zakonu pogovarjamo
               tako, da vsak člen sesujemo in na koncu rečemo, da pač zakon ni potreben. Tudi to je
               način. Vendar jaz bi takole rekel, iz prakse in jaz sem deloma tudi sodeloval pri
               izvajanju tega zakona, ki je sedaj v veljavi in moram reči, da je pravni temelj še
               kako potreben. Ne moremo reči, da nič ne škodi, seveda nič ne škodi, koristil pa bo.
               Ker vladna komisija ni mogla delati mimo zakona, ki je bil sprejet. Finančni okvir je
               bil pa tak. Drugo pa je seveda, dobro bi bilo ja, da bi ta vlada pripravila proračun
               za naslednje leto in triletni načrt. Dobro bi pa tudi bilo kolega Janez, če bi bila
               bivša vlada, pripravila spremembe zakona in to uveljavila.</p>
               <p>In tukaj bi rad samo izrazil podporo in spoštovanje, da je vlada oziroma verjetno so
               kar ministrstvo za gospodarstvo v enemu tednu potem ko je bil predlog sklepa sprejet
               na državnem zboru, pripravili ta tekst. Mislim, da so rabili ravno sedem dni. In to
               je, to je pozitivno.</p>
               <p>Zdaj pa, seveda jaz drugih pripomb na ta zakon nimam. In mislim, da če je dobra
               volja ga bomo sprejeli. In potem bo tudi osnova za drugačno prakso in drugačno
               izvajanje tega vprašanja.</p>
            </sp>
            <sp xml:id="SDT2-OZG-Izredna-026-2000-09-07.sp29">

               <speaker>PREDSEDNIK BRANKO KELEMINA:</speaker>

               <p>Hvala lepa kolega Benjamin Henigman. Še želi kdo, gospod mag. Kopač, izvolite.</p>
            </sp>
            <sp xml:id="SDT2-OZG-Izredna-026-2000-09-07.sp30">

               <speaker>MAG. JANEZ KOPAČ:</speaker>

               <p>Kar se tiče nastopa gospe Virant, moram reči, da gre za en velik nesporazum. Pravni
               temelj za proračunske izdatke je najprej zakon, ki ureja konkretno individualno pravico in to je ta zakon, v
               besedilu iz leta 1996, kadar gre za dokupe pokojninske dobe. In to se tu ne
               spreminja, ne krči nič, skratka to je eden od tako imenovanih fiksnih izdatkov
               proračuna. Pravni temelj za druge izdatke proračuna, ki pa niso fiksni, to pa je na
               primer pomoč podjetjem za prestrukturiranje, pa je vsakoletni proračun, ne pa takle
               1. člen kot je tu zapisano. Edini pravni temelj, ki je od vseh približno stotih tako
               imenovanih tolarjev, ki predstavlja pravni temelj mimo proračuna, je zakon o
               zagotavljanju sredstev za gradnjo avtocestnega omrežja, ker pač predvideva, da se
               ustrezen odstotek maloprodajne cene bencina prekanalizira za en določen namen.</p>
               <p>Zato govorim, da je 1. člen tak kot je, bom pa obrnil v predvolilni čas, bolj ali
               manj obljuba, ki sicer, jo bojo tisti, ki jih to zanima, sprejeli kot zelo konkretno
               obljubo in bojo rekli, problem je zdaj rešen, parlament je to sprejel, Benjamin
               Henigman je to predlagal, zdaj je to urejeno, predlog sklepa. Ta člen pa v resnici ne
               zagotavlja nič. V letu 2001 bo sredstev za prestrukturiranje iz tega naslova
               zagotovljenih natanko toliko kolikor bo predvideval predlog proračuna oziroma sprejet
               proračun v državnem zboru za leto 2001, če bo v njem pisalo en tolar, bo pač iz tega,
               karikiram, bo iz tega 1. člena, realiziran pač en tolar, ne glede na to, da tu piše 4
               milijarde 350.</p>
               <p>Zato se mi zdi, tovrstne kritike sem zmeraj imel na vse tako imenovane tolarje. To
               se vsi spomnite, ko ste že malo dlje v tem parlamentu. Ampak posebej se mi pa zdijo
               upravičene tovrstne kritike, od sprejetja zakona o javnih financah dalje, to je bilo
               oktobra lansko leto. Zakaj? Zato, ker smo s tem zakonom skušali prekiniti tovrstno
               prakso obljubljanja, abstraktnega obljubljanja nekih velikih vsot, v nekem določenem
               letu in smo šli na drugo prakso, ali pa poskušali uzakoniti drugo prakso in to je, da
               se ob predlogu proračuna zaneko konkretno leto, zraven priložijo triletne projekcije
               za vse programske sklope. Ta določba je na nek način, veste, da smo prej v zakonu o
               izvrševanju proračuna, vsako leto sproti rekli, ne glede na to, kaj piše v zakonu o,
               ne vem katerem, zagotavljanju sredstev za to in to, pa se v letu tem in tem zagotovi
               za ta konkretni namen toliko, kot pač piše v proračunu. Saj tudi če to ne bi pisalo,
               bi bilo to res. In s to določbo zdajle več ne več katerem člen zakona o javnih
               financah, smo poskušali vsi skupaj,saj je bilo, mislim, da taka reč je bila precej,
               ta reč je bila precej soglasno sprejeta, poradirali smo vse tako imenovane tolarje,
               tale 1. člen je eden od njih in predvideti drugačen način proračunskega planiranja.
                   Ta 1. člen zdaj pomeni
               ponovitev vaje, ki se je zgodila že približno stokrat in je zmeraj znova dala enak
               učinek, razen v primeru avtocest, da se obljubljajo neka sredstva, ponavadi mnogo
               večja, kot potem v resnici so, tisti, ki pričakujejo, imajo potem neke zelo konkretne
               načrte, potem pa jim je treba povedati, da se je državni zbor s temi določbami malo
               hecal in da ni bilo mišljeno tako zelo zares. Zato sem kritičen do tovrstnih določb.
           </p>
            </sp>
            <sp xml:id="SDT2-OZG-Izredna-026-2000-09-07.sp31">

               <speaker>PREDSEDNIK BRANKO KELEMINA:</speaker>

               <p>Hvala lepa, gospod Kopač. Izvolite, gospod Šuštaršič.</p>
            </sp>
            <sp xml:id="SDT2-OZG-Izredna-026-2000-09-07.sp32">

               <speaker>GOSPOD ŠUŠTARŠIČ:</speaker>

               <p>Hvala lepa. No, v obrazložitvi tudi vidite, na primer, kako so planirane približno po
               letih. Že do sedaj je bila na ministrstvu za gospodarske dejavnosti ta praksa, da smo
               vedno vsako leto, jaz kot skrbnik te proračunske postavke še z vsemi ostalimi kolegi,
               ki smo delali na tem programu, smo to zadevo tudi dali vsako leto v zakon o
               izvrševanju proračuna. In lansko leto je bilo tudi planirano, mislim, da nekaj čez
               400 milijonov. Seveda, predlog državnega zbora vladi je bil, dapripravi zakon, ki bo
               časovni okvir širil, se pravi, ki bo dejansko zavzel vso populacijo, ki sodi v to
               kategorijo. Osebno moram reči, da ni bilo druge variante, kajti če mi te zadeve ne bi
               dali notri, bi prišli do absurdne situacije, da ljudje ne bi imeli praktično nikjer
               več finančnih sredstev in ne bi nikakor mogli, ker niti te obljube ni notri. Ker pri
               nas je bilo mnenje, mnenje vladne službe za zakonodajo je, da ta predlog tu notri
               mora biti v zakonu dodatno opredeljen. Rekel pa sem, da je že prejšnjavlada - mi smo
               imeli veliko sestankov na ministrstvu za finance in tudi mag. Cvikel je predlagal, ko
               smo se mi tudi strinjali na MGD-ju, da bi zadeva šla prek tega zakona o izvrševanju
               proračuna in vsako leto realno, glede na situacijo in pričakovano število bolezni,
               ker tu se ne da stoodstotno oceniti, bi seveda planirali za naslednja leta, kar pa
               pač ni šlo. Vsako leto bi to bilo za nas, na primer, jaz bi na primer pripravil
               finančno konstrukcijo za naslednje leto, ta bi bila v okviru tega, imeli bi sicer
               določeno rezervo, če bi šla večja obolenja, več ljudi zbolelo, ali pa bi se na primer
               zmanjšalo in bi se potem to vrnilo v proračun.</p>
               <p>Če pa že tu pogledate, je problem predvsem ta, da teh prestrkturiranj 11
               gospodarskih družb, ki so zdaj v tem programu, se počasi zaključuje. Seveda, nastale
               bodo pa zdaj nove posledice za nekatera podjetja, ki bodo ponovno prišla v ta
               program, se pravi, tista, ki so že prej to proizvodnjo ukinila, in jim bo država
               pomagala v tem, da bo dokupila delavcem, ki bodo postali tehnološki presežek, ta
               leta. Zato smo mi potem ta zakon tudi tako pripravili. In na koncu koncev bo seveda,
               ko ga bomo planirali, zakon o izvrševanju proračuna, bomo to postavko glede na ta
               plan sprovedli tudi v zakonu o izvrševanju proračuna. Hvala lepa.</p>
            </sp>
            <sp xml:id="SDT2-OZG-Izredna-026-2000-09-07.sp33">

               <speaker>PREDSEDNIK BRANKO KELEMINA:</speaker>

               <p>Hvala lepa, gospod Šuštaršič. 
               Izvoli, gospod kolega Špindler.</p>
            </sp>
            <sp xml:id="SDT2-OZG-Izredna-026-2000-09-07.sp34">

               <speaker>JOŽEF ŠPINDLER:</speaker>

               <p>Vem, da je veliko preglavic povzročila ta azbestna proizvodnja, in drugega, ampak
               vemo, da je to ena stvar vseeno za prestrukturiranje podjetij, za kar je potrebnega
               toliko in toliko denarja. Kaj pa za zamenjavo azbestnih cevi, vodovodnih? Kaj pa to?
               Kaj pa posledice v zvezi s temi dotrajanimi azbestnimi cevmi, ki tudi lahko
               povzročajo azbestozo? Kje pa so te zapisane? Strinjam se s tem, ko bo enkrat to
               notri, ko bo notri vse zajeto, potem bom zakon podprl, v tem primeru ga pa ne želim
               podpreti. Konkretno, v naši občini imamo 35 kilometrov teh azbestnih cevi, ki jih
               bodo v najkrajšem času morali zamenjati, in to stane toliko in toliko. In nikogar
               glava ne boli, kako to napraviti, na kakšen način. V končni fazi smo na manj razvitem
               območju, in ne vem, kako bodo ta sredstva zagotovili. To je ena od stvari, dočim za
               prestrukturiranje teh družb pa je toliko in toliko denarja. Kaj pa posledično to
               pomeni? Mislim, da je tudi to potrebno - poskušajte v tem zakonu na nek način to
               upoštevati. Hvala lepa.</p>
            </sp>
            <sp xml:id="SDT2-OZG-Izredna-026-2000-09-07.sp35">

               <speaker>PREDSEDNIK BRANKO KELEMINA:</speaker>

               <p>Hvala lepa, kolega Špindler. Tudi sam bi se čisto na kratko vključil v razpravo, pa
               mogoče potem replika.</p>
               <p>Osebno sem mogoče leto dni od tega ali pa nekaj takega v proceduro državnega zbora
               vložil predlog zakona o zamenjavi teh azbestnih cevi po celi Sloveniji. No, lahko
               rečem, da so opravljene tudi obsežne študije v zvezi s škodljivostjo ali pa
               neškodljivostjo azbesta v vodovodnih ceveh. Do zdaj nihče pravzaprav ni nekih takih
               ekspertiz naredil, ki bi dokazale, da je to grozno škodljivo, čeprav osebno menim, da
               je škodljivo in da je treba to zamenjati, kajti posebno tam, kjer so velike hitrosti
               vode - sam to opažam, ko gledam, kjer se te cevi zamenjujejo, so totalno zlizane na
               določenih delih, vam povem, totalno zlizane - in to je nekam moralo iti, to je nekdo
               moral použiti, drugače ne more biti. In tudi pri samih zamenjavah in rezanjih teh
               cevi drobci prav gotovo notri gredo, ko se ti defekti popravljajo, ampak žal do tega
               še ni prišlo. Predlog zakona sem vložil, seveda se da ta zakon še obdelati, ampak še
               ni prišel na vrstni red. Če bo pa vlada izrazila interes, pa postavila oziroma
               vložila nov zakon, sam lahko svojega umaknem, če bo vladni boljši, ali pa če se kje
               drugje ta zadeva obdela, potem jaz tisti zakon brez vsakega problema umaknem. To samo
               mogoče malo kot kratko repliko.</p>
               <p>Kar se pa tega predloga zakona tiče, ki ga imamo pred sabo, moram reči, da se
               popolnoma strinjam z izvajanjem gospe Virantove in tudi kolega Henigmana, in je to
               tudi res, kar gospod Kopač pravi, ampak žal druge rešitve ni, če hočemo vsaj neke
               temelje postaviti, na kakšen način to zadevo rešiti. Mislim, da je ta predlog, ki je
               pred nami, korekten.</p>
               <p>Kdo želi besedo? Gospa Virantova, izvolite.</p>
            </sp>
            <sp xml:id="SDT2-OZG-Izredna-026-2000-09-07.sp36">

               <speaker>IRENA VIRANT:</speaker>

               <p>No, povem to, da je tu število primerov nedoločeno, tako glede oseb, ki so
               prizadete, kot glede teh cevi pa tako naprej. Ampak zakon ne more zajeti vseh
               podrobnosti. Ta zakon pa, če bo sprejet, bo osnova za podzakonske akte. Tu imamo
               vendar v ministrstvu ustrezno službo, tudi v ministrstvu za znanost, in bo ta zakon
               tudi temelj za kakšne podzakonske akte.</p>
            </sp>
            <sp xml:id="SDT2-OZG-Izredna-026-2000-09-07.sp37">

               <speaker>PREDSEDNIK BRANKO KELEMINA:</speaker>

               <p>Hvala lepa, gospa Virantova. Gospod Šuštaršič.
               </p>
            </sp>
            <sp xml:id="SDT2-OZG-Izredna-026-2000-09-07.sp38">

               <speaker>GOSPOD ŠUŠTARŠIČ:</speaker>

               <p>Jaz bi samo, kar se tega cevi, jaz sem že na enem od prejšnjih, na eni od prejšnjih
               sej odbora razložil. Da v okviru vlade je medresorska komisija, ki se ukvarja z
               azbestom, v kateri so, naše ministrstvo se pravi za gospodarstvo, za zdravstvo,
               inštitut za varovanje zdravja, pa potem MOP in treba je povedati, da tukaj ni so samo
               cevi. Treba je povedati, da so tudi zgradbe, se pravi, ki, ker ne vemo kaj je noter.
               In seveda MOP pripravlja tako kot ste rekla podzakonske akte, ki bodo seveda tudi ta
               način odstranjevanja teh odpadkov opredelili. Drugo je potrebno opredeliti
               odlagališča azbesta. Kajti smernice so že, so pri kraju, to se pravi nekje so analize
               tudi kje so žarišča tega azbesta. In tukaj moramo povedati da ni problem samo Soška
               dolina, problem je tudi Ljubljana. Problem so na primer okolica odlagališč drugih, v
               drugih regijah. Tudi če gledamo v tujini, Berlin, ali na primer Bruselj, kako se, se
               te zadeve shranjujejo in mislim, da po teh smernicah, da bo MOP mogel pripraviti tudi
               določene spremembe zakona o graditvi objektov, pa potem podzakonske akte o načinu
               shranjevanja teh odpadkov in seveda načinu odlaganja teh odpadkov.</p>
               <p>Če pa, ker ta zakon, jaz vsaj, to je lahko, če dam čisto osebno mnenje, če bi takrat
               bil zaključen, bi reklo, pa tudi gospodarske družbe se bi strinjale s tem, po teh
               informacijah, bi rekli, toliko in toliko ljudi bomo imeli kot tehnološki presežek,
               toliko ljudi bomo potrebovali za prestrukturiranje azbestne tehnologije v
               brezazbestno, toliko bomo rabili za na primer te zadeve in takrat bi se zadeva lahko
               zaključila.</p>
               <p>Seveda ta zadeva se pa lahko še seveda vleče, lahko se zadeva seveda še tudi
               podaljša, ampak nujno pa seveda je, da, če hočemo nadaljevati in ta zakon potem
               pripeljati do konca, rabimo pač tako obliko. Hvala lepa.</p>
            </sp>
            <sp xml:id="SDT2-OZG-Izredna-026-2000-09-07.sp39">

               <speaker>PREDSEDNIK BRANKO KELEMINA:</speaker>

               <p>Hvala lepa gospod Šuštaršič. Želi mogoče še kdo besedo? Gospod Starman izvoli.</p>
            </sp>
            <sp xml:id="SDT2-OZG-Izredna-026-2000-09-07.sp40">

               <speaker>GOSPOD STARMAN:</speaker>

               <p>Hvala lepa. Dejstvo je, da ta predlog sprememb tega zakona na nek način izenačuje
               ljudi, ki so bili prej izločeni in da na nek način in razširi krog potencialnih
               upravičencev za to zadevo. Zdi se mi, da prvi zakon, ki je za enako posledico, pa za
               iste stvari selektriral določene kategorije, ni bil čisto pravičen in je to prav, da
               se ta zadeva, za enake posledice, da imajo državljani, ne glede na te dikcije, ali so
               bili takrat tam, ali to, enake pravice, ki izhajajo iz tega, ker ... so na koncu
               koncev to, povzroči te bolezni. Samo toliko.</p>
            </sp>
            <sp xml:id="SDT2-OZG-Izredna-026-2000-09-07.sp41">

               <speaker>PREDSEDNIK BRANKO KELEMINA:</speaker>

               <p>Hvala lepa.</p>
            </sp>
            <sp xml:id="SDT2-OZG-Izredna-026-2000-09-07.sp42">

               <speaker>MAG. JANEZ KOPAČ:</speaker>

               <p>Tole, kar je pa rekel zdaj gospod Starman, bi pa rad komentiral. Ko smo 1996.
               sprejemali zakon, smo ga sprejemali seveda na podlagi stiske posameznih ljudi,
               predvsem v Salonitu. Ampak osnovni cilj zakona je bil prestrukturirati proizvodnjo v
               Salonitu. Tega se je treba spomniti. Zato, ker zdaj tu govorite, konkretno vi gospod
               Starman, da, to se zdaj pozablja in govorite zdaj pa o pravicah ljudi. Da je to osrednji cilj tega
               zakona. Prestrukturiranje ni več potrebno v podjetjih, ki so že pred letom 1996
               opustili azbestno proizvodnjo, vi pa zdaj ta inštrument državne pomoči, ki je bil
               živ, samo še za eno, do dve firme leta 1996, ali pa predvsem za eno do dve firme leta
               1996, pravite, da jih je bilo sicer 11, ampak dve sta bile pomembne, ta inštrument
               zdaj obujate od mrtvih. Ni več potrebe tovrstne za prestrukturiranje na način dokupa
               zavarovalne dobe tistim, ki niso zboleli, kar tako.</p>
               <p>Zato se mi zdi, da je pomembno ločiti med pomočjo v obliki odškodnin in predčasnega
               upokojevanja tistim, ki so zboleli, tu mislim, da ni zadreg v parlamentu, ni ovir,
               medtem ko pomoč pri prestrukturiranju je pa tovrstna, preživela, ker vsi so se že
               prestrukturirali.</p>
            </sp>
            <sp xml:id="SDT2-OZG-Izredna-026-2000-09-07.sp43">

               <speaker>PREDSEDNIK BRANKO KELEMINA:</speaker>

               <p>Ja hvala lepa. Gospod Šuštaršič.</p>
            </sp>
            <sp xml:id="SDT2-OZG-Izredna-026-2000-09-07.sp44">
               <speaker>GOSPOD ŠUŠTARŠIČ:</speaker>
               <p>Ja, hvala. Jaz se strinjam z vami. Kajti, če gledamo, sicer
            zakon je malo drugače potem postavljen, ker tukaj piše, v drugem odstavku, v proračunu
            Republike Slovenije se kot pomoč gospodarskim družbam, ne gre za prestrukturiranje, ki
            so proizvajale izdelke, ki vsebujejo azbest zagotavlja sredstva za socialno kadrovski
            program. Jaz sem že prej omenil, da ta denar, ki ga imamo v zakonu, v prvotnem zakonu v
            tretjem odstavku, milijarda 200 in 500 milijonov potem v drugem odstavku za poroštva,
            smo na MGD zadnjo tranšo, prejšnje leto tudi izplačali in prestrukturiranje je glede
            proizvodnje, je končano.</p> 
               <p>Problem je pa zato, ker tukaj ta zakon ima praktično dva,
               dve točke. Ena točka je prestrukturiranje, druga točka je pa socialno kadrovski
               program. In tukaj govorimo o socialno kadrovskem programu, ki seveda konec koncev,
               tudi pomaga gospodarskim družbam, da glede tega, ker ima pač tehnološke presežke, da
               ne grejo, se pravi odpravnine itn., s tem je pač tista, vsaj po zagotovilih vodstev
               teh podjetij, da je to ena od pomoči ljudem in seveda posledično na konec koncev, pa
               tudi gospodarskim družbam, na drugačne način, ne pa v prestrukturiranju. Hvala.
               </p>
            </sp>
            <sp xml:id="SDT2-OZG-Izredna-026-2000-09-07.sp45">

               <speaker>PREDSEDNIK BRANKO KELEMINA:</speaker>

               <p>Hvala lepa. Želi še kdo razpravo mogoče? Če ni več želje za splošno razpravo, jo
               zaključujem.</p>
               <p>Prehajamo na glasovanje o sklepu o hitrem postopku. Samo trenutek! Počakali bomo na
               sklepčnost.</p>
               <p><stage>/Medsebojni pogovor - čakanje na sklepčnost - pet minut./</stage> Še malo bomo počakali,
               kakšno minuto, da zagotovimo sklepčnost Ugotavljam, da je odbor postal nesklepčen, predstavniki
               LDS so nas zapustili, tako da smo nesklepčni in tako ne moremo odločati.</p>
               <p>Predlagam, da sejo nadaljujemo v torek ob primerni uri, o čemer boste naknadno
               obveščeni. S tem zaključujem to sejo odbora za gospodarstvo. Hvala lepa za
                  udeležbo. <stage type="time">(SEJA JE BILA PREKINJENA 7. SEPTEMBRA 2000 OB 9.41 URI.)</stage>
               </p>
            </sp>
         </div>
      </body>
   </text>
</TEI>