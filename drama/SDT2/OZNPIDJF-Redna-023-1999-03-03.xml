<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZNPIDJF-Redna-023-1999-03-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za nadzor proračuna in drugih javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">64EBFE794CBE083DC125671600380865</idno>
               <idno type="custom" subtype="day">837F0A28FCAA315EC125672A002836CA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=837F0A28FCAA315EC125672A002836CA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIDJF-Redna-023-1999-03-03.OZNPIDJF" n="023">
               <name>Redna</name>
               <date when="1999-03-03"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIDJF-Redna-023-1999-03-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIDJF-Redna-023-1999-03-03.OZNPIDJF">
                        <orgName key="OZNPIDJF">Odbor za nadzor proračuna in drugih javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NADZOR PRORAČUNA IN DRUGIH JAVNIH FINANC</stage>
            <stage type="session">23. seja</stage>
            <stage type="date">(3. marec 1999)</stage>
            <stage type="chairman">Sejo je vodil predsednike Franc (Feri) Horvat, predsednik komisije. </stage>
            <stage type="time">Seja se je pričela ob 9.13 uri.</stage>


            <sp xml:id="SDT2-OZNPIDJF-Redna-023-1999-03-03.sp1">

               <speaker>PREDSEDNIK FRANC (FERI) HORVAT:</speaker>

               <p>Prav lep pozdrav. Predlagam, da začnemo z delom. Ugotavljam, da smo sklepčni, tako
               da je izpolnjen prvi pogoj, da lahko odločamo in delamo. Zelo me veseli, da so se
               vabilu odzvali praktično skoraj vsi kompetentni povabljeni predstavniki institucij,
               ki so nepogrešljive pri obravnavi 2. točke. In sicer posebej pozdravljam predsednika
               računskega sodišča dr. Antončiča in namestnico dr. Peterko Korpič-Horvat in pa gospo
               revizorko, ki je delala na 2. točki. Pozdravljam ministra za pravosodje gospoda
               Marušiča in njegovi sodelavki gospo Meričevo in gospo Kozinčevo. Pozdravljam
               predsednika vrhovnega sodišča mag. Dajzingerja. Pozdravljam predsednika sodnega sveta
               gospoda Šorlija. Mi smo še povabili tudi slovensko sodniško društvo, ne vem če je
               kdo, ne vidim predsednika. Mogoče se nam še kdo pridruži. In pa povabili smo tudi
               predsednico odbora za notranjo politiko in pravosodje, ki je matično delovno telo za
               področje pravosodja in upam, da se bo še mogoče odzvala vabilu. Tukaj je pa strokovni
               sodelavec odbora in pa seveda lep pozdrav vsem članom odbora, vsem predstavnikom
               medijev in drugim prisotnim. Opravičila sta se dva člana odbora in sicer kolega
               Henigman in pa kolega Kužnik. Predlagam da je dnevni red tak kot ste ga dobili z
               vabili. 1. točka, potrditev zapisnikov 21. in 22. seje. Zapisnika sta kot običajno v
               računalniški mreži Lotus Notes. In 2. točka kot osrednja vsebinska točka, obravnava
               sklepnega poročila računskega sodišča Republike Slovenije o revizijah izvajanja nalog
               sodišč v letih 1995 in 1996.</p>
               <p>Najprej pri 1. točki vprašam ali ima kdo od članov odbora kakšno pripombo na oba
               zapisnika? Če molk pomeni da ni pripomb, predlagam, da glasujemo o potrditvi obeh
               zapisnikov.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Zapisniki so potrjeni.</p>
               <p>Prehajamo na <title>2. TOČKO DNEVNEGA REDA.</title> In preden dam besedo predsedniku
               računskega sodišča dr. Antončiču mi dovolite, da rečem samo toliko za uvod oziroma za
               zagrevanje.</p>
               <p>Mi danes tudi kot odbor za nadzor proračuna in drugih javnih financ obravnavamo eno
               področje, ki je specifično po svoji vsebini in specifično je tudi to poročilo. In
               morda bo kdo rekel ali pa se je že vprašal, kaj pa je sploh namen tega, te obravnava.
               Tisti, ki smo se bolj poglobili v samo poročilo smo lahko videli, koliko malo tudi
               spremljamo problematiko pravosodja. Tu mislim na poslance, predvsem tudi skozi
               parlament smo lahko ugotovili, da je veliko stičnih točk med ugotovitvami tega
               poročila in pa med tudi učinkovitostjo  dela sodišč in pravosodja in zato bo tudi zelo zanimivo
               slišati po uvodu predstavnikov računskega sodišča, ki bodo predstavili ugotovitve,
               slišati najkompetentnejše predstavnike in vlade in pa pravosodja v zvezi z
               ugotovitvami računskega sodišča, vzroki in pa seveda predvsem ukrepi, ki so že
               sprejemani in ki še bodo sprejemani.</p>
               <p>Moj vtis je, da gre pri tem poročilu tudi zelo izrazito za tisti del nadzora, ko
               govorimo ponavadi o funkcijah nadzora in računskega sodišča in tudi tega odbora, da
               na prvem mestu spremlja zakonitost porabe javnih sredstev, pa šele potem
               racionalnost, učinkovitost ipd. da tukaj gre pa za izraziti primer, da ni toliko
               poudarka na zakonitosti, tudi ugotovitve niso take, da bi bilo kakšno nezakonito
               trošenje ampak da gre dejansko za tisti bolj kvalitetnejši del nadzora, to je
               učinkovitost, racionalnost, gospodarnost porabe.</p>
               <p>Sedaj, kar se porabe tiče. Dimenzija teh sredstev, ki so v proračunu za ta namen je
               okoli 20 milijard tako na grobo ugotovljeno sodišča in ministrstva skupaj. To je manj
               kot 2% državnega proračuna, vendar verjetno ni to bistveno samo ampak so posredni
               vplivi tudi na javne finance tudi, pa tudi sicer na gospodarnost države kot celote in
               zato je ta tema toliko bolj aktualna. Jaz bi s tem kar dal besedo predsedniku
               računskega sodišča in potem v nadaljevanju njegovi namestnici, ki bo podrobneje
               predstavila poročilo. Izvolite gospod predsednik.</p>
            </sp>
            <sp xml:id="SDT2-OZNPIDJF-Redna-023-1999-03-03.sp2">

               <speaker>DR. VOJKO ANTONČIČ:</speaker>

               <p>Lepa hvala. Taki reviziji, kot je ta, o kateri bomo danes govorili, revizorji pravimo
               prečna revizija, ker revizija poteka pri več revidirancih hkrati, provizijskih ciljih
               pa je to revizija, kakršni revizorji pravimo revizija izvajanja nalog. To revizijo
               smo začeli načrtovati, jo začeli pripravljati že leta 1996. V revizijski program
               računskega sodišča smo jo uvrstili predvsem zato, ker smo se na ta način hoteli
               odzvati na splošno znan aktualen, zelo pomemben družbeni problem. To je problem, ki
               ga običajno na kratko izrazimo tako, da rečemo, na sodiščih so veliki, celo preveliki
               zaostanki. S to revizijo ali drugače rečeno z revizijskimi sredstvi smo poskušali
               ugotoviti koliko k tem zaostankom prispevajo notranji dejavniki, notranji faktorji,
               organiziranost na sodiščih, učinkovitost dela sodišč itn.</p>
               <p>Brez posebnega dokazovanja je očitno, da smo se odločili za zelo zahtevno revizijsko
               nalogo. Kar nekaj poguma je bilo treba zbrati zato, da smo se take naloge lotili. Med
               drugim tudi zato, ker je treba upoštevati, da je bilo leto 1996, ko smo začeli
               pripravljati to revizjsko nalogo šele drugo leto delovanja računskega sodišča.
               Revizijsko nalogo nam je uspelo dokončati  v razumnem času po moji oceni. Uspelo nam jo je dokončati
               po moji oceni med drugim tudi zato, ker nam je uspelo vzpostaviti zgleden odnos med
               kot pravimo revizorji in revidiranci. V tem primeru torej med računskim sodiščem in
               predstavniki sodišč. Predsednikom vrhovnega sodišča, predsednikom sodnega sveta,
               ministrom za pravosodje in tako dalje. Lahko celo rečem, da nam je uspelo vzpostaviti
               natanko takšen odnos med revizorji in revidiranci, kot ga priporočajo revizijski
               učbeniki. Tako je torej revizijska naloga končana. Pripravljeno je poročilo, ne samo
               poročilo o posameznih revizijah iz katerih je stavljena ta prejšnja revizija, marveč
               tudi sklepno, oziroma sintetično poročilo je v tem primeru glavni revizijski izdelek,
               to je poročilo v katerem so povzete ugotovitve iz posameznih poročil, ki se reče,
               odgovarjajo na to kako deluje sistem sodišč na posamezna sodišča.</p>
               <p>Revizijo je izvajal sektor, izpad je okoli 101 sektorja, ki ga vodi namestnica
               predsednika dr. Edelka Kordič-Horvat. Zato predlagam, da glavna razkritja, glavne
               ugotovitve teh revizij predstavi kolegica dr. Kontičeva.</p>
            </sp>
            <sp xml:id="SDT2-OZNPIDJF-Redna-023-1999-03-03.sp3">

               <speaker>PREDSEDNIK FRANC (FERI) HORVAT:</speaker>

               <p>Hvala gospod predsednik. Besedo dajem namestnici predsednika dr. Kontič-Horvat.</p>
            </sp>
            <sp xml:id="SDT2-OZNPIDJF-Redna-023-1999-03-03.sp4">

               <speaker>DR. ETELKA KORPIČ-HORVAT:</speaker>

               <p>Hvala lepa. Na kratko bi vseeno želela povzeti iz tega sklepna poročila tisto, kar
               smo na računskem sodišču menili, da je bistveno in smo dali težišča pri tej
               reviziji.</p>
               <p>Nekako smo želeli dobiti odgovore na troje vprašanj.</p>
               <p>1. To kar je že predsednik računskega sodišča povedal. Ali so tudi sama sodišča ali
               tudi samo sodišče kaj prispeva k temu z svojim delom, da so zaostanki tako veliki,
               kakršni so?</p>
               <p>2. Ker le gre za porabo proračunskih sredstev smo želeli dobiti tudi odgovor še na
               nadaljnje dvoje vprašanj.</p>
               <p>1. Koliko stane ena sodna zadeva? Kot proizvod, da tako rečem smo vzeli sodbo
               oziroma kakršnokoli odločbo sodišča, ki so jih ti zaključili, rešili v letu 1996.
               Namreč naš čas revidiranja, ki smo ga preverjali se je nanašal na leto 1996. Potem
               smo v tretje še na mikro nivo, da tako nadaljujem. Posebej smo razčlenili in
               ugotovili tudi stroške kazenskega postopka. Stroške kazenska postopka pa zato, ker ti
               v največjem delu bremenijo proračunska sredstva. Če sedaj grem po vrsti. Kaj smo
               ugotovili?</p>
               <p>Najprej mogoče to, da smo opravili ankete na vseh sodiščih v Sloveniji, razen na
               delovnih in tudi ne na socialnem sodišču. Vsem ostalim sodiščem smo poslali ankete in
               jih zaprosili za naslednje podatke. Da nam dajo podrobnejše podatke o sistemizaciji
               in zasedenosti delovnih mest, o izobrazbi kadrov, potem o stroških dela. Tukaj so nas
               predvsem zanimale plače in drugi prejemki, ki so jih sprejeli v letu 1996 zaposleni.
               Stroški kazenskega postopka in za vsakega sodnika koliko zadev je imel v delu in
               koliko zadev je dokončal v letu 1996? Kar pomeni, da smo za vsakega sodnika v Sloveniji za leto 1996 izračunali
               njegov obsega dela.</p>
               <p>Ta obseg dela smo merili z določenimi standardi. Kot standard smo upoštevali
               poskusna merila, ki jih je že pripravil sodni svet in ta poskusna merila so začela
               sodišča izvajati v letu 1997. Ravno zaradi tega smo se potem tudi dogovorili z sodnim
               svetom, da oni nadaljujejo spremljanje teh poskusnih meril. Realizacijo norm
               sodnikov, za leto 1997, mi pa to delo napravimo za leto 1996, seveda s pomočjo sodišč
               in potem bomo že imeli primerljive podatke, ne samo med sodišči, ampak tudi v
               obdobjih 2 let. Leta 1995 se tega nismo dotaknili iz preprostega razloga, ker vemo,
               da je bila s 1. januarjem komaj uvedena reorganizacija sodišč in takrat so bile
               enormna gibanja na sodiščih. Vključno z velikimi fluktacijami, ki so še vidna v letu
               1996. Tudi sama reorganizacija je vplivala. Tako smo na prvi pogled ocenili tudi na
               reševanje zadev in zaradi tega smo revidiranje obsega dela za leto 1995 opustili.</p>
               <p>Od 44 sodišč smo potem izbrali vzorec 6 okrajnih sodišč. Namreč, 44 okrajnih sodišč
               ima Republika Slovenija od 11 okrožnih sodišč smo revidirali in opravili revizije na
               5 okrožnih sodiščih, od 4 višjih sodiščih na 2 višjih. Potem smo opravili revizijo
               tudi na vrhovnem sodišču in na ministrstvu za pravosodje. Ugotovitve po teh treh
               sklopih vprašanj, so bile naslednje ali po teh treh ciljih, ki bi rekli revizorji v
               našem jeziku so bile naslednje.</p>
               <p>Glede učinkovitosti dela sodišč, se pravi realizacijo norm smo ugotovili velika
               odstopanja. Velika odstopanja med sodniki v istih oddelkih istih sodišč. Velika
               odstopanja med različnimi oddelki, med istimi oddelki različnih sodišč in med samimi
               sodišči. Na okrajnih sodiščih smo ugotovili, da ni doseglo pričakovanega obsega dela
               v povprečju 36,7% sodnikov. Vendar kljub temu je znašal dosežen obseg dela
               revidiranih okrajnih sodišč od 99,5 do 212%. Že ta podatek nam je povedal, da
               poskusna merila niso taka, da bi bila toliko dobra, da tako rečem, da ne bi terjala
               preveritev. To je bilo na okrajnih sodiščih. Na okrožnih sodiščih smo ugotovili, da
               17,8% sodnikov ni doseglo norm. Kljub temu pa so tudi sodišča izkazovala, da v
               povprečju posegajo kot subjekt, kot sodišča, kot organ, skoraj v celoti te norme.</p>
               <p>Mi v poročilu imate navedeno tudi odstopanje po posameznih oddelkih. Od pravdnih
               oddelkov, kazenskih oddelkov, izvršilnih, nepravdnih, zapuščinskih in če bo mogoče
               potem v razpravi lahko tudi rečemo, kaj podrobnejše podatke. Na višjih sodiščih ni
               dosegalo pričakovanega obsega dela v povprečju 33,7% sodnikov. Kljub temu sta ti
               višji sodišči izkazovali podatke, da zadovoljujeta kot sodišče tem normam od 105 do
               131%. Se pravi, tudi na višjih sodiščih veliko odstopanja. Na vrhovnem sodišču so
               sodniki dosegali pričakovani obseg dela, razen na delovno-socialnem oddelku, vendar
               vzrok, da tukaj ni bilo doseženo norm, je bil v tem, da je bilo pripada premalo, da
               bi jih lahko sodniki reševali.</p>
               <p>Ugotavljali smo vzroke, zakaj je prišlo do tega, da niso dosežene te norme. Že pri
               merjenju obsega dela sodnikov smo izločili vse tiste sodnike, ki so bili v letu 1996
               zaposleni 3 mesece in manj. Nekako smo ocenili, da človek potrebuje neko uvajalno
               dobo v delo, v dela, ki jih na novo začne opravljati in tudi procesne norme so take,
               da zahtevajo določene roke, da se obravnave razpišejo, da se izvajajo dokazi in tako
               naprej. Zaradi tega smo izločili vse tiste sodnike, ki so bili zaposleni 3 mesece ali
               manj na sodiščih. Pregledali smo tudi fluktuacijo. Res je bila še v letu 1996 velika.
               Najvišja je bila fluktacija na višjih sodiščih 32%, nekoliko manjša 28% pa na
               prvostopnih sodiščih. Se pravi na okrajnih in okrožnih in tudi še na vrhovnem sodišču
               je ta fluktacija znašala 20%. Se pravi, tudi dokaj visoka.</p>
               <p>Vendar smo ocenili, da ni edini razlog za tako nizko učinkovitost dela posameznih
               sodnikov. Poudarjam posameznih sodnikov, ker kot sem prej rekla, nekateri sodniki so
               znatno presegali obseg dela, po
               teh poskusnih merilih.</p>
               <p>Nadalje smo potem preverjali tudi sistemizacijo in zasedenost. Ugotovili smo na vseh
               sodiščih velika odstopanja. Ta so bila največja na višjih sodiščih, med
               sistemiziranimi in zasedenimi delovnimi mesti. Vzroke, zakaj temu tako smo
               ugotavljal. Bili so različni. Nekaj je na to vplivalo tudi dolgotrajnost postopka
               imenovanje sodnikov. Saj smo na enih sodiščih celo ugotovili, da je to trajalo leto
               dni. Drugi vzroki so bili tudi varčevalni ukrepi v državi vsekakor. Tretji vzroki so
               bili tudi takrat še, da ni bilo zadostnega števila sodnikov na razpise, ki so jih
               opravljala sodišča. Vendar kljub temu na podlagi podatkov, ki smo jih potem pridobili
               in ugotovili, smo ocenili naslednje: Sistemizacija naši oceni ni realna na sodiščih.
               Iz tega razloga, ker za sodnike izvira iz leta 1983, se pravi pred reorganizacijo, ki
               so jo doživela sodišča v 1995.</p>
               <p>Poleg tega ravno pri tistih sodiščih, to so višja sodišča, kjer so odstopanja
               najvišja, ugotavljamo, da se zaostanki zmanjšujejo. In zaradi tega smo posebej
               opozarjali, da je potrebno ponovno zanalizirati sistemizacijo, ponovno ugotoviti
               potrebnost po zasedenosti, se pravi po dodatnih zaposlitvah sodnikov na vseh
               sodiščih. Najbolje so bila zasedena okrajna sodišča, manj okrožna in tudi ni bilo v
               celoti zasedeno vrhovno sodišče Republike Slovenije.</p>
               <p>Posebej smo se ustavili pri kadrih na strokovnih sodelavcih. To pa zaradi tega, ker
               smo v revizijah ugotovili, da so tudi zelo različno število strokovnih sodelavcev
               zasedeno pri posameznih sodiščih. Tudi strokovni delavci pomagajo sodnikom na
               različnih oddelkih. Tukaj ni neke enotne politike, če bi tako rekla in nekatera
               sodišča so kar poudarjala, znatno nam pomagajo pri reševanju zadev, vendar je problem
               v procesni zakonodaji, ker imajo premalo pristojnosti, da bi lahko v večjem obsegu
               vplivali tudi na zmanjšanje zaostankov.</p>
               <p>Zato smo tudi v teh poročilih na to opozorili, da je potrebno, seveda v okviru norm
               ali pa tudi mogoče, če bi dovoljevali spremembo zakonskih norm analizirati in
               ugotoviti tudi kaj v bodoče strokovnimi sodelavci. To je toliko bolj pomembno zaradi
               tega, ker pa so pri plačah zelo velike razlike med strokovnimi sodelavci in sodniki
               in strokovni sodelavci so se v glavnem prijavljali na ta delovna mesta izključno
               zato, ker so čakali na izvolitev v sodnike v poznejšem času. Sedaj, ko bodo sodišča
               sto procentno zasedena, to bomo najbrž pozneje kaj več slišali od predstavnikov
               sodnih organov, bo vprašanje tudi za tako nagrajevanja, za ta delovna mesta na
               sodiščih za strokovne sodelavce.</p>
               <p>Potem, nadalje smo ugotovili velika odstopanja med pri sodnem osebju, to so
               strojepiske in drugo sodno osebje med posameznimi sodišči. Namreč na okrajnih
               sodiščih je bilo razmerje npr. strojepiska sodnika od 0,9 do 1,4 osebja, dočim na
               okrožnih od 0,90 do 1,3 strojepiske. To poudarjamo posebej tudi zato, ker v strukturi
               stroškov, ki bremenijo spise, ki bremenijo zadeve, skoraj 50% prestavljajo stroški
               dela sodnega osebja, kar se nam je  po naši oceni zdelo to veliko, celo če upoštevamo, da so se v
               zadnjih letih sodišča zelo dobro opremila z računalniki.</p>
               <p>Glede števila rešenih zadev. Število nerešenih zadev v letu 1996 se je povečalo na
               okrajnih sodiščih za 22,7%. To je zelo veliko in potem smo pogledali tudi strukturo
               zadev, kaj vpliva prvič na tako povečanje in katere so tiste zadeve, ki imajo v
               strukturi največji delež. Veliko teh zadev se nanaša na neplačevanje RTV naročnin,
               vodovoda, kanalizacije, sporov iz naslova upravljanje stanovanjskih hiš. Na to je
               tudi že opozarjalo sodniško društvo, naj se te zadeve prenesejo v reševanje izven
               sodstva in mogoče je tudi to potem razlog, da smo priporočali, da se naj tudi
               proučijo te zadeve ali pa rešujejo na druge načine in o tem v sodstvu tudi že
               razmišljajo.</p>
               <p>Na okrožnih sodiščih so se zadeve v letu 1996 v povprečju zmanjšale za 1,0% in
               tekoče so že reševali zadeve na okrožnem sodišču v letu 1996. In tukaj bi poudarila.
               Se pravi obvladovali so tekoči pripad teh zadev. Zmanjšali so zaostanke in to kljub
               temu, da je 17,8% sodnikov ni dosegalo norme.</p>
               <p>Število nerešenih zadev na višjih sodiščih se je zmanjšalo v povprečju za 12,1% v
               letu 1996. Se pravi tudi tukaj so trendi ugodni in tudi tukaj, kot ste videli, še
               takrat smo ugotavljali, da znatno število sodnikov ne dosega norme.</p>
               <p>Glede časa reševanja zadev. Podatki niso ugodni. Imate jih razčlenjeno za posamezna
               sodišča in za posamezne vrste zadev. Različni so vendar če samo preletim. Na okrajnih
               sodiščih je največ kazenskih in pravnih zadev reševano v daljšem od enega leta.
               Približno enako potem to velja tudi za okrožna sodišča. Pri višjih sodiščih so ti
               roki nekoliko nižji vendar smo ocenili, da še vedno trajajo zadeve predolgo časa.
               Imamo pa tudi še, je bilo v letu
               1986 starejših zadev od 10 let 417 zadev in to smo celo videli trend povečevanja, kar
               smo ocenili, da to res ni sprejemljivo.</p>
               <p>Naslednje vprašanje, to je glede učinkovitosti. Naslednje vprašanje, stroške sodne
               zadeve, se pravi celotne zadeve, ki jih rešujejo sodišča, ki so jo reševala v letu
               1986, smo ocenili na zadevo in na zaposlenega in smo ugotovili veliko odstopanja.
               Vrednost teh podatkov ni toliko v tem, koliko stane ena zadeva, kot v tem, da so tudi
               tukaj velika odstopanja od posameznih sodišč, kar je podrobno navedeno v poročilu. In
               naslednje, stroški kazenskega postopka. Tukaj smo mislili, da bomo v tem delu
               revizijo lažje opravili, pa temu ni bilo tako, ker sodišča po spisu ne ugotavljajo
               stroškov, ne vodijo in na to smo tudi posebej opozorili in smo naložili, da bi glede
               na opremljenost, to lahko z računalniškimi programi spremljali tudi spis, posamezni
               spis, koliko stane določena zadeva. Ugotovili smo po vzorčenju, da so povprečni
               stroški pravnomočne rešene kazenske zadeve na okrajnem sodišču znašali 107.000
               tolarjev, na okrožnem okrog 450.000 tolarjev. Moramo vedeti, da so stroški, ti
               stroški, tukaj ne gre za stroške plač in drugih prejemkov, izključno gre za stroške
               odvetnikov, se pravi zagovornikov, izvedencev, stroškov ministrstva za notranje
               zadeve, ki so v bistvu neznatni v strukturi in sem smo pa prišteli, ker po zakonu
               spada v ta strošek tudi povprečnina, čeprav je pa ta prihodek proračuna, ampak
               predstavlja nekje okoli 7% in ni znaten strošek, ampak najvišji del teh stroškov so
               predstavljale nagrade zagovornikom po uradni dolžnosti. To je najbolj bilo vidno na
               okrožnih sodiščih, saj so 85,6% v strukturi stroškov kazenske postopke, so bili
               namenjeni izplačevanjem teh nagrad. Na to smo takrat takoj opozorili ministrstvo.
               Moram povedati, da je ministrstvo sledilo temu in je predlagalo spremembo zakona o
               kazenskem postopku, v tem času je že bila sprememba sprejeta in se je normo
               spremenilo tako, da bodo odvetniki oziroma zagovorniki lahko branili obsojence le za
               kazniva dejanja, za katere je zagrožena kazen zapora nad 8 let.</p>
               <p>Težko bi rekla učinki tega. Pričakovati je, da bodo pozitivni, vendar mislim, da bi
               čez čas bilo treba tudi še to preveriti. Enako velja za izvedence. Izvedenine, razen
               za mediciniranje, se pravi izvedence medicinske stroke, so se plačevale po vložitvah
               predlogov stroškov, ki so jih ti izvedenci imeli in nagrad, ne da bi v Sloveniji bila
               sprejeta kakršnakoli tarifa. Tudi na to se je ministrstvo za pravosodje odzvalo in je
               pripravilo enotni tarifni pravilnik za vse izvedence in tudi tukaj priporočamo, da bi
               čez čas pogledali, ali so ti stroški zdaj taki, ki so, bom rekla normalni, v
               primerjavi z drugimi stroški, kar takrat še nismo mogli ugotoviti, ker pravilnik je
               začel veljati oktobra 1997.</p>
               <p>Ostali del, slabih 12% stroškov kazenskega postopka je naloženo, da plačajo
               obsojenci, vendar smo ugotovili, da več kot 70% tega je ostalo neizterjano, se pravi
               tudi tisto, kar bi morali storilci kaznivih dejanj poravnati, so izterjave zatajile.
               Vzroki za to so bili različni, med drugim zaradi vročitve, bili so tudi tujci, ki so
               bili obsojeni itn., vendar en del pa mislimo, da je tudi bila krivda samih sodnikov,
               ker sodniki ne spremljajo spisa do konca, da bi ga zaključili, vključno z izterjavo
               stroškov postopka. To pomeni, da niti, četudi se ugotovi, da obsojenec ne more
               stroške plačati, bi moral biti sodnik pač vsaj z uradnim zaznamkom zaznamovati to in
               bi se na ta način spis zaključil. Moram povedati, da v času revizije se je pristopilo
               na večih sodiščih k temu in ugotovili pa smo še nekaj. Obsojenci dobivajo potrdila o
               premoženjskem stanju še vedno le od upravne organa in ta potrdila ocenjujemo, da so
               premalo. Danes vemo, da je še pomemben podatek spisa vrednostnih papirjev v KDD, se
               pravi klirinško depotne družbe, pomemben je podatek tudi o deležu, ki ga dobijo na
               registru in to so tudi tisti očitki, saj se vozijo z dragimi avtomobili, država jim
               pa plačuje, ko storijo kaznivo dejanje in se pravi tudi od drugih te podatki, to smo
               zdaj tudi zapisali in bi najbrž kazalo zbirati še druge podatke o premoženjskih
               stanjih obsojencev, da ne bi tako masovno bili oproščeni plačila stroškov kazenskih
                  postopkov. Že v času revizije
               so bila opravljena določena dejanja k odpravljanju oziroma k izboljšanju stanja. Jaz
               bi ponovila to, kar je predsednik računskega sodišča rekel, pripravljenost
               sodelovanja ministrstva za pravosodje, vrhovnega sodišča in sodnega sveta, kakor tudi
               sodišč je bila velika v tej reviziji. Rezultati, ali je tudi ta revizija kaj
               pripomogla k temu, da je več rešenih zadev v državni Sloveniji, bodo predstavniki
               najbrž že lahko danes povedali s podatki za leto 1997 in 1998. Namreč ministrstvo za
               pravosodje od leta 1997 naprej spremlja doseganje norm po posameznih sodnikih za vsa
               sodišča.</p>
               <p>Potem, spremenilo je sodni red, ki zavezuje sodišče, da pripravljajo programe za
               odpravljanje zaostankov. Mi smo tukaj posebej rekli, vsako sodišče je vseeno
               specifično, ker dosti sodišč nam tudi, na primer to je bila tudi Ljubljana, rekli so,
               lahko bi več rešili, vendar poslovnih prostorov nimamo. No, kolikor zdaj vem, so tudi
               začeli z obravnavami v popoldanskih urah itn. Še vedno so kakšne rezerve, kakšne
               niše, ki bi lahko pripomogle k temu, da se več zadev reši.</p>
               <p>Potem poleg tega pa smo še sporočili na nekaj, namreč poizkusno smo na dveh sodiščih
               ugotavljali tudi vročitve. Vročitve so temeljni problem, ki povzročajo tudi to, da se
               stroški, zadevo dražijo in da zadeve trajajo dalj časa, namreč so zelo dolgotrajne,
               neučinkovite, ministrstvo je v tem času sklenilo tudi dogovor s pošto, da vročitve
               opravlja tudi telegramska služba, vendar bi najbrž tudi tukaj kazalo iti v spremembo
               procesne zakonodaje, mogoče tako kot v davčnem postopku ali podobno in tudi ta
               razmišljanja, kakšne zadeve še prenesti izven sodstva, tudi na notariat.</p>
               <p>Sprejeli smo priporočila določena, tudi za naprej. Namreč pri tej reviziji smo se
               srečali še z enim problemom, kako daleč sega sodna oblast in kako daleč sega
               izvršilna oblast. S tem problemom namreč, da tako sodniki dostikrat ugovarjajo
               predsednikom ali predstojnikom sodišč, da se ne smejo spuščati niti v službene obveznosti izvajanja njihovih
               nalog, da tako rečem. Niti na to, kako naj uresničujejo službene obveznosti. Na to so
               nas opozarjali na zaključnih razgovorih predsedniki in predstojniki. Nam se je zdelo
               nekako normalno, da je strogo treba ločevati službene obveznosti, od razsojanja
               zadeve. Sodnik je samostojen in neodvisen takrat, ko sodi, ko razsoja o določenih
               zadevah, za vse ostale norme, ki izvirajo iz službenega razmerja se je dolžan držati
               v eni organizaciji oziroma v tem primeru, v organu v sodišču.</p>
               <p>Enake ugovore smo potem oziroma navedbe ministrstva za pravosodje smo rekli. Zakaj
               vaše kontrole, vaše notranje revizije, vaše notranje kontrole bolj odločno ne
               posegajo v preverjanje od reševanje zadev, od zasedenosti, od postopkov, imenovanj in
               tako naprej. Potem nam je minister rekel. Saj zmeraj dobimo odgovor, da je sodstvo
               samostojno in neodvisno in mi smo ravno v tem zapisali odločneje, da je po zakonu, ki
               velja ministrstvo pristojno, da opravlja nadzor nad poslovanjem sodišč. V poslovanju
               sodišč sodi tudi vzrok in nedoseganje norm sodnikov. Preverjanje sistematizacije
               delovnih mest, spremljanje uresničevanje programov za odpravljanje zaostankov in
               drugo.</p>
               <p>Tako, da je treba ločiti ta stroškovni del vloženi del tudi tega, če ga kot tujko
               uporabljam, personalnega substrata, ki proizvaja te sodne odločbe in koliko stane,
               koliko je iztržek tega vloženega dela. Sama vsebinska razsodba je pa jasno, da je v
               pristojnosti sodstva oziroma sodišča. Toliko in se zahvaljujem.</p>
            </sp>
            <sp xml:id="SDT2-OZNPIDJF-Redna-023-1999-03-03.sp5">

               <speaker>PREDSEDNIK FRANC (FERI) HORVAT:</speaker>

               <p>Hvala gospa namestnica za zelo precizno predstavitev, ugotovitev.</p>
               <p>Predno dam besedo predsedniku vrhovnega sodišča, bi nekaj vprašanj za lažje
               odgovarjanje, za lažjo diskusijo postavil. Ne bi ponavljal tega, kar je rekla gospa
               namestnica. Rad bi na začetku ugotovil, da je zelo pozitivno, ta ugotovitev
               predsednika računskega sodišča in namestnice ob vsej sicer kritičnosti poročila
               oziroma ugotovitev. Ugotovitev o dobrem sodelovanju v času revidiranja in tudi po
               revidiranju, da tako rečem, sodnimi oblastmi. Kajti izkušnjo imamo na tem odboru, da
               je učinkovitost nadzora nad javnimi financami tako računskega sodišča kot tudi tega
               odbora, najbolj odvisna ali pa v največja takrat, ko je ta kooperativnost, ko je to
               sodelovanje med revidirancem kot v temu žargonu rečemo in računskim sodiščem in tem
               odborom. Če te pripravljenosti ni, potem so učinki običajno dosti manjši in zato je
               to toliko bolj. Pomembna je tudi garancija, da se, kot smo slišali že nekatere stvari
               odpravljajo. Še več jih bomo slišali v naslednjih minutah. Gotovo potem bo tudi seja
               oziroma sklepi in priporočila računskega sodišča bodo, da se bodo gotovo hitro
               odrazile tudi v praksi.</p>
               <p>Jaz bi imel ta vprašanja. Trajanje postopkov, rešenih zadev. V teh podatkih je gospa
               namestnica govorila. Jaz bi dodatno vprašal. Kje so razlogi za dokaj velike razlike,
               pri okrajnih sodiščih in tudi pri okrožnih sodiščih, če gledamo te tabele, ko vidimo,
               da je pri okrajnih sodiščih pri kazenskih zadevah ta procent zadev nad 1 leto od 43
               do 61. Pri pravnih zadevah je od 1 do 3 let od 23 do 56%. Še bolj so očitne te razlike pri okrožnih sodiščih. Pri
               gospodarskih zadevah, kjer je ta razpon zadeve, ki so trajale od 6 mesecev do 1 leta,
               od 9,5% do 26% pri drugem sodišču. Označena so tukaj s črkami ne pa s polnim imenom.
               Ena do 3 leta od 55 do 78%. Nad 3 leta od 0 pri sodišču A, do 27,7% ali skoraj 28%
               pri sodišču C. Pomembno se mi zdi tudi to vprašanje strokovnih sodelavcev. Jaz se
               spomnim, da smo se s tem vprašanjem srečevali, ko smo obravnavali tukaj v državnem
               zboru tudi zakon o sodniški službi, ko se je ugotavljalo, da strokovni sodelavci ne
               odigrajo prave vloge in da je tu določena razerva in to dejansko te ugotovitve tega
               poročila potrjujejo. Verjetno je to tudi deloma razlog za slabo zasedenost mest v
               primerjavi z drugo zasedbo mest. Mislim, da posebej pade oči to, da ni točnega
               evidentiranja dela strokovnih sodelavcev, da ponekod je to evidentirano, ponekod je
               to pripisano sodnikom. Se pravi, da lahko podvomimo tudi, da tudi statistika po
               sodnikih ni popolnoma točna oziroma natančna oziroma korektna. Kar posebej opozarja
               poročilo.</p>
               <p>Premalo samostojnega dela. Torej čakanje na sodniško službo ali so to ljudje bolj v
               čakalnici. Gotovo to ni dobro, ker to vpliva na učinkovitost dela sodišča in tudi
               vprašanje, če se potem tudi intenzivno strokovno pripravljajo ti strokovni sodelavci
               na bodočo sodniško službo.</p>
               <p>V zvezi z stroški, kar je seveda nekako v središču naše pozornosti pa samo še nekaj
               vprašanj. Dodatno k temu, kar je bilo v predstavitvi ugotovitev rečeno.</p>
               <p>Jaz mislim, da ni dobro in bi predlagal, da sprejmemo poleg ostalih zaključkov na
               koncu tudi to priporočilo, da se vendar vzpostavi evidenco po enoti dela oziroma po
               posameznih zadevah. Vidimo, da so razlike v stroških po zadevah dokaj velike. Ali je
               to odvisno od narave zadev po posameznih sodiščih? Te razlike so 20 in tudi preko
               20%. Zanimiva je ta struktura stroškov, ki je prikazana na strani 6 in potem tudi v
               zaključnem delu poročila v tabelah. Predvsem res pade v oči, ta strošek zagovornikov,
               ki znaša pri okrajnih sodiščih od 48 do 63%. Pri okrožnih 71 do 88%. Predvsem ta
               visok delež, ki odpade na proračun, ki znaša okoli 88% oziroma celo nekaj več. Vseh
               stroškov in stroški zagovornikov 86%, ki odpadejo na proračun. Mislim, da je tudi utemeljeno to, kar predlaga v
               priporočilu računsko sodišče, da je treba videti, kaj je še možno na področju tarif
               odvetnikov, predvsem tisti del, ali ga je možno drugače urediti, ki odpade na
               proračun in pa tarife izvedencev, ki jih omenila gospa namestnica in pa seveda
               posebej zaskrbljujoče je in pade v oči slabo plačevanje obveznosti obsojencev, to je
               dramatično, da samo malo več kot četrtina dejansko plača 26,8% oziroma 73%
               neplačanega. In zaključil bi s tem in vprašal tudi vas vse, ki boste v imenu vlade in
               pravosodnega sistema tudi govorili. Kaj menite o tem predlogu, ki je tudi v
               priporočilih računskega sodišča? Jaz osebno bi mu bil zelo naklonjen, da dejansko
               vzpostavi, zdaj treba je videti, kdo je za to pristojen, dejansko je to ministrstvo,
               verjetno ministrstvo po tem citiranem zakonu o organizaciji in delu na področju
               ministrstev, ministrstvo za pravosodje, vzpostavitev nadzora poslovanja sodišč, bi
               jaz temu rekel široko. To je govora o revidiranju, ampak verjetno bi bilo treba širše
               vzpostaviti ali pa narediti učinkovitejše ta nadzor, kajti v celoti delim to mnenje,
               da dejansko neodvisnost sodstva je sojenje sodnikov v posameznih primerih in na to
               opozarja tudi poročilo, da je pa pomembno za učinkovitost dela, tudi za hitrost in pa
               predvsem za stroške dela celotnega pravosodnega sistema organizacija dela, normativi,
               stroški in drugo, kar je pa seveda vprašanje upravljanja sodišč in da bi lahko to
               bilo tudi potem v oporo za učinkovitejše delo, tako predstojnikom, predsednikom
               okrožnih, vrhovnega sodišča in pa seveda tudi samega ministrstva.</p>
               <p>Jaz bi rekel še samo toliko, da s tem dajem v razpravo tudi priporočila, ki jih je
               dalo računsko sodišče, da se ne bi posebej oglasil. Mi smo skupaj strokovne službe
               našega odbora ocenile, da so ta priporočila dosti dobra, kolikor jo razprava ne bo
               ovrgla ali spremenila v naslednjih minuta, bi predlagal, da bi ta priporočila tudi
               odbor sprejel kot svoja oziroma da bi jih potrdil in priporočal posameznim odgovornim
               dejavnikom, da jih, v kolikor jih že niso, da jih upoštevajo tudi pri svojem delu in
               da jih izvedejo. Gospod dr. mag. Deisinger, izvolite.</p>
            </sp>
            <sp xml:id="SDT2-OZNPIDJF-Redna-023-1999-03-03.sp6">

               <speaker>MAG. MITJA DEISINGER:</speaker>

               <p>Hvala lepa za povabilo na sejo odbora. Torej to poročilo računskega sodišča lahko
               rečem, ker smo najbrž vsi opazili, da je sestavljeno zares skrbno, natančno in je za
               sodišča nedvomno dobrodošlo. Prav je, da ga obravnava tudi državni zbor, saj gre
               končno za vprašanje, koliko denarja država nameni sodstvu in kakšne rezultate dobi iz
               tega. Cost benefit metoda praktično v vseh državah velja kot eno od temeljev
               financiranja različnih institucij v državi. No, to poročilo zajema specifično obdobje leta 1995 in 1996, torej, ko
               je začelo, ko so začela sodišča delati po reformi sodstva. Če k temu dodamo še leto
               1994, ko se je začela pravzaprav priprava na reorganizacijo sodstva, vidimo, če
               dramatično rečem, skoraj katastrofalno sliko izvedbe same sodne reforme. V teh letih
               so sodišča, samo statistično gledano, tako padla v storilnosti, tako dramatično so
               narasli zaostanki, da jih čutimo še danes. Torej to poročilo odkriva tisto, na kar
               smo v tem času nekateri že opozarjali in se je dejansko tudi dogodilo. Poleg reforme
               seveda vplivajo na zaostanke in s tem povezano tudi učinkovitost, ki se v poročilu
               ugotavlja, še drugi dejavniki, seveda z novo državo je prišlo do novih pristojnosti
               sodišč oziroma novih zadev, povezanih z lastninjenjem, denacionalizacijo in ostalimi
               spori, ki so nastajali. Poleg tega je v tem času prišlo še do nekaterih drugih,
               manjših reorganizacij, ki so jih povzročili procesni zakoni, recimo v kazenskih
               postopkih, potem lani še zakon o upravnem sporu, vendarle to so spremljajoči pojavi,
               glavni pojav je, kot rečeno, izvedba reforme. Te številke pomenijo, tudi ugotovljene
               v tem obdobju, pa še leto poprej, da se je vsako leto od 70 do 100.000 zadev
               zaostanka povečevalo in to še danes sodišče čuti kot veliko breme, to je pravzaprav
               splošen odgovor na vsa vprašanja, zakaj počasnost postopkov, zakaj v več letih rešeni
               postopki in ostale zadeve. Naj samo opozorim recimo, da je bilo leta 1991 in tudi še
               leta 1992 število nerešenih zadev na sodiščih takšno, da smo bili tako rekoč v
               elitnem položaju napram zahodni Evropi. No, to dramatično stanje seveda ni možno
               odpraviti z neko čarobno palčko, pač pa so potrebna resna prizadevanja, kajti to, kar
               leži v predalih sodišč, obremenjuje cel družbeni sistem in ima dolgoročne posledice
               tudi na druge zadeve. Konec koncev je to povezano z vstopanjem v Evropsko unijo in
               recimo predsedniki sodišč smo že lansko leto marca meseca posebej opozorili na to
               vprašanje, ki je potem prišlo novembra meseca tudi do ugotovitve v naknadnem poročilu
               Evropske unije o napredku Slovenije.</p>
               <p>Del vzrokov torej je v samem poročilu sicer naveden, vendarle, kot rečeno, obsega le izsek iz tega časovnega
               obdobja in še enkrat poudarjam, da gre za temeljni vzrok samo izvedbo reforme. Zdaj,
               da vam bolj poenostavljeno povem, kaj ta reforma pomeni. Isti pojav se je dogodil v
               70-ih letih, ko je bila tudi reforma sodstva. Sodstvo je tako kot drugi sistemi velik
               sistem, ki ne prenese hitre spremembe. Temelj te spremembe je bil iz temeljnih sodišč
               so nastala okrajna okrožna sodišča, sodniki niso vedeli, na katero sodišče bodo
               prišli, kam bodo šli spisi, vsi spisi morajo biti na novo vpisani in podobno, torej
               to je velik zapleten proces, ki bi moral biti postopoma, korakoma izveden, bil je pa
               radikalno izveden in je povzročil to, kar je. No, sedaj smo torej soočeni in moram
               reči, da v zadnjem letu smo vložili maksimalne napore, kako spremeniti situacijo. Še
               enkrat poudarjam, da gre za zapleten, velik sistem, ki ga je težko obrniti v
               pozitivno smer. Predstavljajte si kot veliko podjetje, ki zaide v takšno težave, kako
               je to težko napraviti.</p>
               <p>No, napravili smo seveda program, ki temelji na angažiranju vrhovnega sodišča
               ministrstva za pravosodje in sodnega sveta. Program temelji na teh treh stebrih, je
               kratkoročen in dolgoročen. Kratkoročen temelji na popolnem izkoristku notranjih
               rezerv, ki se delno nakazujejo tudi v tem poročilu, spremembi sodnega reda, torej to,
               kar se da dejansko takoj opraviti. Dolgoročen sistem temelji na določeni spremembi
               zakonodaje, kar je težji posel, ker ga je treba pač doseči rešitve v državnem zboru,
               na angažiranju novih sodnikov na še nezasedena sistematizirana delovna mesta. Ob tem
               naj povem, da je ta sistemizacija glede na število zadev realna, je pa na število
               prebivalcev v Evropi visoka in seveda poiskati tudi alternativne oblike razreševanja
               sporov, kajti danes na sodišče pridejo vse zadeve, torej tudi takšne bagatelne, ki ne
               bi smele biti predmet odločanja na sodiščih. Ta prizadevanja, ki so seveda temeljila
               pa predvsem na delu sodnikov, kajti ni drugega recepta kot povečano delo sodišč, so
               vendarle rodila uspeh in spremenila tok reševanja zadev storilnosti. Lansko leto so
               sodniki rešili napram letu poprej 46.000 več zadev, to pomeni 10% dvig storilnosti.
               To, o čemer sem govoril, torej izkoriščene so bile maksimalno v teh razmerah notranje
               rezerve in sodniki so dejansko bi rekel odnos do svojega dela prilagodili tem
               potrebam. Tudi drugi nekateri kazalci kažejo, da se zvišuje storilnost. Zaradi tega
               zaostanka seveda se zadeve vsako leto starajo, kritična so seveda zadeve stare nad 10
               let, ki jih je nekaj čez 700, okrog 800, vendarle se je tudi število rešenih zadev v
               taki starosti nad 10 let recimo spremenilo, leta 1997 169 rešenih takih zadev, v letu
               1998 234.</p>
               <p>Glede oškodovanja družbenega premoženja, pravdne, gospodarske in kazenske zadeve se
               je prav tako v lanskem letu povečalo število rešenih zadev na tem področju, torej vsi
               ti kazalci kažejo pozitivno smer. Lansko leto so, če pogledamo, bi rekel te
               rezultate, ki ste jih videli pri teh sodiščih, vsa sodišča v Sloveniji so lansko leto
               rešila 509.000 zadev. Predstavljajte si, kakšno je to število zadev, torej kjer sta
               vsaki zadevi najmanj dve stranki, več kot milijon strankam je lansko leto bilo
               razrešeno sporno razmerje. Če pogledamo s tega vidika, je sodni sistem eden izmed
               redkih v državi, ki funkcionira, ki praktično bi rekel v takšnem številu saturira
               udeležence in ni za pozabiti, da vendarle ob vseh težavah ta sistem več ali manj
               normalno deluje. Tudi po obisku sodišč vam moram povedati, da okrožna sodišča in
               okrajna so organizirana sodišča, delajo, imajo urejeno sodno upravo. Težava je seveda
               samo ta nahrbtnik starih zadev. Poglejte, če teh starih zadev ne bi bilo, bi tako
               rekoč slovenska sodišča ažurno sodila ob taki storilnosti. Seveda se temu ni možno
               izogniti in tukaj je še ovira, namreč sodni red določa, da se razen izjem, zadeve
               rešujejo po vrstnem redu.
               Upoštevajoč vrstni red pa seveda pridejo na vrsto starejše zadeve, vedno starejše in
               to je, sodni red je namreč naravnan na eno idealno situacijo, ažurno situacijo, ne
               upošteva pa te situacije. No, seveda takšno število zadev, ki jih obravnava sodišče
               in s tem daljšimi roki, to je tudi pojasnilo, zakaj so ti daljši roki pri sodiščih,
               sodišča bi sicer lahko ažurno rešila, če ne bi morala po vrstnem redu.</p>
               <p>Naj dodam, da je tudi zmotna ocena, da sodstvo v Sloveniji počasno deluje. Mi imamo
               sodišča v Sloveniji, ki delajo popolnoma ažurno. Mi tudi na vrhovnem sodišču natančno
               spremljamo vse to, kar je tudi v priporočilih. Poglejte, kakšen je recimo zemljevid
               reševanja po okrajnih sodiščih. Do 6 mesecev, do 12 mesecev, na 12 mesecev. Mi imamo
               natančno v polletju in ob letu preučeno, kako se gibljejo zadeve, tako da ta evidenca
               obstaja in je bistvo rešiti položaj na tistih sodiščih, ki so v kritičnem položaju,
               torej samo nekatera sodišča so v zares kritičnem položaju. Sodstvo v celoti nimata
               takih, bi rekel obremenjujočih zadev kot so na posameznih sodiščih. Vsa ta
               prizadevanja, da bi se v naslednjih letih ta zaostanek na sodiščih zmanjšal, pa je
               seveda pogojen kot rečeno s temi ukrepi, na drugi strani pa moram povedati seveda, da
               stranko, ki je zapletena v postopek, prav malo briga, s kakšnimi težavami se sodstvo
               ukvarja, za vsako stranko je edino in najpomembnejša njegova zadeva.</p>
               <p>Na drugi strani se dobro zavedamo, da je seveda tudi gospodarstvo neposredno
               povezano tudi z delom sodišč. Gre za gospodarske spore, gospodarske izvršbe, stečajne
               postopke, registracijo podjetij. V tem pogledu brez ažurnega sodstva ne moremo
               ustvariti popolnoma enake pogoje recimo kot pri poslovanju v Evropski uniji. No, če
               pogledamo ta zaostanek na sodiščih, ki se generira kot rečeno tam od leta 1994
               naprej, pa moram opozoriti na nekaj. Naša država, ki tudi izpade s to številko
               negativno pri preverjanju s strani Evropske unije, vnaša v podatke zaostanka nekaj, kar zahodnoevropske države ne
               registrirajo kot sodni zaostanek. Namreč, v teh številkah so v celoti inkorporirane
               izvršbe, to se pravi izvršbe po pravnomočno končanih sodnih postopkih, in vse
               zemljiško-knjižne zadeve, razen izpiskov iz zemljiške knjige.</p>
               <p>Številka izvršb, se pravi, ko ni možno izvršiti sodne odločbe zaradi insolventnosti,
               izmikanja in tako naprej, je 228.000 civilnih in gospodarskih izvršb ta trenutek, in
               zemljiško-knjižnih zadev 140.000. Skupno je ta številka 368.000 in brez te številke,
               ki je v državah zahodne Evrope ne štejejo za sodni zaostanek, je pravi sodni
               zaostanek glavnih zadev 229.000, in ta je na ravni evropskih držav.</p>
               <p>Tudi časovna dolgost postopkov je v več evropskih državah enaka ali celo daljša kot
               v Sloveniji. Pojdite v sosednjo Italijo in boste videli, kakšni so razpisi za prvo
               obravnavo - praviloma celo daljši kot v naši državi.</p>
               <p>Tako, da stanje, pogledano s tega vidika, pokaže nekoliko drugačno sliko. Vendarle,
               kot rečeno, ta zaostanek sodišča morajo odpraviti, recimo, v naslednjih treh, štirih
               letih, kajti tudi odprava teh zaostankov bo vplivala na tisto, na kar pa sodišča
               nimajo nobenega vpliva - na priliv novih zadev. Ažurnejši postopki delno tudi
               odvrnejo, recimo, dolžnike, da ne plačajo, se pustijo tožiti in podobno. No, v teh
               številkah vam moram, žal, povedati, da je država v sodnih postopkih kar krepko
               udeležena, tam okrog 6, 7% tega deleža ima država s svojo udeležbo kot tožeča ali
               tožena stranka. Moram povedati, da gre za velike vsote, zlasti ko gre, recimo, za
               razlike v plačah, ko se država pusti tožiti; te pravde tudi praviloma izgubi. In če
               bi šli izračunati, ko smo že pri stroških, državo na koncu stane takšna pravda tudi
               desetkrat več, kot je obtoževani znesek. Gre pa v teh primerih za milijardne zneske.</p>
               <p>Naj še to povem, v istem trenutku - torej gre za okrog 35.000 takih zadev, kjer je
               država, kajti zastopa jo državno pravobranilstvo - v teh zadevah morate računati, da
               je še plačilo državnega pravobranilstva in stroški, ki jih ugotavlja računsko
               sodišče, stroški sodišča.</p>
               <p>Še več, za bati se je, da bi tudi v naprej zakonodaja sprejemala predpise, ki bi
               povzročali oziroma omogočali nove pristojnosti sodišč in nov priliv zadev, kar se v
               nekaterih primerih že nakazuje. Tudi pozivi na racionalne postopke, ki bi bili nujni
               za Slovenijo, so praktično bob ob steno, kajti dva postopka, ki sta prinesla
               spremembo, to je postopek za delovne spore, ki je povzročil, da od prejšnjih štirih
               stopenj - dva v podjetju, dva na sodišču, sta prinesla še revizijo na vrhovnem
               sodišču - smo spremenili v pet stopenj. Z novim zakonom o upravnem sporu smo bivši
               upravni spor, ki v je v dveh stopnjah tekel pred upravnimi organi, in upravni spor na
               vrhovnem sodišču, spremenili v štiristopno: dve stopnji v upravnem postopku, novo
               upravno sodišče Republike Slovenije, in pritožbe na vrhovno sodišče.</p>
               <p>Rad bi opozoril, da je celo v zadnjem novembrskem poročilu Evropske unije posebej
               opozorjeno, da dolgi postopki, recimo, v kazenskih postopkih, so posledica
               prevelikega upoštevanja garancij človekovih pravic. Torej, nič drugega kot nujnost,
               da Slovenija ob spremembi procesne zakonodaje naredi vedno primerjalno analizo s
               procesnimi zakonodajami držav Evropske unije in se bo jasno videlo, kje je pravzaprav
               ključ nekaterih dolgih postopkov.</p>
               <p>No, iz številk, ki sem vam jih povedal, je jasno razvidno, da bremeni sodstvo tisto,
               kar ni sojenje, torej vprašanje zemljiške knjige in izvršbe.</p>
               <p>Glede izvršbe je sprejet lansko leto nov zakon o izvršbi in zavarovanju. Po
               imenovanju prvih 50 izvršiteljev, to se pravi, zasebnikov s koncesijo države, ki jih
               imenuje ministrstvo za pravosodje, se bo zadeva spremenila; izvršba naj bi postala
               učinkovita. To je pravzaprav posnetek francoske ureditve in v Franciji, vam moram
               reči, brez vseh problemov poteka izvršilni postopek. Pripravljena je popolna
               informatizacija postopka o izvršbi, od vpisnikov in ostalega, tako da je tudi sodišče
               pripravljeno na izvedbo tega zakona.</p>
               <p>Druga zadeva je zemljiška knjiga. Tik pred realizacijo je  projekt informatizacije zemljiške knjige.
               Spomladi že stečejo prvi testni poskusi in nekako v oktobru mesecu predvidevamo
               popolno informatizacijo zemljiške knjige. Že sedaj naši izračuni kažejo, da bi ena
               tretjina od približno 157 izvršiteljev, referentov, ena tretjina, nekaj čez 60
               izvršiteljev, manj rabili, torej da bodo lahko služili nalaganju podatkov in podobno.
               Postopek intabulacije bi stekel bistveno hitreje kot sedaj. Poleg tega, kot najbrž
               veste, imamo informatiziran sodni register, register podjetij, pravnih oseb. Za
               zaključitev uporabnikov je še priklop odvetnikov k temu sistemu.</p>
               <p>Tako, da kar se tiče informatizacije, je slovensko sodstvo na ravni držav Evropske
               unije.</p>
               <p>Zadnje, kar ob vseh prizadevanjih za hitrejše postopke, odprave zaostankov, je
               seveda znanje sodnikov. Jaz ocenjujem, da je že ta rezultat v letošnjem letu, 10%
               dvig storilnosti, tudi posledica, da so takrat bili zaposleni mnogi mladi sodniki in
               da so tudi triletne izkušnje že povzročile hitrejše delo. Sicer pa je za
               izobraževanje sodnikov in ostalih pravosodnih delavcev, torej ne samo sodnikov, tudi
               državnih tožilcev, pravobranilcev, sodnikov za prekrške, lansko leto konec leta bil
               ustanovljen izobraževalni center za pravosodje, v katerem potekajo izobraževanja s
               poudarkom predvsem na procesnem vodenju, na pisanju odločb, kar je po naši oceni
               najbolj ozko grlo pri delu sodnikov. V tem izobraževalnem centru, ki je plod
               prizadevanja praktično desetih let, kajti izobraževanja so tekla tudi prej, je tudi
               pouk evropskega prava, jezikovno izobraževanje, v angleščini in francoščini, tako da
               ta šola evropskega prava pomeni, da z vstopom v Evropsko unijo bodo slovenski sodniki
               vsaj v temelju izobraženi tudi za uporabo evropskega prava.</p>
               <p>Vsa ta prizadevanja torej popolnoma sovpadajo z zaključki ugotovitev računskega
               sodišča. Že iz teh številk in prizadevanj ste lahko videli, da je tisto, na kar
               opozarja računsko sodišče, v delu že realizirano. Mi seveda podpiramo vsa ta
               prizadevanja in ugotovitve računskega sodišča. Drugič so vsi ti načrti popolnoma v
               skladu s programom približevanja Evropski uniji, ki ga je sprejela vlada. Tako, da
               imamo neko realno podlago, če se bo uresničil tudi ta drugi del, ki od sodišč ni
               odvisen, torej da bi se poiskale tudi alternativne oblike razreševanja sporov, da bi
               se v tem obdobju zaposlilo toliko sodnikov, približno 80, 90, ki jih še manjka na
               sistemiziranih delovnih mestih, da bi v prihodnje bila sprejeta zakonodaja, ki ne bi
               generirala novih sporov oziroma v procesni zakonodaji omogočila racionalnejše
               postopke, je povsem realno, da bi Slovenija prišla na razmeroma ažurno reševanje v
               sodnih postopkih.</p>
               <p>Ob tem naj povem, da tisto, na kar Evropska unija posebej opozarja, in je bilo tudi
               predmet observacije v tem poročilu, na kazenske postopke, da je situacija takšna, da
               je približno 29.000, torej v celotni številki manjše število, od tega 9.000 preiskav,
               20.000 pod obtožbo zadev, da so to še vedno obvladljive zadeve; da so v tem pogledu
               vse priporne zadeve seveda prednostne po samem zakonu. Je pa res, kot rečeno, da
               Evropska unija maksimalno daje poudarek na te zadeve. Druge zadeve, ki jih je tam
               okrog 130.000, so civilne zadeve, pravdne, gospodarske in civilne, ki pa so povezane
               tudi z našim pristopom oziroma najprej moramo dobiti predlog ene od držav k Luganski
               konvenciji; to bi pomenilo, da so naše civilne odločbe priznane in izvršljive pri
               vseh podpisnicah praktično v Evropski uniji, in obratno, te sodbe tudi pri nas.
               Torej, nekatere teh zadev so neposredno povezane tudi z mednarodnimi prizadevanji
               naše države, tako da je, prvič, to naša notranja zadeva, drugič pa seveda nujna
               zadeva za normalno funkcioniranje države.</p>
               <p>Naj opozorim, da Evropska unija ima sodstvo pod posebno observacijo, da pri nas, žal
               moramo ugotoviti, še ni prave percepcije sodstva. Sodstvo je tretji del oblasti
                   in v balansu izvršne
               zakonodajne in sodne oblasti izjemno važen za razvoj demokracije. Tega se morda
               premalo zavedamo. Tako, da vse te ugotovitve računskega sodišča iz tega obdobja,
               prenešene v današnji čas in ta prizadevanja hkrati pomenijo prizadevanje za normalno
               funkcioniranje naše države. S tem pa seveda garancije tudi za demokratičen razvoj.
               Hvala lepa.</p>
            </sp>
            <sp xml:id="SDT2-OZNPIDJF-Redna-023-1999-03-03.sp7">

               <speaker>PREDSEDNIK FRANC (FERI) HORVAT:</speaker>

               <p>Hvala predsednik Daisinger za izčrpno pojasnilo. Besedo dajem sedaj predsedniku
               sodnega sveta, gospodu Šorliju.</p>
            </sp>
            <sp xml:id="SDT2-OZNPIDJF-Redna-023-1999-03-03.sp8">

               <speaker>MARKO ŠORLI:</speaker>

               <p>Gospod predsednik! Hvala lepa za vabilo in besedo. Lep pozdrav vsem udeleženim.</p>
               <p>Naj začnem z ugotovitvijo oziroma z enim opažanjem. Kakšna je sodna palača
               mednarodnega sodišča v Strasborugu? Vsa v steklu, hodniki stekleni, s steklenimi
               stenami, dvigala, s steklenimi stenami. Kaj to simbolizira? Simbolizira
               transparentnost sodstva. Sodstva kot dela oblasti, ki mora delovati ne samo po svojih
               pravilih, ampak sploh po pravilih vsake javne oblasti. Torej javno dostopno kritiki,
               javnosti, to velja ne samo za strokovno kritiko, ampak tudi za nadzor, kakršnega je v
               tem primeru izvrševalo računsko sodišče Republike Slovenije.</p>
               <p>Iz tega, kar je predsednik vrhovnega sodišča povedal, je zlahka moč povzeti, to kar
               v sodstvu dobro vemo. Kaj potrebujemo oziroma kaj pogojuje dobro delovanje sodstva?
               Trije temeljni elementi so.</p>
               <p>Sodniki, predpisi in družbena klima. Ni mi treba posebej govoriti. Torej, da
               potrebujemo dobre sodnike, dobre predpise, ustrezno družbeno klimo. Sodni svet je
               tisti organ, ki je v njegovi pristojnosti izbira oziroma predlaganje kandidatov za
               sodnike in njihovo napredovanje. Torej, ima močan vpliv na enega temeljnih elementov
               za dobro in uspešno delovanje sodstva. Sodni svet so v sedanji sestavi pričel z delom
               v letu 1994. Takrat se je
               srečal prav s tem, zaradi česar je tudi računsko sodišče opravilo pregled z velikimi
               zaostanki. V letu 1995 je za to pričel z sprejemanjem oziroma ugotavljanjem, kakšna
               merila bi bila ustrezna za to, da bi sodniki dosegali neke pričakovan obseg dela.
               Tukaj moram posebej poudariti in to znova poudarjam, ne gre za norme, gre za merila.
               Namreč, prav poslanci boste morda najbolje vedeli, da se nekega odločanja procesa
               odločanja v družbenih zadevah ne da normirati, ne da izračunati, da pa se ga seveda v
               nekem povprečju oceniti in z nekim merilom le določati, nek obseg dela, ki se da
               doseči.</p>
               <p>Ob merilih oziroma ob vprašanju učinkovitosti se vprašamo, kaj je to učinkovitost
               je. Sodni svet je menil, da je učinkovitost pri delu sodnika oziroma sodišč z istimi
               oziroma danimi sredstvi doseči čim več. Torej z istimi materialnimi in človeškimi
               viri doseči najboljši učinek. Ob zelo važnem načelu. Učinkovitost ne sme posegati v
               kvaliteto varstva, sodnega varstva pravic posameznika. To je evropska maksima, ki jo
               je treba spoštovati. Tu se zopet srečamo z naslednjim načelom. Da to lahko
               zagotovimo, moramo spoštovati oziroma varovati neodvisnost sodstva.</p>
               <p>Tukaj pa ne gre poenostavljati tega na ta način, da bi rekli, da se da povsem
               ločiti. To se pravi, neodvisnost sodnika pri sojenju in siceršnje njegovo
               neodvisnost. Neodvisnost pri sojenju vendarle zagotavlja sodnikov položaj. Sodnikov
               položaj pa določa od tega, da ima trajni mandat, do njegove materialne varnosti in do
               tega, da je nepremanjkljiv, do tega, da posebni predpisi določajo kdaj in zaradi česa
               je lahko v disciplinskem postopku. Strinjam se, da je tukaj treba določiti mejo, kar
               je pa lahko občutljivo vprašanje. Grem k merilom, ker je to eno od priporočil, ki jih je računsko sodišče po
               svojih pregledih podalo sodnemu svetu za preveritev oziroma korekcijo meril.</p>
               <p>Določanje meril je proces. Za primerjavo vam lahko povem, da so v Republiki
               Avstriji, kjer so pač to storili že precej pred nami, potrebovali 5 let, da so
               ocenili, torej čas, ki ga sodnik porabi pri reševanju posameznih zadev in potem na
               tej podlagi določili neke okvire sodnikovega dela. Nič drugače ne more biti pri nas.</p>
               <p>Lahko povem, da sodni svet ob upoštevanju priporočil računskega sodišča in seveda
               tudi na lastno iniciativo že pripravlja dokončna merila, ki bodo, kot predvidevam
               sprejeta do konca letošnjega prvega polletja verjetno še nekoliko prej. Ampak pri tem
               moram poudariti, da tudi ta dokončna merila niso nespremenljiva. Ob morebitni
               spremembi procesne ali materialno pravne zakonodaje bo treba tudi ta merila
               korigirati ob morebitni spremembi drugih pogojev, ki vplivajo ne delo sodišč, seveda
               bo to treba tudi pri merilih upoštevati.</p>
               <p>Merila so le, bom rekel, eden od kriterijev za merjenje oziroma ugotavljanje
               učinkovitost dela sodnika, ki vendarle rešuje neka družbena razmerja, spore in seveda
               najbolj je učinkovit sodnik takrat oziroma sodišče, ko ta spor reši, tako da potem se
               ne pojavlja več, seveda lahko bi pa rekli, da je neučinkovit tisti sodnik, ki nek
               spor rešuje petkrat, seveda pa ne reši tistega osnovnega nasprotja, ki je pravzaprav
               sploh ta spor generiralo.</p>
               <p>Merila so seveda tudi podlaga za sistemizacijo. Velikokrat je bilo že poudarjeno, da
               ima Slovenija veliko sodnikov na določeno število prebivalcev. Mogoče večje kot
               nekatere zahodne ali pa sosedne države, s katerimi se primerjamo, vendar samo ta
               podatek je premalo. Tukaj je treba primerjati tudi število sporov, ki jih naša
               sodišča rešujejo, ne samo pač število prebivalcev oziroma število sodnikov na število
               prebivalcev.</p>
               <p>Tu je pomemben še en podatek. In sicer v sosednji Avstriji, v Nemčiji poleg sodnikov
               zadeve rešujejo tudi strokovni sodelavci, sicer se pač drugače imenujejo, ki pa imajo
               drugačen položaj kot naši strokovni sodelavci. Namreč ti strokovni sodelavci
               samostojno rešujejo zadeve in seveda to pomeni res razbremenitev dela sodnika oziroma
               sodišč. Pri nam pa, kot je bilo tukaj že rečeno, se sodniki pravzaprav le
               pripravljajo na sodniško službo in pravzaprav ne morejo odločati, ne morejo soditi. To je
               že deveto vprašanje, ki je bilo že načeto. Namreč naša ustava določa, da sodijo
               oziroma o zadevah lahko odločajo le sodniki, ki imajo trajni mandat. S tem je
               onemogočeno, da bi pravzaprav pri nas sprejeli ureditev, ki jo poznajo marsikje in je
               uspešna, torej neki sodniki za določen čas, na primer tri leta, ki se pripravljajo po
               eni strani na trajen mandat, po drugi strani pa že samostojno odločajo o zadevah, ki
               družbeno niso zelo pomembne oziroma strokovno niso najbolj zahtevne.</p>
               <p>Potem moram še na nekaj opozoriti. Tehnologija dela, če smem tako reči, je določena
               s procesnimi in materialno pravnimi predpisi. Zdaj prehajam k temu drugemu pogoju,
               torej ustrezni predpisi. Praviloma oziroma v teku sojenja sploh sodnik ne določa te
               tehnologije. Celo nasprotno, te tehnologije sam ne sme, če tako rečem, izboljševati,
               ampak seveda do odločitve priti ob upoštevanju te že z zakonom določene tehnologije
               postopka. In seveda tega se pa praviloma na škodo kvalitete ali včasih celo ne da bi
               bila kršena zakonitost sojenja, ne da doseči.</p>
               <p>Naslednja stvar, ki jo želim opozoriti je to, da se da sodstvo in njegovo delovanje
               ocenjevati najmanj z dveh zornih kotov. Prva slika, to se pravi delovanje sodstva kot
               sistema, mislim, da nam v tem trenutku pokaže, da slovensko sodstvo funkcionira.
               Mislim, da smo prišli ob naporih pravosodnega ministrstva vrhovnega sodišča oziroma
               predsednika vrhovnega sodišča, lahko rečem tudi sodnega sveta do točke, ko smo blizu
               ali pa že obvladujemo tekoči pripad. Povedano drugače, sodstvo reši v enem letu
               toliko zadev kolikor novih zadev v letu pride. To pomeni, da smo zdaj že v položaju,
               če bi ga nekoliko plastično skušal označiti, že tako kot tisti dolžnik, ki že več
               zasluži kot porabi, že lahko vračati dolg, začnemo lahko reševati zaostanek, ki je
               nastal iz razlogov, o katerih je že govoril predsednik vrhovnega sodišča. Seveda to
               je slika enega zornega kota, ki pa ne zadovolji stranke, ki čaka na rešitev svoje
               zadeve in seveda ima pravico in to ustavno pravico, da je zadeva rešena v nekem
               razumnem roku.</p>
               <p>Ocenjujemo v sodnem svetu, da bomo lahko dosegli položaj, ki bo ne samo primerljiv s
               položajem na sodiščih 
               evropskih držav ampak mogoče še boljši od marsikatere v naslednjih dveh treh letih,
               če bomo, seveda tukaj je pa še vedno če, obdržali trend, ki je bil izpostavljen v
               zadnjem dvoletnem obdobju oziroma zadnjega leta. Seveda ne bo moč s takim tempom
               povečevati take učinkovitosti, to se pravi z 10% povečanjem, kot je to veljalo za
               leto 1998. Ta procent, pričakujem, bo nekoliko nižji. Vendar pomembno je, da te
               trende vzdržimo. Da bomo to dosegli pa je po oceni sodnega sveta potrebno naslednje.
               Torej, če tako rečem, če ni preveč dramatično, za vsako ceno zadržati zasedbo sodišč
               takšno kot je, oziroma zasesti še ne zasedena sodniška mesta. Namreč prav fizični
               rezultati so nam pokazali kaj pomeni stabilnost sodniškega kadra. Tukaj bi vam lahko
               s številkami pokazal, da sodišča, kjer ni bilo velike fluktuacije, kjer so sodniki po
               pet ali deset let ali več, ta sodišča so po pravilu uspešna. Na teh sodiščih so
               minimalni zaostanki oziroma delo tam teče tekoče. In nasprotno, na sodiščih, kjer je
               bila fluktuacija velika, tam so številke zaostankov visoke. To je povsem razumljivo.</p>
               <p>Sojenje seveda ni samo neka spretnost, ni samo neka veščina, ampak v veliki meri pa
               vendarle gre za delo, kjer se vendarle zahteva rutina. Torej to stalnost sodniškega
               kadra seveda, pa vemo, ni mogoče doseči drugače. Če je položaj za pravnike, na
               primer, v advokaturi, v notariatu, mogoče kje v javni upravi bistveno boljši, tukaj
               zdaj mislim na pogoje dela, na plačo in podobno, potem je jasno težko pričakovati, da
               bo sodstvo zadržalo sposobne ljudi. Po drugi strani pa lahko rečem, da večina
               sodnikov, ki začne z delom na sodišču, ne odide zlahka, čeprav pravzaprav bi morda
               pri drugem delu imeli mogoče lažje delo ali boljše zaslužke. Vendar tisto, kar je
               ključno, znotraj pravosodja pa vendarle mora biti ta položaj primerljiv z
               odgovornostjo dela, ki ga pravnik opravlja. Upam seveda, da bo to zagotovljeno tudi z
               zagotovljenimi razmerji tako glede plač kot drugih pogojev dela.</p>
               <p>Ko govorim o stabilnosti, seveda govorim tudi o stabilnosti predpisov. V tem
               trenutku lahko rečemo, da so na nekaterih področjih tudi tu vidni po eni strani
               rezultati na področjih, kjer se zakonodaja ni bistveno ni spremenila, torej
               pozitivni, in slabi učinki,
               nepremišljene ali pa hitre spremembe zakonov. Tukaj predvsem mislim tudi na vprašanje
               takoimenovane sodniške zakonodaje, zakona o sodiščih in zakona o sodniški službi. Ta
               dva zakona sta stopila v veljavo v letu 1994. V teh petih letih je pravzaprav in to
               je, vam rečem, kratek čas za to, da se nek zakon začne v praksi dobro uresničevati,
               smo dosegli, da pravzaprav ta dva zakona relativno dobro funkcionirata v praksi,
               tukaj moram posebej poudariti dobro sodelovanje z ministrstvom za pravosodje. Zato
               tudi ocenjujem, da bi bilo primerno to zakonodajo spreminjati samo v tistih delih in
               v tistem obsegu, ki lahko še pripomore k boljšemu funkcioniranju sodstva. Zdelo bi se
               mi pa škodljivo posegati v vprašanja, ki so sistemska. Takšno poseganje zahteva
               temeljito proučitev, simulacijo, pa morebiti celo, če bi se odločili, da je treba
               take spremembe sprejeti, mogoče samo še pred tem neko poizkusno delovanje na
               posameznem sodišču, najprej s tem preizkusiti, ali seveda je taka sprememba ustrezna.
               Sodni svet ocenjuje, lahko tudi rečem, da so bile določene skepse pred začetkom dela
               računskega sodišča, da je ta pregled pravzaprav postregel in pripomogel z dobrimi
               podatki in pripomogel k večji transparentnosti dela sodišč. Od zunaj je sodstvo
               pravzaprav opozoril s pogledom od zunaj na določene stvari, ki jih znotraj pač nismo
               na ta način mogli videti in nam na ta način omogočil, da bomo seveda z večjo težo
               lahko pač opravili tisto, s čimer sem pravzaprav začel, torej za bolj še ustreznimi
               dodelanimi merili pripomogli k učinkovitejšemu delu sodnikov in omogočil nam bo, to
               se pravi, da bomo sprejeli še bolj ustrezno sistemizacijo in na koncu torej dosegli
               tisto, kar pravzaprav, o čemer tukaj danes govorimo, to se pravi en del, en vidik
               samo delovanja sodstva z danimi sredstvi dosegli čim več seveda ob, to pa moram na
               koncu še enkrat poudariti, tem, ne da bi posegali v kvaliteto sodnega varstva pravic
               posameznika. Hvala lepa.</p>
            </sp>
            <sp xml:id="SDT2-OZNPIDJF-Redna-023-1999-03-03.sp9">

               <speaker>PREDSEDNIK FRANC (FERI) HORVAT:</speaker>

               <p>Hvala, predsednik Šorli. Besedo dajem gospodu ministru Marušiču.</p>
            </sp>
            <sp xml:id="SDT2-OZNPIDJF-Redna-023-1999-03-03.sp10">

               <speaker>TOMAŽ MARUŠIČ:</speaker>

               <p>Gospod predsednik, hvala za besedo. Spoštovane poslanke in poslanci! Zahvaljujem se
               za vabilo in predvsem za besedo, da lahko sodelujem na tem važnem sestanku, obenem
               tudi izkoristim priliko, da se zahvalim računskemu sodišču, zlasti predsedniku dr.
               Antončiču, namestnici dr. Korpičevi za opravljeno korektno analizo ki odraža resnično stanje pravosodja, zlasti
               se jim zahvaljujem, da tudi ob izdelavi te študije in analize so nas stalno obveščali
               in nas seznanjali s situacijo, tako da smo lahko tudi v tem času, ko se je to delo
               pripravljalo, tudi povzeli določene korake in odpravljali tudi istočasno določene
               pomanjkljivosti, tako da tudi izkoristim priliko in še enkrat se pač zahvaljujem.</p>
               <p>Svojo razpravo bi predvsem osredotočil na tri probleme, na problem zaostankov, na
               problem stroškov in na problem ministrstva za pravosodje nad delovanjem sodišč.
               Preidem k zaostankom. Prejšnji teden smo v časopisih prebrali, da ameriški, da
               državni departma Združenih držav Amerike ocenjuje pač, da je delo slovenskih sodišč
               počasno. Logično počasno zdela, generira razumljive zaostanke. No, s temi zaostanki
               se ukvarjamo že praktično polni dve leti, iščemo rešitve in preden seveda je bilo
               bistvenega pomena tudi sodelovanje z vrhovnim sodiščem, sodelovanje s sodnim svetom.
               Zadnje analize, tudi ob priliki izdelovanja sodne statistike za leto 1998 smo
               ugotovili stanje, ki nam kaže, da sodišča v zadevah, kjer sodnik razpiše obravnavo in
               sodi, ni tako slabo, pač pa je stanje bi rekel skoraj dramatično na tistih področjih,
               kjer sodnik ne sodi. Navajam primer. V zadevah, v katerih sodnik sodi, so civilne
               zadeve, gospodarsko civilne zadeve, kazenske zadeve, mladoletniške zadeve, skratka tu
               sodišče obravnavo razpiše in sodi. V letu 1998 je ostalo nerešenih takih zadev na
               vseh okrožnih sodiščih v državi 76.000, na okrajnih sodiščih pa 94.000. Ob
               upoštevanju, da je ostalo nerešenih, navajam nazaj primer, na vseh okrajnih sodiščih
               v letu 1998 465.000 in če od tega le 94.000 zadev, v katerih sodišča sodi, potem
               vidimo, da se nanaša preostalih 350.000 zadev na stvari, v katerem v bistvu sodnik
               administrira, torej sicer izdaja odločbe v obliki sklepa, ampak v glavnem izven
               narokov, se pravi, da takoj se pojavi vprašanje, ali imamo dovolj sodnikov ali ne,
               lahko pa mirne duše ugotovimo, da teh 350.000 zadev lahko opravljajo tudi strokovni
               sodelavci na sodiščih, ki jih bomo v bodoče v skladu tudi z določeno novelo, ki jo je
               omenil gospod predsednik sodnega sveta, imenovali sodne svetovalce, da bi lahko to
               delo opravljali tudi ne sodniki, se pravi osebe, ki imajo sicer pravniško izobrazbo,
               pravniški državni pravni izpit. No, seveda teh zadev, v katerih, zlasti na okrajnih
               sodiščih,  sodišče <gap n="..."/>, je
               vedno več. Tako na primer omenim, da so okrajna sodišča v letu 1998 izdala več kot
               303.000 zemljiško-knjižnih izpiskov. Pol je sicer vneseno v statistiko, vendar so
               koncem leta prišli na tekoče. Nadalje navajam tako kot predsednik mag. Deisinger,
               izvršilne zadeve 220.000 zadev. Gre potem za plačilne naloge. Na okrožnih sodiščih
               imamo prek 10.000 izpiskov iz registra gospodarskih družb oziroma skupno skoraj
               21.000 zadev, ki se nanašajo na registrsko sodišče.</p>
               <p>Po tej opravljeni analizi lahko ugotovimo, da je v bistvu premalo strokovnih
               sodelavcev na sodiščih, verjetno tudi nezadovoljivo število
               administrativno-tehničnega osebja, se pravi popolno osebje, katerega že danes po
               sistematizaciji manjka 14%.</p>
               <p>V zvezi s temi zaostanki vidimo rešitve, ki so že prisotne in na podlagi katerih
               sodišča že delujejo, ki sta jih omenila oba prisotna predsednika. Gre se za programe,
               gre za izboljšanje procesne zakonodaje, gre za merila sodnega sveta. Verjetno je
               gospod predsednik pozabil omeniti, da se bodo tudi začasno vzpostavila stalno merilo
               še tekom tega letošnjega poletja.</p>
               <p>Bistveno za ta sodni pripad je pa to, da pri nas nimamo institucije, razen arbitraž
               pri gospodarskih in obrtnih zbornicah, ki bi izvensodno reševali sodne spore. Pri tem
               globoko spoštujemo ustavno načelo svobodnega pristopa do sodišč, do sodnega varstva,
               vendar moramo vedeti, da v trenutku, ko stranka pristopi na sodišče in se spravi s
               svojim sosedom v spor, potem je tako rekoč nujnega dobrega sosedstva tako rekoč
               konec. Zato iščemo na ministrstvu za pravosodje ustrezne rešitve, bodisi v okviru
               delovanja okrajnih sodišč, bodisi v okviru notariata, bodisi v okviru občin. Skratka,
               institucije in oblike na podlagi katerih bi državljani reševali izven sodnih
               postopkov svoje medsebojne spore. Enako velja tudi za gospodarstvo, kjer je treba
               dati osnovni poudarek na arbitraže. Povem, da zunaj izven naših meja, pri naših
               sosedih, je v bistvu sodišče zadnja instanca, zadnja možnost za izravnavo nekega
               spora.</p>
               <p>Prav tako pripravljamo določeno novelo zakona, na podlagi katere se bodo stvari
               prenesle tudi na institucije izven sodstva. Tu gre predvsem za notariat, gre za
               zapuščinske zadeve, gre za 
               izvršilne zadeve, pa tudi določene nesporne zadeve. V tem pogledu sledimo in skušamo
               razreševati probleme, na katerih nakazuje računsko sodišče. Zavedamo se tudi mi sami,
               da gre tu predvsem, da pokažemo ne po bratstvu roke, ampak predvsem za našega
               državljana, za našega davkoplačevalca.</p>
               <p>Glede samih stroškov. Na eni strani z novelirano zakonodajo zmanjšujemo, na drugi
               strani večamo, tudi to se moramo zavedati, pri obvezni obrambi za kazniva dejanja nad
               5 let, vse to, kar je bilo danes rečeno, je res. Zelo visoki stroški obvezne obrambe.
               To obvezno obrambo smo sedaj z novim kazenskim zakonom zvišali na 8 let. Na drugi
               strani smo pa uvedli v že uveljavljeni noveli zakona o kazenskem postopku obveznega
               zagovornika oziroma obveznega pravnega zastopnika revnega ali pa sicer
               hendikepiranega oškodovanca. To se pravi, da se ti stroški tu nekje izenačujejo.</p>
               <p>Tudi s spremembo zakona o sodni taksi smo sicer uvedli vrsto oprostitev sodnih taks.
               To pomeni ob sicer podražitvi, tudi hkrati zmanjšanje proračunskih dohodkov. V
               izdelavi je zakon o brezplačni pomoči, glede katerega smo se zedinili naj bi se
               stroški pravnega zastopstva po sodnem sklepu, po sklepu o odmeri stroškov direktno
               izplačevali iz proračuna. Tudi to je dodaten proračunski izdatek.</p>
               <p>Danes ni bil predmet razprave en strošek, na katerega sicer opozarjam, pa tudi na
               drugi strani dohodek. V tretjem branju je novela kazenskega zakona. Ta daje poudarek
               na izrekanju denarnih kazni. Vendar sodišča so v letu 1998 v primerjavi z letom 1997
               bodisi da so okrajna ali okrožna, rešila za 1.642 kazenskih zadev več. Tako kot
               navaja predsednik mag. Deisinger 19.000 kazenskih zadev je preneseno v letu 1998, je
               to že normalna številka. Vendar ta povečana številka kazenskih zadev je generirala
               višje število zapornikov, tako da imamo danes na konec meseca februarja kar 617
               zaprtih oseb v slovenskih zaporih. Logično da to generira dodatne proračunske
               stroške. Na drugi strani pa tudi ureditev denarne kazni, se pričakuje, da se bodo
               tudi na drugi strani povečali ti stroški proračuna. Toliko glede stroškov.</p>
               <p>Kot zadnje bi še omenil priporočilo računskega sodišča, to je predzadnja alinea
               priporočil ali zaključkov, naj bi ministrstvo za pravosodje  izvajalo nadzor nad delom sodišč, naj bi se
               ustanovila služba za notranjo revizijo, vendar je to nemogoče, ker za to nimamo
               zakonske osnove, da bi kontrolirale uspešnost in učinkovitost sodišč. Današnje stanje
               je celo tako, da predsednik sodišča ne more kontrolirati sodnega spisa, ki še ni
               pravnomočen oziroma, ki je še v delu pri sodniku. Če sam sodnik tega ne more urediti,
               ker to je pač sodna oblast, toliko manj tudi predstavniki izvršilne oblasti.</p>
               <p>S tem v zvezi bi povedal le to, da naša revizijska služba za kontrolo
               administrativno tehničnega osebja na sodišču redno izvršuje kontrole poslovanja, se
               pravi na dopisniki, in tudi redno izvrši kontrolo nad zakonitim pravilnim odmerjanjem
               in izterjavo sodne takse.</p>
               <p>S tem bi zaključil. Predsednik, hvala lepa.</p>
            </sp>
            <sp xml:id="SDT2-OZNPIDJF-Redna-023-1999-03-03.sp11">

               <speaker>PREDSEDNIK FRANC (FERI) HORVAT:</speaker>

               <p>Gospod minister, dal bi sedaj besedo prvoprijavljenemu kolegu Potrču, potem kolega
               dr. Zagožen, kolega Pukšič in verjetno se bo še kdo javil. Bi pa predlagal samo
               nekaj, preden začne razpravo kolega Potrč, da bi vendarle kljub temu vašemu
               oporekanju ali pomisleku k tej alinei, ki jo predlaga računsko sodišče, da bi ostala
               ta alinea. Tukaj piše: <q>"naj prouči potrebo"</q>. Mi poskušamo uvesti eno pravilo, da vsak
               porabnik javnih sredstev praviloma mora imeti notranjo revizijo ali kakorkoli drugače
               jo imenuje. Lahko je pa drugje locirano. To je pa druga stvar. Ker tudi v primeru
               Avstrije je tak. Tudi zadnjič, ko smo poslušali predsednika računskega sodišča. To ne
               pomeni, da mora to bili velika služba, ampak nekdo za to skrbeti mora. Kolega
               Potrč.</p>
            </sp>
            <sp xml:id="SDT2-OZNPIDJF-Redna-023-1999-03-03.sp12">

               <speaker>MIRAN POTRČ:</speaker>

               <p>Hvala lepa. Sam bi, če dovolite kolegice in kolegi, več poudarka dal gradivu, ki smo
               ga dobili od računskega sodišča in ocenil, da se mi zdi, da je bil pristop, ki je bil
               opravljen res zanimiv, nekoliko drugačen kot smo ga bili doslej navajeni in daje tudi
               na svoj način dopolnjeno sliko problematike poslovanja sodišč, res da za leto 1995
               ni, posebej 1996.</p>
               <p>Uvodoma bi rad rekel to, da je opozorilo gospoda predsednika, da je nekaj drugačno
               to poročilo tudi iz razloga, ker bolj kaže na smotrnost oziroma učinkovitost dela, ne
               pa na formalno zakonitost točno. Mislim pa, da je vpliv, ki ga kaže poročilo na
               problem zakonitosti v državi sploh zelo velik. Če kaj, potem prek učinkovitosti dela
               sodišč kaže <gap n="...."/><stage>(Se je izklopil.)</stage><gap n="..."/>  <gap n="..."/><stage>(Ni vključen.)</stage><gap n="..."/>  <gap n="..."/>ostati na sistemu organizacije sodišč, kakršno smo imeli. Najbrž se
               pa da iz tega, kar je bilo rečeno ugotoviti, da so<gap n="..."/> <stage>(Nerazumljivo!)</stage><gap n="..."/> prisotni,
               ker kaj naj drugega rečem, ker reči, da ni bila potreba, ne morem, mislim, da je
               gospod predsednik želel reči, vem, da ne, ampak najbrž smo potem slabo prisotni, ker
               je bilo govora tudi veliko o zakonodaji in podobnih rečeh, bi jaz želel svoj odnos do
               te problematike povedati. Jaz mislim, vsaj moj osebni odnos je takšen in mislim, da
               bi lahko tudi za veliko večino poslancev in poslank, zakonodaja s področja
               pravosodja, razen v enem delu, ko smo diskutirali o konceptu tožilstva nekoliko dalj
               časa in ko smo v zvezi s kazenskim postopkom nekaj časa diskutirali, potem na kakšen
               način vključiti eventualno nek drug sistem pravosodja ali pa sojenja v naš sistem,
               vse druge stvari so šle skozi državni zbor, približno takšne kot so bile predlagane
               in v negativno kratkih rokih samo pod pogojem, če je vlada rekla, da je to za njo
               prioriteta, tako da ne bi želel, da se tu ustvari vtis, da je, vsaj po mojem
               razumevanju stvari, ker tudi še v tem zadnjem času smo naredili, gospod minister, kar
               je minister Marušič kot pravosodje predlagal, je imelo v bistvu prioriteto in je brez
               velikih zapletov, so bile stvari sprejete, tako da, če je še kaj na tem področju,
               potem bi se jaz težko sprijaznil z dejstvom, da bi bila ocena, da je tukaj na krivdi
               državnega zbora, bolj na tem, ali so bile stvari, ko so bile pripravljene<gap n="..."/>
               <stage>(Nerazumljivo!)</stage><gap n="..."/> namišljene ali so potem dale vse tiste potrebne efekte ali ne in
               konec koncev velja to tudi za tiste spremembe zakonodaje, ki smo jih že naredili po
               materialni plati, ne samo po postopkih in organizaciji še podobnih rečeh. Da ne bom
               še jaz med tistimi<gap n="..."/> naj bi rekel naslednje.</p>
               <p>Jaz bi podprl predloge, ki jih je računsko sodišče dalo in pričakoval, da se tudi na
               tem področju problemi tako kot jih zaznavajo ljudje, bi rekel rešujejo nekoliko
               hitreje, kljub temu, da soglašam, da te stvari se poenostavljeno reševati ne dajo, pa
               tudi z nobenim dekretom ne. Jaz mislim, da je napore v pravosodju treba podpreti, da
               pa kljub vsemu mislim, da jih kaže nadaljevati, pa še poglobiti, ker pravna država bo
               pri nas funkcionirala tudi v večji meri preko bolj pravočasnega reševanja in seveda
               tudi kvalitetnega reševanja zadev na sodiščih, kjer danes<gap n="..."/> Hvala.</p>
            </sp>
            <sp xml:id="SDT2-OZNPIDJF-Redna-023-1999-03-03.sp13">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Potrč. Zdaj bi, preden dam besedo dr. Zagožnu, samo še predlagal, da
               še en dodatni sklep oziroma eno priporočilo damo glede na to, kar je predlagal
               predsednik Deisinger in pa minister Marušič, pa kar tudi sicer slišimo, da preveč
               stvari prihaja na sodišča v primerjavi s tujino, kar se zunaj rešuje izven sodišč, da
               dodamo to, da naj ti predlagatelji oziroma ti, ki so omenjeni v začetku, in
               ministrstvo in sodni svet in vrhovno sodišče, dajo predloge za alternativne oblike
               izvensodnega reševanja sporov.
               Kolega dr. Zagožen.</p>
            </sp>
            <sp xml:id="SDT2-OZNPIDJF-Redna-023-1999-03-03.sp14">

               <speaker>DR. JOŽE ZAGOŽEN:</speaker>

               <p>Hvala lepa. Do zdaj so diskutirali v glavnem pravniki po profesiji in zato bo moje
               mnenje morda nekoliko bolj laično kot pač vidim te stvari od strani. Kot prvo naj
               rečem to, da je moj vtis ta, da je poročilo računskega sodišča v glavnem prineslo
               tiste stvari ali pa marsikatero tisto stvar, za katero smo po občutku vedeli, da
               obstaja, tu pa je prednost ta, da so stvari tudi okoličinjene in pa dane tudi
               nekatere ocene. Najprej naj omenim to, da me veseli predvsem tisti stavek, ki je
               nekako razbil tabu ali pa mit o popolni neodvisnosti sodstva. Verjamemo, kar se tiče
               vsebine, so in ja, je to prav, kar se pa tiče porabe denarja, učinkovitosti dela za
               ta denar, pa prav gotovo ne in dobrodošlo je tudi to, da je bila tudi jasno locirana
               ta odgovornost na ministrstvu za pravosodje, ki je za to delo tudi odgovorno. In še
               nekaj. Takšno stanje kot je, bi gotovo zahtevalo en jasen program ukrepov na tem
               področju. Tega žal danes nismo kaj dosti slišali, kljub 2-urnim uvodom. Morda celo
               reforma, tudi vsebinska, jaz se ne bi želel danes na tem mestu spuščati v vsebino
               nekaterih sojenj. Vam najvišjim predstojnikom tukaj sem poslal nek dopis, nek članek,
               kjer je dokazano, kako ponekod stvari tečejo, nekaj izkušenj imam tudi sam osebno,
               imel sem eno tiskovno tožbo, pa je bila potem pritožba in sem jo izgubil, ampak je
               bilo 600.000 stroškov, sicer potem po pritožbi so jih znižali, ampak kako naj danes
               neki delavec, ki ima 30.000, 40.000 plače se privošči tako tožbo, da bo dobil, ko
               tožbo izgubi, 600.000 stroškov za plačati. To so enostavno stvari, ki postavljajo
               izven pravnega varstva večino prebivalstva, kajti večina ima nizke osebne dohodke, da
               o taksah in vseh teh stvareh niti ne govorim. Skratka jaz bi zaključil s tem, da
               apeliram na najvišje predstavnike tukaj, da bi v resnici na osnovi teh ugotovitev
               sprožili čimprejšnje aktivnosti, ali se to imenuje reforma ali je to program ukrepov
               za odpravo teh stvari, skratka na sodstvu se stvari morajo temeljito spremeniti. Tega
               stavka si marsikdo ne upa povedati, ker se še vedno boji te neodvisnosti, vendar jaz
               menim, moje mišljenj je tako, tako na vsebinskem kot na organizacijsko kadrovskem,
               stroškovnem področju so potrebne dokaj temeljite spremembe, da bo sodstvo zares v
               tisti funkciji, ki jo je predsednik vrhovnega sodišča dvakrat poudaril, se pravi v
               službi demokracije in mislim, da je tudi iskreno to mislil. Hvala lepa.</p>
            </sp>
            <sp xml:id="SDT2-OZNPIDJF-Redna-023-1999-03-03.sp15">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega dr. Zagožen. Kolega Pukšič ima besedo.</p>
            </sp>
            <sp xml:id="SDT2-OZNPIDJF-Redna-023-1999-03-03.sp16">

               <speaker>FRANC PUKŠIČ:</speaker>

               <p>Hvala lepa za besedo. Jaz se bi nekoliko dotaknil tistega dela, ko se je govorilo o
               oškodovanju družbenega premoženja in  vemo iz poročil, ki jih imamo, da je tam od 1990 do 1992
               leta bilo 58 ovadb. Od tega 17 obtožb na sodiščih in da so od tega tri zadeve bile
               rešene. Ena z oprostilno sodbo.</p>
               <p>Na tem področju je očitno tako kot so rekli, pa ne samo na tem, ampak v glavnem na
               tem področju okoli 800 do 900 nerešenih zadev, ki imajo že rok okoli 10 let. Pri tem
               bi bilo zanimivo vedeti, ti ki imajo tako dolge roke, ti obtožni predlogi ali
               obtožbe, ki so na sodišču. Kakšne so njihove finančna ozadja? Ali je obtožni predlog
               za eno plačevanje RTV naročnine 10 let na sodišču? Ne verjamem! Res ne verjamem. Vem
               pa, da je na sodišču od leta 1995 obtožni predlog za 7,3 milijone dolarjev. Smelt
               Libija posli in tako dalje. O vloženih obtožnih predlogih od leta 1995, ko prideš na
               posamezne institucije od družbenega pravobranilca, deviznega inšpektorata in še vse
               ostale, se pritožujejo in ugotavljajo. Saj smo naredili, vendar za božjo voljo vse
               zadeve pa stojijo na sodiščih. Okoli sodnega reda.</p>
               <p>Nisem prepričan, da je sodni red RTV naročnina in obtožni predlog za 7 milijonov
               dolarjev, da je to po vrstnem redu. RTV naročnina bo zastarala. Mogoče bo tudi
               obtožni predlog za 7 milijonov dolarjev zastaral in je ostal na nekih računih, kjer
               ni bil izterjan in pripeljan nazaj. Predlog je zato, ker ga je nekdo napisal in se
               sumi oškodovanje družbenega premoženja. Ampak, da bo zadeva na sodišču urejena
               oziroma izdano pravnomočna sodba. Šele potem bo to prišlo in imelo svojo težo.</p>
               <p>Strinjam se z predsednikom sodnega sveta, da so tisti trije pogoji sodnik, predpisi,
               zakonodaja in družbena klima. Ne vem kaj lahko preprosti davkoplačevalec, ki te
               ljudi, ki so ta za to odgovorni. Tisti, ki pripravljajo predpise, plača in plačuje.
               Kaj on lahko naredi, da bo zakonodaja boljša? Ne vem? Kaj lahko naredi
               davkoplačevalec, da bo družbena klima boljša? Tudi ne vem. Jih pa plačuje in na tem
               področju bi bilo potrebno tudi jasno povedati in upam, da bo tudi naša preiskovalna
               komisija povedala, kje ugotavlja odgovornost političnih nosilcev teh javnih funkcij,
               da na tem področju marsikaj ni bilo narejeno, ampak nekako ne sprejemam tega, ko
               govorite, da bo to zaostajanje, ki je še izredno veliko, se reševalo v naslednjem
               času z intiziteto 10% ali pa nekoliko manj na leto. Ne vem.</p>
               <p>Obstajajo tudi druge rešitve. Ne mislim nikomur naukov deliti. Kako in kaj. Pa
               vendar. Na vse zadnje, tolikokrat kretizirane poslance, ko se dela od 8.00 in zvečer
               do 20.00. Hvala lepa.</p>
            </sp>
            <sp xml:id="SDT2-OZNPIDJF-Redna-023-1999-03-03.sp17">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Žnidaršič ima besedo, potem gospod Špiletič.</p>
            </sp>
            <sp xml:id="SDT2-OZNPIDJF-Redna-023-1999-03-03.sp18">

               <speaker>FRANC ŽNIDARŠIČ:</speaker>

               <p>Hvala lepa. Jaz sem zelo skrbno prebral to poročilo in za razliko od mnogih
               poslancev, ki na veliko govorijo o tem, da živimo v nepravni državi. Mislim, da
               živimo v pravni državi zaradi tega, ker ni nobenega dvoma, da je sodstvo postalo
               neodvisna veja oblasti in da je večina zaostankov objektivne narave. Če sem prav
               razumel predsednika, gospoda Deisingerja, potem je največji zaostanek nastal ob
               uvedbi reforme, s pripombo, da se je ta zgodila prehitro in tako naprej in se je
               iznenada začela stvar kopičiti.</p>
               <p>Od tam naprej je začaran krog. Tudi ob normalnem pristopu in učinkovitosti
               posameznih sodnikov. Saj vsa
               stvar, saj vsaka zadeva po vrstnem redu, ki naj bi bil predpisan zavleče za toliko
               časa, kolikor terja časa zaostanek, da se reši. Do tukaj je vsa zadeva meni povsem
               razumljiva. Mislim, da je prav tako, da v naprej poudarjam, da še vedno mislim, da je
               dobro da imajo sodniki trajni mandat, da imajo urejeno plačo vsaj mislim, da je sedaj
               nekako urejena.</p>
               <p>Bojim se, da morda na kakšnega sodnika vpliva konkurenčna klavzula. Bi se ne smel z
               ničemer drugem ukvarjati, pa mogoče malo revolta. Ne vem. Upam, da to niso vzroki za
               tiste, ki so sicer po strokovnih kriterijih izbrani za sodnike, s pravosodnim
               izpitom, ustrezno strokovno izobrazbo in brez dvoma strokovno usposobljeni. Drugače
               tam ne bi mogli dela prevzeti.</p>
               <p>Poročilo računskega sodišča pa kaže, da so škrati kot ljudje, v tej funkciji
               razporejeni povsem normalno, pod normalno krivuljo po človeških lastnostnih. Od
               tistih, ki to svojo neodvisnost vidijo, tako kot Robinzon, dokler ni opazil, so še
               ljudožercu na otoku. Pa do tistih, ki razumejo neodvisnost v tem smislu, da so
               neodvisni, ko razsojajo, da pa njihova neodvisnost ne seže do tam, kdaj bodo v službo
               prišli. Ali bodo sploh kaj naredili in ali bodo naredili pravočasno in zakonito?
               Mislim, da je poročilo računskega sodišča pokazalo prav na to, subjektivno plat te
               neugodne medalje ob vsem spoštovanju do uspehov, ki so bili vendarle doseženi in s
               spoštovanjem pozdravljam rezultat v tem smislu, da se zaostanki zmanjšujejo. Namreč,
               razlike v storilnosti so prevelike, ne glede na to, koliko je prava norma. Kajti,
               poglejte. Razlike na okrožnih sodiščih pri doseganju programa so 100%. Razlika je
               100%. Od 99% se pravi 100 do nad 200. Malo je verjetno, da bi po strokovni
               usposobljenosti bili na tistem sodišču, ki je doseglo ta nižji rezultat. Samo
               najslabši in na drugem sodišču najboljši. Malo je verjetno oziroma ta možnost je
               izključena. Vsi imajo pravosodni izpit in tukaj ni normalne distribucije krivulje. To
               so izbrani ljudje, ki morajo to znati delati in tudi tam delajo.</p>
               <p>Mislim, da je storilnost preveč različna in da imamo lenuhe med sodniki. To ni
               nobenega dvoma. Jaz sem zdravnik 31 let in poznam svojo branžo. Ves čas smo govorili
               o plačah, ko so se te pobrale so enaki lenuhi kot so bili prej in z zamudo opravljali
               svoje delo. Ne pomaga še tako dober strokovno usposobljen zdravnik, če ponoči, ko je
               klican na hišni obisk bolnika, reče, prišel bom jutri zjutraj, ker je težko vstati
               ponoči. Jaz sem zmeraj rekel, jaz te nisem silil za zdravnika. Ampak ti si klican ob
               1.00 uri, takrat je treba videti koliko je to hudo. Ne ob 6.00 uri zjutraj. Lahko je
               prepozno in marsikdaj prepozno. Najbrž je bilo, če se ni šlo. Hočem povedati.
               Preprosto, da sama strokovna usposobljenost ne koristi, če eden svobodo razume tako,
               da ne naredi takrat, kot tista sodba o Elanu, ki je obležala v predalu nenapisana,
               češ da je nekdo preobremenjen. Nič ni bil preobremenjen. Naredil ni. Vse drugo je
               bilo manj važno kot to. Najprej bi moral tisto sodbo napisati in naj druge primere v
               roke vzeti.</p>
               <p>Če je neodvisen potem mu ni nihče povedal, da to tako naredi tudi v tem vsebinskem smislu.
               On ni bil dolžan nobene stvari vzeti v roke, če je vedel, da lahko ena stvar zastara.
               Tako gledam jaz te stvari. Sam osebno poznam dve sodnici, ena je mlajša. Naredi 100%
               več kot tista, ki ima 10 let več prakse sodniškega dela. Tako, da jaz starost jaz
               abstrahiram tukaj.</p>
               <p>Moram reči še eno besedo o kvaliteti. Mnogi sodniki morda opravičujejo svojo nižjo
               storilnost. Če odštejem zdaj vprašljivost ali ne vprašljivost meril, ampak za te sem
               prepričan, da so prave ali blizu tistega, so jih delali ljudje, ki to delajo. Namreč
               ni mogoče sprejeti podmene, da bi tisto sodišče, kjer je bilo 100% več narejeno, to
               naredilo nekvalitetno. Jaz se ne strinjam s tako intenco razmišljanja. Prepričan sem,
               da so tudi tiste odločitve sodnikov bile kvalitetno opravljene. Sploh mislim, da so
               mnogi sodniki in mnoga sodišča kar mnogo naredila, ampak pritožb ali bi rekel kritike
               v tem smislu sodišča je odločilno: nepravično. Nekih javnih polemik okrog tega ni in
               mislim, da tudi prav nobenega razloga ni. Sodišče vedno odločijo nekomu v škodo in iz
               tega izvirajo pritožbe. Marsikdo noče priznati pa kdo gre do konca, mnogi gredo do
               konca pa mnogi gredo, ker je čas za njih tudi nekaj pomemben, da se stvar ne zgodi
               danes, ampak se bo nekoč. Skratka, sodiščem oziroma sodnikom nihče ni prepovedal, da
               delajo v soboto.</p>
               <p>Tukaj notri piše, da nekateri nimajo svoje pisarne. Delata dva v istem prostoru. Ne
               vem zakaj ne bi eden delal dopoldne in eden popoldne. Ne govorim o razpravah, ki
               morajo biti takrat pa takrat, so vezane na infrastrukturo, sodelavce in tako naprej.
               So pa stvari,ki jih sodnik opravlja popolnoma samostojno. Takrat pa naj pride
               popoldne v službo, ne zjutraj, naj pride v soboto, tako kot mora zdravnik in še kdo.</p>
               <p>Ne vem zakaj ne bi smeli za nek zaostanek na najbolj kritičnih področjih uvesti
               nadurnega dela. Jaz se zelo razumem na to, kaj je težko miselno področje, odgovorno
               in naporno. Tistega ne moreš delati več kot toliko, ker potem bo prišlo do hudih
               napak, spodrsljajev, ki ne odtehtajo cene. Vendar, kadar gre za administracijo, vsi
               strokovnjaki tudi do najvišjih imajo tudi povsem banalna opravila in tista bi lahko
               opravil potem, ko ne more več razmišljati o tako usodnih stvareh kot je odločitev o
               tem, kaj je prav in kaj ni v neki zahtevni zadevi.</p>
               <p>Mislim, da ne bi bilo nič narobe in da bi bila družbena, gospodarska, skupna
               človeška cena daleč manjša, če bi delali po 12 ur nekaj časa ali pa vsaj kakšen dan.
               Mene ni nihče vprašal, ko sem mesece delal po 12 ur dan, nihče ni vprašal ali to
               zmorem ali ne, ampak tam piše, da me lahko razporedijo in so me. In smo naredili, ker
               so tam čakali ljudje.</p>
               <p>Samo še tole o kvaliteti. Znano je, in raziskave so pokazale, da je več ljudi umrlo
               zato, ker niso prišli na vrsto kot pa če so prišli na vrsto pri tistih, ki hitijo
               delati. Zato sem vedno zagovarjal, da zdravnik pogleda vse, ki so prišli k njemu v
               čakalnico, če tega ne more storiti nekdo drug, pa čeprav jih bo pogledal na hitrico,
               to je še vedno bolj varno, kot da jih pogleda 90, 91 pa umre zato, ker na vrsto ni
               prišel pa bi moral priti danes, ne jutri. Približno tako vidim tudi, sicer ni
               primerjava povsem vzdržljiva, ampak da se podobno razmišljati. Pravočasnost pa
               razumem v doglednem času, ki naj bi bil iz objektivnih razlogov leto dve daljši,
               ampak vse storiti, da bi se zmanjšalo, bi bilo treba tudi na ta način, kot pravim:
               sobota, popoldne, deljen delavnik ali kontra pisarna ali se ne prenašata ali je miza
               premajhna ali kakorkoli že. Marsikaj se da narediti tudi tako. Sam sem z majhnim
               številom zdravnikov opravil vse delo s tem, da smo več delali. Več ur, hitreje,
               seveda tudi za ceno večjega rizika, našega, pacientovega, vendar pa skupen rezultat
               je pa vendarle bil opravljeno delo in končni rezultat boljši kot pa nekaj zelo
               kvalitetno, drugo pa nekoč ali nikoli ali prepozno. Hvala lepa.</p>
            </sp>
            <sp xml:id="SDT2-OZNPIDJF-Redna-023-1999-03-03.sp19">

               <speaker>PREDSEDNIK FRANC (FERI) HORVAT:</speaker>

               <p>Hvala, magister Žnidaršič. Kolega Špiletič ima besedo.</p>
            </sp>
            <sp xml:id="SDT2-OZNPIDJF-Redna-023-1999-03-03.sp20">

               <speaker>BOGOMIR ŠPILETIČ:</speaker>

               <p>Ko primerjam te podatke in primerjam to z obrazložitvami k predlogom za izvolitev na
               trajni sodniški mandat, ki jih prejemamo poslanci na mizo, ko glasujemo, sem močno
               presenečen. Namreč nisem še videl obrazložitve predloga za izvolitev v trajno
               sodniško funkcijo, ki ga je predlagal sodni svet, da ne bi bilo napisano: Kandidat je
               nadpovprečno uspešen, to je dokazal z znanjem, s pridnostjo, prizadevnostjo, z ne vem kakšnim študioznim
               delom, z dobrim odnosom do dela, do sodelavcev, do okolja, v privatnem življenju
               vzoren itn. Zdaj pa berem tukaj poročilo računskega sodišča in preberem, da na
               okrajnem sodišču A kar 68,9 sodnikov ne presega norme, ki je postavljena. Ja,
               počakajte zdaj, kje pa je zdaj ta uspešnost, nadpovprečna prizadevnost itn. Ali se je
               zdaj pa kar naenkrat izgubila in ne nazadnje jaz bi rad vedel, kaj je to za eno
               sodišče A? Mi odločamo o sodnikih v državnem zboru in jih imenujemo in jaz bi prosil
               tukaj predstavnike računskega sodišča, da povedo, kaj je to za eno sodišče A.
               Govorimo o nekem imaginarnem. Mene zanima, kdo to sodišče vodi. Kdo je, namreč dolžan
               organizirati delo v tem sodišču in nenazadnje, ali so teh 68,9% sodnikov v tem, ko
               niso dosegali norme, bili plačani tako kot tisti, ki so dosegali normo tudi do 211%.
               Gre za čisto, bom rekel obnašanje kot dober gospodar, tudi v sodiščih.</p>
               <p>Naslednje, na kar želim opozoriti, so seveda norme. Jaz sem na to že večkrat izza
               govornice ob imenovanju posameznih sodnikov opozoril. Norma, ki jo je mogoče doseči
               oziroma preseči za več kot 100% ni norma, to je neka smešnica. Norma, če je
               postavljena realno, se bo več ali manj dosegala približno 100% in bodo seveda okoli
               teh 100% nekaj odstotnih točk navzgor in navzdol. Norma, ki je tako raztegljiva, ni
               norma, je nek opis želja ali je zastarela, skratka ne odraža dejanskega stanja.</p>
               <p>Tretjič. Zdi se mi zelo pomembno dejstvo, na katerega je opozorila namestnica
               predsednika računskega sodišča, ko je dejala, da je potrebno vendarle razjasniti
               pojem neodvisnosti sodniške funkcije. Strinjam se, da je sodniška funkcija, ko gre za
               odločanje o zadevi, samostojna in neodvisna. Ne more biti pa sodnik neodvisen takrat,
               ko mu bo njegov predstojnik rekel, da mora v službo hoditi ob osmih, pa delati ne vem
               do dveh, zdaj banalno namenoma govorim, tega, to pa ni nekaj, kar bi smel sodnik
               zavreči v imenu sodniške neodvisnosti. Mislim to dvoje moramo razlikovati in podatki,
               ki jih imamo tu pred sabo kažejo, da enostavno na posameznih sodiščih sodniki lahko
               delajo kot se jim zljubi. To je okrajno sodišče A, to je okrožno sodišče A, pa je to
               višje sodišče A. Mimo grede, mislim, da je ena napaka še tukaj notri, na strani 24 je
               podatek za nedoseženo normo 68,9, na strani 19 pa do 67, mislim, da tukaj gre za
               neusklajenosti, pa ni bistvena. In nenazadnje, jaz se ne bom spuščal še v vsebinsko
               odločanje posameznih sodnikov, ampak pokazatelj, ki pa kaže na to, da se tudi na
               sodiščih odlaša po nepotrebnem, ugotavlja varuh človekovih pravic v svojih poročilih.
               Ta nedvoumno in jasno ugotavlja, da sodišča brez opravičljivega razloga zavlačujejo z
               meritornim odločanjem. To, če se to dogaja, ste pa dolžni tako na ministrstvu za
               pravosodje, kot tudi predstojniki posameznih sodišč ugotoviti na podlagi
               vzpostavljenega notranjega sistema nadzora. Jaz upam, da ga imate in da deluje, ampak
               po teh podatkih deluje slabo oziroma ne deluje zadovoljivo in če se to dogaja, bi
               morali poskrbeti za mehanizem, da to odkrije in tistemu sodniku tudi reči. Namreč
               tukaj ne gre za poseganje v njegovo, zopet strokovno odločanje, ampak gre za
               opozorilo, ne delaš dobro, odlašaš, skratka odloči, imaš vse dokaze izvedene in čas je, da odločiš. Kako bo
               odločil, naj pa sam presodi, dokazi, ki so v spisu zbrani. In vse to, saj pravim, mi
               kaže na veliko odsotnost sistema, tako organizacije, ki bi naj nedvoumno
               opredeljevale pravice in obveznosti vseh članov, vseh članov tega velikega sistema,
               kot ste se prej izrazili, gospod Deisinger in tudi na odsotnost sistema notranjega
               nadzora, ki ne deluje po mojem dovolj zadovoljivo, kaže tudi na to, da sodni svet pri
               svoji obrazložitvi, kdo je primeren in kdo ni za izvolitev v trajno funkcijo, ni
               dovolj kritičen in nenazadnje sprašujem, kaj so predstojniki sodišč A, še enkrat
               sprašujem, če lahko izven ta imena, A okrožnega sodišča in A višjega sodišča, kjer je
               odstotek nedoseganja norme najvišji, storili za izboljšanje stanja, ali so kaj
               odgovarjali in, ali so vsi od teh 70% sodnikov, ki ni dosegalo norme, prejemalo
               100%-ni osebni dohodek.</p>
            </sp>
            <sp xml:id="SDT2-OZNPIDJF-Redna-023-1999-03-03.sp21">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Špiletič. Zdaj za razpravo prijavljenih poslancev ne vidim več, tako
               da bi zdaj predlagal, da bi na vprašanja, ki so bila postavljena, bodisi direktno ali
               indirektno, da bi odgovarjali. Javil se je že predsednik računskega sodišča, verjetno
               v zvezi s vprašanjem, potem pa tudi predstavniki seveda sodnih in pravosodnih
               oblasti. Nekaj bi pa predlagal, če lahko nekaj minut še ostanemo, da bi bili
               sklepčni, da bi lahko sprejeli sklepe, ker drugače smo na robu sklepčnosti, ker
               počasi bomo zaključili potem. Dr. Antončič.</p>
            </sp>
            <sp xml:id="SDT2-OZNPIDJF-Redna-023-1999-03-03.sp22">

               <speaker>DR. ANTON V. ANTONČIČ:</speaker>

               <p>Hvala. Kolikor je mogoče na kratko. Pravzaprav ni nobenega posebnega problema, da bi
               razkrili za tem A-jem, ne gre za kakšno varovanje zaupnosti, ampak tako kot sem že na
               začetku poskušal povedati, gre za prečno revizijo, se pravi cilj, ohlapno rečeno, je
               bil preveriti, oceniti, kako dobro ali slabo deluje sodstvo, ne posamezno sodišče,
               pri tem nas tudi seveda ni zanimalo, vemo, da je k zaostankom veliko prispevala
               reforma, vendar nas to ni zanimalo, koliko je reforma prispevala, ker ta pač, tu ne
               gre za odgovornost sodišča, ampak notranja organiziranost. Zdaj pa, da bi preverili,
               kako deluje sodstvo, smo seveda morali izbrati vzorec sodišč, smo izbrali nekaj
               sodišč in ta sodišča, smisel je v tem, da na teh sodiščih, na teh nekaj sodiščih, ker
               pregledovati na vseh je predrago recimo, na teh nekaj sodiščih pregledujemo sistem
               sodstva. Priglašam se k besedi zato, ker recimo, da en tak droben detajl povem, sem
               prav jaz neposredno odgovoren, da v tem poročilu sodišča niso poimenovana s polnimi
               imeni, ampak z A, B, C, ker sem tako interpretiral pomen vzorčenja.</p>
               <p>Zdaj pa, seveda, v tem, da se sodstvo pregleduje. Se pa strinjam tudi že sam, tako
               kot je bilo interpretirano, da te velike razlike, ki jih kažejo tabele, same po sebi
               odgovarjajo na vprašanje, ki smo si ga zastavili. Zdaj pa, recimo, če se hoče še bolj
               videti, kdo je za a-jem ali d-jem, ampak hkrati pa rečem, tu se pa tudi vidi, ker je
               v resnici ta revizija sestavljena iz niza revizij, vsak a, vsak b je bil revidiran,
               in je bil revidiranec in je dobil poročilo, in v tistem poročilu pa nastopa s polnim
               imenom in priimkom. Tako, da se to da zmeraj rekonstruirati in lahko tudi ta hip
               rekonstruiramo.</p>
               <p>Toliko v pojasnilo, pa najbrž je bilo še celo predolgo.</p>
            </sp>
            <sp xml:id="SDT2-OZNPIDJF-Redna-023-1999-03-03.sp23">

               <speaker>PREDSEDNIK FRANC (FERI) HORVAT:</speaker>

               <p>Jaz bi imel vendarle še eno vprašanje, ker je bilo vprašanje ciljano in umestno.
               Namreč tam, kjer so negativna odstopanja, so bile tudi kakšne sankcije izvršene. To
               je bilo vprašanje kolega Špiletiča in seveda pomembno za to je, da pristojni organ,
               ministrstvo in vrhovno sodišče in sodni svet, da oni verjetno imajo, predpostavljam,
               te podatke, da ni a, b, c, d, ampak točno vedo, da je to to in to sodišče, in da
               vedo, kdo je tam tudi predstojnik tistega sodišča oziroma predsednik okrožnega
               sodišča. Kajne, je temu tako, da to imate, tako da pri vas ni a, b, c, d, ker drugače
               je res neučinkovitost nadzora potem oziroma sankcij tudi tam, kjer so potrebne.</p>
            </sp>
            <sp xml:id="SDT2-OZNPIDJF-Redna-023-1999-03-03.sp24">

               <speaker>MAG. MITJA DEISINGER:</speaker>

               <p>Ker bova z gospodom ministrom morala oditi<gap n="..."/> Seveda, vse te percepcije oziroma
               analizam teh ugotovitev skoraj ni oporekati. Takšne razlike med storilnostjo, kaj se
               iz tega zgodi, tudi bi rekel, pripombe k izkoriščanju delovnega časa in tako naprej.
               S spremembo sodnega reda v lanskem letu, kjer je bil prav ta cilj zasledovan, je to v
               bistvu omogočeno - popoldansko delo, nadurno delo - ampak prepuščeno zaradi specifike
               vsakemu sodišču. Poudarjam, niso vsa sodišča v isti situaciji. Pojdite v Novo mesto,
               bo takoj rešena na okrožnem sodišču zadeva.</p>
               <p>Kar je gospod Špiletič rekel, seveda, ampak poglejte, to je reminiscenca starega
               stanja. Danes, se pravi ugotovitve za leto 1998, bodo kazale druge rezultate
               storilnosti sodnikov, kjer je prav posledica, ampak saj pravim, to je pa dogovora
               predsednikov sodnikov za dvig storilnosti. Ta letargija je trajala toliko let, da jo
               je bilo težko presekati. Jaz se strinjam s tem, da je neodpustljivo, da recimo
               zastara zadeva zaradi nenapisane sodbe. Takrat je bil predlagan s strani predsednika
               višjega sodišča disciplinski postopek, sodnik je zapustil sodniške vrste in ni mogel
               biti več obravnavan v disciplinskem postopku. Ja, to je druga zadeva, kaj bi se sicer
               storilo, ampak taka je procedura.</p>
               <p>Skratka, mi se strinjamo in na tej podlagi, bi rekel, so tudi vsa možna ukrepanja.
               Je pa seveda pojem neodvisnega sodnika pa kdaj se lahko nekdo vtakne v njegovo delo,
               v preložitev obravnave in podobno, tesno vezano z neodvisnim delom sodnika. To je
               zelo občutljivo vprašanje; enkrat je lahko preložitev utemeljena, drugič, bi rekel,
               strokovno ne. Ampak to je strokovno vprašanje, kdaj se za to odloči. Jaz sem na
               začetku povedal, kaj na teh šolah kazenskega civilnega prava, kakšen poudarek dajemo,
               na procesno vodstvo, pripraviti se na obravnavo, jo po možnosti na prvi obravnavi
               zaključiti, ne prelagati in podobno. Jasno je, da to nima vedno efekta, dostikrat je
               vezano na strokovnost sodnikov. Drugače se pa jaz strinjam, ni opravičila, če sodnik
               zaradi lenobe, da tako rečem, ne opravlja svojih dolžnosti. Samo pota so precej
               zamotana, ravno zato se predlaga tudi sprememba organizacijske zakonodaje na področju
               sodstva, z drugimi besedami, zaostritev disciplinske odgovornosti in možnosti
               postopkov, ker jih sedanja zakonodaja ne omogoča kaj preveč.</p>
               <p>Na vse to mislimo, ampak, saj pravim, to  ni v možnosti, da bi si predstavljali, recimo, z ingerenco
               predsednikov sodišč se bodo pa vse zadeve uredile. Trenutno smo že slišali, ingerenca
               predsednikov je tako ozko omejena, da razen vodstva sodne uprave se kaj dosti ne da
               napraviti. To je zadeva, ki teče v procesu. Zasnova tega novega pogleda na delo in
               animiranja sodnikov in tako naprej se je komaj v enemu letu začela. Tega ni možno
               hitro rešiti. Jaz sem še enkrat poudaril ta sindrom, ki je to letargijo podaljšal.</p>
               <p>In še nekaj vam povem. Pri sodnikih je še ena težava. Ko so se ti zaostanki
               nakopičili, je tako imenovani - jaz ga imenujem sodniški sindrom - sodnik, ki ima
               tisoč spisov v omari, ve, da tega do konca življenja ne bo rešil, in manj rešuje kot
               bi sicer. Ta zaostanek je imel katastrofalne posledice za delo sodstva, in tega, saj
               pravim, ni možno hitro rešiti.</p>
               <p>So pa vse te pripombe, ki smo jih slišali od gospodov poslancev, jaz sklepam,
               dobronamerne. Vse to v bistvu mi tudi vemo, za vse te zadeve. Poleg tega je z
               vsebinsko rešitvijo pri milijon strankah, ki jim je rešeno v enem letu, vam
               garantiram, 300, 400.000 nezadovoljnih. To je posledica vsakega spora. Tako, da je
               težko. Sodišče nikoli v nobeni državi ni s strani strank prav benevolentno gledano,
               kajti stranka, ki izgubi, zmeraj - dostikrat je tudi utemeljeno nezadovoljna, ampak
               taka je usoda sodnih postopkov, žal.</p>
            </sp>
            <sp xml:id="SDT2-OZNPIDJF-Redna-023-1999-03-03.sp25">

               <speaker>PREDSEDNIK FRANC (FERI) HORVAT:</speaker>

               <p>Hvala mag. Deisingerju. Prosil bi, če samo še minutko ostanete še po repliki, za
               katero se je prijavil kolega Špiletič, in bi nato oblikovali sklep oziroma dva
               sklepa. Kolega Špiletič, prosim.</p>
            </sp>
            <sp xml:id="SDT2-OZNPIDJF-Redna-023-1999-03-03.sp26">

               <speaker>BOGOMIR ŠPILETIČ:</speaker>

               <p>Jaz še vedno pravzaprav sprašujem oziroma repliciram.</p>
               <p>Rad bi vedel, ali je kdo za to nedelo sodišča a odgovarjal. Tu gre za nosilce javnih
               pooblastil; saj ne gre za neke imaginarne ljudi, ki delajo v zasebnem podjetju. Vsi
               ti ljudje dobivajo plačo iz proračuna. Mislim, da poslanci vendarle imamo pravico
               izvedeti oziroma biti informirani o tem, ali so bile kakšne konsekvence od kogarkoli
               potegnjene zoper predstojnike teh sodišč, ki so po tem vzorcu, ki ga imamo pred sabo,
               delali najslabše, in ali so bile potegnjene kakšne konsekvence zoper sodnike oziroma
               delavce na teh sodiščih, ki so delali podpovprečno uspešno? Torej, jaz bi res prosil,
               da tukaj ne razpravljamo o nekih imaginarnih zadevah, ampak o konkretnih. Saj ni cilj
               te razprave oziroma dela tega odbora diskusija, ampak je javno polaganje računov
               nosilcev javnih pooblastil. In če se tega ne zavedamo, potem imamo tukaj debatni
               krožek, ki ga lahko vrtimo še dva dni, pa ne bo učinka.</p>
               <p>Drugič, sprašujem, ali - sedaj sem bil nekoliko odsoten, ker sem imel še druge
               obveznosti - ali je vlada obravnavala to revizijsko poročilo, in ali je vlada
               sprejela kakšne konkretne sklepe? Zdi se mi izredno pomembno, da bi o tem vlada
               razpravljala, toliko bolj, ker je pretežni del poročila evropske komisije namenjen
               ravno nedelovanju sodstva oziroma komisija opozarja, da je to ena glavnih točk, ki
               pomeni zelo pomembno oviro pri nadaljnjem vstopanju Slovenije v evropske integracije.
               Tako, da če mnenja vlade nimamo, potem bom jaz predlagal sklep, ampak prej bi pa rad
               jasen odgovor.</p>
            </sp>
            <sp xml:id="SDT2-OZNPIDJF-Redna-023-1999-03-03.sp27">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Špiletič. Jaz sedaj predlagam, da bi se potem lahko o vsem izjasnili še
               tukaj prisotni predstavniki 
               minister in predsednik vrhovnega sodišča in predsednik sodnega sveta. Mi sprejmemo
               naslednje sklepe.</p>
               <p>1. Seznanili smo se s poročilom in ugotovitvami in podpiramo priporočila računskega
               sodišča. S tem, da dodamo še dva. To je, da naj te tri institucije predlagajo tudi
               oblike izven sodnih reševanj sporov, ker bi s tem zmanjšali pritisk na sodišča. To bi
               uporabil, kot je bilo rečeno, da se namerava poostriti disciplinsko odgovornost. To
               je eden od elementov izvajanja teh priporočil. V tem ugotovitvenem sklepu rečemo
               tudi, da smo se seznanili z informacijami vseh treh, da jih ne naštevam. O tem, kaj
               se dogaja, kaj so že naredili za odpravo teh pomanjkljivosti in kaj se še namerava
               narediti.</p>
               <p>2. Sklep, ki je zelo pomemben in bi prosil, da se izjasnite tudi o njem. Kljub temu,
               da smo mi ta ustna pojasnila dobili, bi jaz predlagal, bi jaz predlagal da sprejmemo
               sklep in to običajno tudi storimo pri obravnavi drugih poročil, da pozovemo vse tri
               institucije, da pripravijo pisno poročilo o izvajanju teh priporočil računskega
               sodišča in sklepov odbora. Tukaj se dogovorimo za rok. Rok naj bo razumen, da boste
               to lahko naredili. Dodatno bi še argumentiral to.</p>
               <p>Na vsa vprašanja in vse sugestije, ki so bile dane v razpravi sedaj ni možno dati in
               ni časa za odgovor. Za nekaj stvari se tudi rabi več časa, kar je bilo tudi slišati
               iz teh vaših izvajanj. To kar se mi zdi, da je kolega Potrč opozoril in je zelo
               pomembno. Vrsto stvari, ki ste jih rekli, da ste jih že naredili in jih delate,
               javnost enostavno ali ne ve, ali pa je prisotno tisto, kar vemo v javnem mnenju, da
               bolj sprejema negativne informacije in mnenja včasih pozitivne in tisto kar se je
               naredilo. V izogib temu oziroma je bolj informirana javnost, bilo bi dobro, da bi
               tako poročilo pripravili. Sprašujem vas. Ali nimate kaj proti temu in kakšen bi bil
               rok, ki bi ga za to rabili? Jaz bom vesel, če bo to mesec. Jaz sem mislil daljši rok
               predlagati. Če je pa možno, 6 je predolgo. Ker je vezano tudi na druge zadeve. To,
               kar bo možno, vsega ne bo možno.</p>
            </sp>
            <sp xml:id="SDT2-OZNPIDJF-Redna-023-1999-03-03.sp28">

               <speaker>TOMAŽ MARUŠIČ:</speaker>

               <p><gap n="..."/> <stage>(Ni vklopljeno.)</stage> <gap n="..."/></p>
            </sp>
            <sp xml:id="SDT2-OZNPIDJF-Redna-023-1999-03-03.sp29">

               <speaker>PREDSEDNIK FRANC (FERI) HORVAT:</speaker>

               <p>Do konca aprila. Dobro. Do konca aprila in tukaj vključujoč tudi odgovor na to
               vprašanje, ki ga je kolega Špiletič postavil. O sankcijah, ki so bile izvršene tako,
               da ne bi sedaj rabili podrobneje o tem govoriti. Lahko boste predlagal še dodatno.</p>
               <p>Predlagam sklep. Predlagamo vladi, da naj obravnava to poročilo in s tem, ko dobimo ta odgovor od vas, bi
               verjetno bilo smiselno, da tudi matični odbor za področje pravosodja, odbor za
               notranjo politiko obravnava to poročilo in vaš odgovor. Tako, da predlagamo odboru,
               da to obravnavo potem tudi opravi, ker nekatere zadeve, o katerih smo tu govorili,
               spadajo po svoji vsebini verjetno bolj tja posebej še tiste, ki so vezane na
               spremembe normativnih aktov, zakonov in mogoče drugih aktov. Kdo želi besedo? Da sem
               korekten, predlagam tako, da ne bi ponavljal, ker je bilo v razpravi vsebinsko zelo
               dosti dobrih stvari rečeno, tistih predlogov, da jih ne bi tukaj ponavljali zdaj in
               rezimirali. Mi jih bomo povzeli kolikor se bo dalo korektno v poročilu odbora, ki ga
               bomo dostavili vsem trem institucijam - računskemu sodišču, odboru za notranjo
               politiko v državnem zboru in še komu tudi s temi predlogi in sugestijami, ki so bile
               dane v razpravi, vključno tudi to, kar je kolega Žnidaršič predlagal. Vendar moram
               zaradi korektnosti povedati, da mi je minister Marušič tukaj dal predlog, da
               sprejmemo tudi zaključek, da odbor daje priporočilo za izplačilo nadur sodnikov, ki
               delajo na programih za odpravo zaostankov po členu 171 sodnega reda.</p>
               <p>Zdaj sprašujem ali je to potrebno posebej reči, ali ni možno tega narediti brez
               tega, da mi kot odbor ta sklep sprejmemo.</p>
            </sp>
            <sp xml:id="SDT2-OZNPIDJF-Redna-023-1999-03-03.sp30">

               <speaker>TOMAŽ MARUŠIČ:</speaker>

               <p>Če dovolite <gap n="..."/> pogovarja z ministrstvom za finance v tem smislu, da v kolikor koncem
               leta ostanejo sredstva na materialnih stroških, da to gre za nadure. Zdaj je verjetno
               to tudi v skladu računskega sodišča. Samo očitno ne bo ostalo nič, ker že zdaj
               predvidevamo, da ne bo ostalo. Če je to vprašanje sporno, lahko tudi umaknemo to
               priporočilo, ker bi potem stvari drugače rešili v okviru obstoječih sredstev, kot smo
               rekli.</p>
            </sp>
            <sp xml:id="SDT2-OZNPIDJF-Redna-023-1999-03-03.sp31">

               <speaker>PREDSEDNIK FRANC (FERI) HORVAT:</speaker>

               <p>Če mi tega ne sprejmemo kot poseben sklep, ga zajamemo v poročilu kot sugestijo, ki
               jo je dal poslanec. Kolega Pukšič ima besedo, potem pa kolega Špiletič.</p>
            </sp>
            <sp xml:id="SDT2-OZNPIDJF-Redna-023-1999-03-03.sp32">

               <speaker>FRANC PUKŠIČ:</speaker>

               <p>Jaz mislim, da ni potrebno kakšnega posebnega sklepa. V notranjem krogu se naj to
               zaključi. Če se bo delež sodnikov, ki niso dosegli pričakovanega obsega, pa mu tistih
               68%, ko je takšen delež, tistim seveda toliko vzelo za neopravljeno delo pa bi se
               dalo tistim, ki so delo opravili, pa je zadeva zaključena. Mislim, da ni potrebno
               nobenih zunanjih rezerv iskati.</p>
            </sp>
            <sp xml:id="SDT2-OZNPIDJF-Redna-023-1999-03-03.sp33">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Špiletič.</p>
            </sp>
            <sp xml:id="SDT2-OZNPIDJF-Redna-023-1999-03-03.sp34">

               <speaker>BOGOMIR ŠPILETIČ:</speaker>

               <p>Jaz sem hotel predlagati dodaten sklep, pa sem hendikepiran, ker ga ne morem. Hotel
               sem namreč predlagati, da je prišlo na tem in tem sodišču do negospodarnega trošenja
               denarja, za kar je odgovoren ta in ta. In zdaj, kaj naj predlagam? Naj predlagam
               sodišče A, za kar je odgovorna oseba XY. To je eno.</p>
               <p>Drugo. Se opravičujem, samo da končam. Še zdaj ne vem, ali je vlada obravnavala to
               poročilo, ali ga ni. Namreč zdi se mi malo preveč lahkotno obravnavanje tako
               pomembnih stvari, ko vlada permanentno nikoli ne pride sem s svojimi stališči, čeprav
               je vsako poročilo, ki je dokončno poslano tudi vladi, da bi ta lahko pravočasno obravnavalo oziroma zavzela
               stališča do tega. Kakšna je usoda teh naših sklepov, ko priporočamo, prosimo, ne vem
               kaj, soglašamo. Je pa gospod predsedujoči jasna.</p>
               <p>To, da po 2 letih prosimo za realizacijo sklepov za 2 leti nazaj. To ni način dela
               odbora za nadzor proračuna. Ni način dela. Mi moramo priti do nekih odločnejših
               sklepov in o tako pomembni zadevi, kot je ta, mora razpravljati čimprej tudi državni
               zbor. Tudi v to smer bi želel oblikovati en sklep. Ampak zelo težko je delati, ko
               niti vlada ne pride sem, da bi povedala, kaj bo ukrepala, v kakšno smer gredo
               razmišljanja? Sodišča bodo odgovorila čez 2 meseca. To se vse zavleče. Potem bodo
               zopet poletne počitnice in bo jesen in bomo delali proračun za naslednje leto. To,
               kar se dogaja danes zopet in se ponavlja zgodba iz preteklih sej. Menim, da ni pravi
               način nadziranja proračunske porabe in menim, da bi odbor moral oblikovati bolj
               določene sklepe.</p>
               <p>Mi namreč nadziramo ali je proračunski denar porabljen zakonito in gospodarno.
               Predvsem zato tukaj gre. Ne sedaj ugotavljati. Mislim, da je pomembno, da skušamo
               tudi pripomoči k temu, da pride do premikov v smeri reorganizacije in tako naprej.
               Vendar to, da mi zgolj ugotovimo, da je računsko sodišče dobro opravilo nalogo, da so
               predstavniki, ki so tu pred nami obljubili, da bo vse lepo in naj nam o tem poročajo
               čez 3 mesece. To ni način dela odbora. Jaz predlagam dva sklepa.</p>
               <p>1. Še vedno sprašujem. Ali vlada ja ali ne? Če vlada nima, ne minister stališča.
               Potem predlagam, da sploh odločanje preložimo. Če pa imamo mnenje vlade, potem imam
               dva dodatna predloga.</p>
               <p>1. Ugotovimo, da je prišlo na okrajnem sodišču A, na okrožnem sodišču A in višjem
               sodišču A, do negospodarnega trošenja proračunskih sredstev v revidiranem obdobju. Za
               kar odgovarja xyxyxy.</p>
               <p>2. Predlagam, da to poročilo potem obravnava tudi državni zbor, kar pa utemeljujem s
               tem, kar je zapisano v poročilu evropske komisije in menim, da zasluži posebno
               pozornost.</p>
            </sp>
            <sp xml:id="SDT2-OZNPIDJF-Redna-023-1999-03-03.sp35">

               <speaker>PREDSEDNIK FRANC (FERI) HORVAT:</speaker>

               <p>Hvala. Najprej odgovor na vprašanje. Ali je vlada obravnavala to poročilo?</p>
            </sp>
            <sp xml:id="SDT2-OZNPIDJF-Redna-023-1999-03-03.sp36">

               <speaker>TOMAŽ MARUŠIČ:</speaker>

               <p>Hvala lepa. Vlada tega poročila ni obravnavala. Ker enkrat gre to za interno
               poročilo, ki se nanaša na delovanje sodne oblasti. Vlada je izvršilna oblast in ne
               more posegati v interno poslovanje sodišč. Oprostite! Imamo sistem delitve oblasti.
               Vlada resnično se ne more spuščati v samo poslovanje in delovanje sodišč. Edino, kar
               lahko ima minister za pravosodje, pravico predlagati pobudo zoper odgovorno osebo
               sodišča A, sodišča B. Vendar o tem odloča ne minister, ampak o tem odločajo sodniki.
               Njihova disciplinska komisija. Samo toliko. Če je to predlog zakonodajne oblasti ali
               je to stvar obravnave vlade, bo tudi stvar obravnavala vlada. Zakaj ne?</p>
               <p>Poleg tega trošenje proračunskih sredstev izvaja tudi proračunska inšpekcija pri
               ministrstvu za finance in računsko sodišče. Hvala lepa.</p>
            </sp>
            <sp xml:id="SDT2-OZNPIDJF-Redna-023-1999-03-03.sp37">

               <speaker>PREDSEDNIK FRANC (FERI) HORVAT:</speaker>

               <p>Hvala. Prav glede na to, kar je na koncu rekel minister. Jaz predlagam, da mi ta
               sklep, ki sem ga že prej predlagal, da ga sprejmemo.</p>
               <p>Predlagamo vladi, da obravnava. Prosim. Kolega Špiletič.</p>
            </sp>
            <sp xml:id="SDT2-OZNPIDJF-Redna-023-1999-03-03.sp38">

               <speaker>BOGOMIR ŠPILETIČ:</speaker>

               <p>Imam proceduralni sklep. Obravnavo te točke prekinemo, dokler ne dobimo stališč
               vlade. Potem bomo nadaljevali z razpravo in tudi z stališči kot ste jih že predlagal
               in morda še s katerim, pač kar bo sledilo razpravi po mnenju in priporočilih
               vlade.</p>
            </sp>
            <sp xml:id="SDT2-OZNPIDJF-Redna-023-1999-03-03.sp39">

               <speaker>PREDSEDNIK FRANC (FERI) HORVAT:</speaker>

               <p>Moje osebno mnenje bom povedal. Mislim, da so priporočila, ki jih je dalo računsko
               sodišče dobra. Trije naslovniki so jih sprejeli, vključno z ministrom za pravosodje.
               Razprava je dala dodatne elemente in obogatila ta priporočila. Mislim, da smo tudi s
               temi dodatnimi sklepi izostrili priporočila računskega sodišča in tudi zahtevali, da
               dobimo pisno informacijo. Kaj je dejansko oziroma bo do takrat izvedeno po teh priporočilih, tako da ne bi se
               strinjal s tem, da je ta razprava nekoristna ali da je samo debata zaradi debate in
               da dobimo tudi potem mnenje vlade in da potem tudi ponovno obravnavamo. Mislim pa, da
               bi zdaj odlagali zadevo, da bi s tem naredili medvedjo uslugo izvajanju priporočil,
               ki jih je dalo računsko sodišče. Zakaj bi izgubljali čas in zdaj čakali recimo 2
               meseca še na to, da vlada obravnava? Navsezadnje smo mi toliko suvereni, in kot odbor
               in tudi kot parlament v odnosu do sodne oblasti, kot skrbnik za javne finance, da
               lahko sklepe sprejmemo, s tem pa ni zgodba končana, s tem se strinjam. Jaz, kolega
               Špiletič, zelo dobronamerno jemljem ta vaša opozorila, ampak samo jeziti se na to, da
               nismo dovolj učinkoviti, ni dovolj, kot član odbora tudi vi in jaz in vsi skupaj, da
               predlagajmo potem še kaj narediti, da bo učinkovitost nadziranja, da bo večja.
               Prosim.</p>
            </sp>
            <sp xml:id="SDT2-OZNPIDJF-Redna-023-1999-03-03.sp40">

               <speaker>BOGOMIR ŠPILETIČ:</speaker>

               <p>Poglejte, jaz ne glede na to, ali mi zdaj tukaj sklepamo ali ne, poročilo računskega
               sodišča je dokončno, priporočila so dana, nosilci javnih pooblastil so jih dobili in
               prav bi bilo, da se zavedajo odgovornosti, ki jo imajo in da ta priporočila čimprej
               tudi uresničijo. To je eno. Vlada k uresničitvi teh priporočil seveda, če ima
               politično voljo, lahko pripomore z nekimi dodatnimi ukrepi, z dodatnim zagotavljanjem
               finančnih sredstev, kar sodi v njeno pristojnost, ne pa, da bomo mi tu odločali o
               nadurah ali ne. Menim pa, da je skrajno neodgovorno s strani vlade, da do enega
               najbolj perečih problemov, to je nezadostne uspešnosti delovanja sodnega sistema, na
               kar opozarja varuh človekovih pravic, evropska komisija in tudi mi sami vemo,
               enostavno ne zavzame stališča, to njo ne zanima. Ja, kaj pa zanima to vlado potem še?
               In menim, da smo mi dolžni kot odbor za nadzor proračuna v parlamentu, ki tudi
               nadziramo vlado, pravzaprav dvigniti ta prag polaganja računov nosilcev javnih
               pooblastil ravno na ta način, da prisilimo vlado, da pride z jasnimi stališči, da
               pove, kaj bo naredila, da bodo priporočila tega računskega sodišča in tudi dodatna
               poročila, ki so, dodatni sklepi, ki so se oblikovali tu v tej razpravi, bili lahko
               uresničeni. Nič ne pomaga, če mi sklenemo, kaj vse priporočamo, če vlada nima za to
               dovolj politične volje in bo zaprla vse pipe, in finančne in še vse ostale in bo
               zopet vso sklepanje ostalo tako kot mrtva črka na papirju. V tem smislu sem
               razmišljal, ko sem predlagal, da potrebujemo jasno opredelitev vlade do tega
               problema, ker potem lahko upamo na reševanje na boljše ali pa potem lahko pričakujemo
               korenitejše premike v pozitivno smer.</p>
            </sp>
            <sp xml:id="SDT2-OZNPIDJF-Redna-023-1999-03-03.sp41">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Špiletič. Minister Marušič.</p>
            </sp>
            <sp xml:id="SDT2-OZNPIDJF-Redna-023-1999-03-03.sp42">

               <speaker>TOMAŽ MARUŠIČ:</speaker>

               <p>Ne bi, sem že povedal, da je vlada izvršna oblast, sodišče je sodna oblast<gap n="..."/>
               <stage>(Nerazumljivo!)</stage><gap n="..."/> v katere vlada ne more direktno posegati. Vlada je pooblaščena
               samo toliko, da zagotavlja pogoje, sredstva za normalno poslovanje sodišč. S
               sprejetjem letošnja proračuna vemo točno, s kakšnim denarjem razpolagamo, koliko
               lahko damo v materialne, mislim v zgradbe, investicije itn., koliko damo za plače
               itd., kaj drugega ne bi mogel povedati, resnično. Ne more pa vlada posegati in
               prisiliti pravosodje, kako naj dela, kako naj bodo, da bodo sodniki uspešni,
               učinkoviti, kako naj se ravna v primeru, če pride do <q>"fravdoloznega"</q> prelaganja
               obravnav itd., vlada tega ne more, ne sme tega delati, ker ima to v ustavi.</p>
            </sp>
            <sp xml:id="SDT2-OZNPIDJF-Redna-023-1999-03-03.sp43">

               <speaker>PREDSEDNIK FRANC (FERI) HORVAT:</speaker>

               <p>Hvala. Kljub temu bi jaz ostal na tem predlogu sklepa, da vlada poročilo obravnava
               in seveda v tem smislu, kot vi pravite, v okviru vaše pristojnosti in odgovornosti
               odgovori, kaj bo naredila in potem tudi oceno, ali bomo predlagali tudi zadevo, da jo
               obravnava državni zbor. Kolega Potrč.</p>
            </sp>
            <sp xml:id="SDT2-OZNPIDJF-Redna-023-1999-03-03.sp44">

               <speaker>MIRAN POTRČ:</speaker>

               <p>Jaz bi sprejel predlog, da zahtevamo od vlade poročilo, pa da dobimo tudi poročilo
               vrhovnega sodišča, ki kaže na statistiko in podobne reči in da se o ostalih stvareh
               odloča kasneje. To bom povedal zdaj zelo enostavno zakaj. Lahko razumem popolnoma
               napačno, samo jaz nisem želel tako direktno povedati, zdaj pa povem. Odgovori, ki so
               bili dani, ne pomenijo spoštovanje priporočil, ampak pomenijo ugotovitev, da
               pravzaprav je vse že narejeno in da se na tej podlagi marsikaj niti ne sme, niti ne
               more narediti. Dajmo o tem dobiti konkretno mnenje, od vlade, ki bo rekel, delitev
               oblasti, od predsednika vrhovnega sodišča, ki bo rekel to v okviru sodnega reda itn.,
               ni mogoče, da bomo vedeli, ker zdaj jaz ne vem, zdaj jaz lahko verjamem, da je
               računsko sodišče reklo nekaj pametnega in se s tem strinjam ali pa obratno.</p>
            </sp>
            <sp xml:id="SDT2-OZNPIDJF-Redna-023-1999-03-03.sp45">

               <speaker>PREDSEDNIK FRANC (FERI) HORVAT:</speaker>

               <p>Še kdo?  Gospa<gap n="..."/></p>
            </sp>
            <sp xml:id="SDT2-OZNPIDJF-Redna-023-1999-03-03.sp46">

               <speaker>DR. ETELKA KORPIČ-HORVAT:</speaker>

               <p>Jaz bi mogoče vseeno, pa mogoče na dva segmenta bi vseeno opozorila. Slab občutek bi
               tudi sama imela, če bi šli s tem občutkom, da smo to poročilo izdelali zato, da bi
               kakšna imena varovali. To nismo, zapisali smo na 4. strani, katera sodišča smo
               revidirali, to sodišče A v vseh primerih so ljubljanska sodišča, se pravi okrajna,
               okrožna, višja, so ljubljanska sodišča, vendar je treba istočasno povedati, ker smo
               ta sodišča res revidirali, da je v tem času imelo okrajno sodišče Ljubljana 42%-no
               fluktuacije, okrožno 39% in višje 26%, ne glede na to pa so vsa sodišča zdaj
               pripravila programe za odpravo zaostankov in mislim, da bi sodišče moral zdaj
               odgovoriti, kaj. Ta stavek, ki smo ga zapisali in ki se je tudi zdaj mogoče en del
               odgovora gospodu Špiletiču na priporočilu prvo smo zapisali, določijo naj se
               pooblastila predsednikom, predstojnikom sodišč za preverjanje učinkovitosti dela
               sodnikov v smislu izpolnjevanja službenih obveznosti. To smo zapisali zato, ker so
               nam ravno predsedniki okrožnih sodišč, višjih sodišč in pa tudi predstojniki okrajnih
               sodišč rekli, nimamo nikjer zapisana pooblastila, potem pa prihaja do konfliktov,
               koliko daleč mi lahko zapovemo, da enostavno povem, sodniku od službenih dolžnosti. S
               tem, da je pa res, ker na primer Novo mesto, kar je najbolj učinkovito, 100%-no
               tekoče rešuje zadeve, je rekel, mene čisto nič ne briga, meni nosi, koliko napravi,
               pa tudi, če dela ponoči. Dočim okrajna predstojnica okrajnega sodišča je rekla, jaz
               jim ne morem povedati, tudi, če gredo ob 12.00 iz sodišča, ker pravijo, da je, na
               primer, ampak hočem reči, ukrepi bodo zdaj. Gospod Zalar, predsednik okrožnega
               sodišča je prevzel program in zdaj sproti spremlja izvajanje meril tega. Hočem reči,
               da mislim, da se tudi na sodiščih premika in mogoče bi v tem poročilu tudi skupaj s
               sodnim svetom dali odgovore, koliko se izboljšujejo. Še nekaj je. So določeni
               disciplinski ukrepi že zdaj v zakonodaji, vendar so predsedniki sodišč ravno rekli,
               personalne komisije ocenjujejo neizpolnjevanje meril, to so pa kolegi med sodniki in
               mogoče bo tudi tukaj kazalo kakšno normo v tem smislu spremeniti tekst pooblastil. In
               če bi zdaj dobili še odgovore od sodišč, kako realizirajo, kako izboljšujejo stanje
               glede storilnosti, bi potem bilo tisto poročilo res tako, ki bi ga potem pozneje
               mogoče še odbor pregledal. Toliko. Hvala lepa.</p>
            </sp>
            <sp xml:id="SDT2-OZNPIDJF-Redna-023-1999-03-03.sp47">

               <speaker>PREDSEDNIK FRANC (FERI) HORVAT:</speaker>

               <p>Hvala. Glede na vso to razpravo zdaj v tem zadnjem delu predlagam ponovno naslednje,
               da sprejmemo. Prvo ugotovitveni sklep, da smo se seznanili z ugotovitvami računskega
               sodišča, da podpiramo priporočila in pa seznanili s temi informacijami, ki so jih
               dali predstavniki treh institucij.</p>
               <p>Drugi sklep, ki je bistven, to, kar pravite, odbor poziva nadzirane osebe, da
               realizirajo priporočila, ki jih je v sklepnem poročilu dalje računsko sodišče. Po
               načinu realizacije priporočil naj vlada oziroma ministrstvo za pravosodje, sodni svet
               in vrhovno sodišče do konca aprila poročata našemu odboru in seveda tudi računskemu
               sodišču in potem bomo jasno zadevo potem obravnavali, potem v nadaljevanju to
               predlaga kolega Špiletič, če ga prav razumem, je potem nadaljevanje te obravnave, ko
               vidimo dejansko, kaj se je naredilo in kaj se bo še naredilo.</p>
               <p>In pa tretje. Odbor predlaga vladi, da obravnava poročilo, skupaj s poročilom in
               sklepi odbora in pa predlog potem odboru za notranjo politiko, da obravnava potem
               tudi to poročilo. Zdaj, ali ga bo prej ali pa verjetno bi bilo bolj smotrno takrat,
               ko dobimo dejansko te odgovore, to pisno poročilo. Kolega Špiletič.</p>
            </sp>
            <sp xml:id="SDT2-OZNPIDJF-Redna-023-1999-03-03.sp48">

               <speaker>BOGOMIR ŠPILETIČ:</speaker>

               <p>To bi še dodal. Prosim, gospod predsedujoči, da nedvoumno ugotovite, tudi zaradi
               zapisnika, da je točka prekinjena in da se bo takrat nadaljevala, ko vse to dobimo s
               strani vlade oziroma institucij, kar izhaja iz sklepa, ki ste ga oblikovali.</p>
            </sp>
            <sp xml:id="SDT2-OZNPIDJF-Redna-023-1999-03-03.sp49">

               <speaker>PREDSEDNIK FRANC (FERI) HORVAT:</speaker>

               <p>To lahko. Sklepe sprejmemo in nadaljujemo potem obravnavo te točke takrat, ko
               dobimo, do konca aprila to poročilo.</p>
               <p>Kdo je za take sklepe kar v paketu? <stage>(? članov.)</stage> Je kdo proti? <stage>(Nihče.)</stage></p>
               <p>Ugotavljam, da je to sprejeto.</p>
               <p>Hvala za sodelovanje in nasvidenje.</p>
               <stage type="time">(Seja se je končala ob 12.14 uri.)</stage>
            </sp>
         </div>
      </body>
   </text>
</TEI>