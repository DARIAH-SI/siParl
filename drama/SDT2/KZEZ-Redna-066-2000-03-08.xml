<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-KZEZ-Redna-066-2000-03-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za evropske zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">D80E5134C98EE52AC125689600400306</idno>
               <idno type="custom" subtype="day">554B4576A70F152EC125689C0043EA75</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=554B4576A70F152EC125689C0043EA75</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZEZ-Redna-066-2000-03-08.KZEZ" n="066">
               <name>Redna</name>
               <date when="2000-03-08"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZEZ-Redna-066-2000-03-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZEZ-Redna-066-2000-03-08.KZEZ">
                        <orgName key="KZEZ">Komisija za evropske zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA EVROPSKE ZADEVE</stage>
            <stage type="session">66. seja</stage>
            <stage type="date">(8. marec 2000)</stage>
            <stage type="chairman">Sejo je vodil Alojz Peterle, predsednik komisije.</stage>
            <stage type="time">Seja se je pričela ob 9.10 uri.</stage>


            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Spoštovane članice in člani komisije za evropske zadeve, spoštovani gospod
               veleposlanik Avstrije, gospod dr. Wagner, spoštovani prisotni s strani vlade oziroma
               zainteresirane javnosti, vse lepo pozdravljam na naši 66. redni seji.</p>
               <p>Ugotavljam, da smo sklepčni. Opravičili pa so se poslanec Jelinčič, Lavrinc, gospod
               Hvalica za nekaj minut.</p>
               <p>S sklicem ste prejeli dnevni red seje. Predlagam, da napovedano širitev seje s
               programom nove vlade Republike Avstrije, ki ga bo predstavil gospod veleposlanik dr.
               Gerhard Wagner, uvedemo kot 1. točko dnevnega reda.</p>
               <p>Ima kdo pripombe na tak dnevni red? <stage>(Ne.)</stage></p>
               <p>Prehajamo na <title>1. TOČKO DNEVNEGA REDA.</title>
               </p>
               <p>V skladu s sklepi naše zadnje seje smo povabili njegovo ekselenco, gospoda
               veleposlanika Wagnerja, da nam predstavi program nove vlade Republike Avstrije, ker
               smo menili, da je najbolje, da iz prve roke izvemo, kakšni so nameni nove vlade, ali
               se razlikujejo od stališč oziroma ciljev, ki jih je predstavila oziroma izvajala v
               zvezi s širitvijo Evropske zveze prejšnja vlada. Veste, da je v zvezi s tem
               vprašanjem precej živahno medijsko dogajanje. Gospodu veleposlaniku se zahvaljujem,
               da je bil pripravljen priti na komisijo in da nam bo v kratkem uvodu predstavil, kaj
               pomeni novi program oziroma kakšni so cilji avstrijske vlade, v kateri, kot smo
               ugotovili zadnjič, je ponovno, ne prvič, avstrijska svobodnjaška stranka.</p>
               <p>Tako, gospod veleposlanik, prosim, beseda je vaša.</p>
            </sp>
            <sp who="SDT2:WagnerGerhard">

               <speaker>DR. GERHARD WAGNER:</speaker>

               <p>Gospod predsedujoči, gospe in gospodje poslanci, spoštovane gospe in gospodje!
               Najprej bi se rad prisrčno zahvalil, gospod predsedujoči, pri vas in vašem odboru za
               to, da ste mi dali možnost, da danes vodim nek dialog z vami o delovnem programu nove
               avstrijske zvezne vlade, zlasti pa o tistih odlomkih in pasažah, ki zadevajo skupno
               Evropo in zlasti širitev Evropske unije.</p>
               <p>Tako kot smo se dogovorili, bi najprej naredil uvod v to temo, gospod predsedujoči,
               in nato sem seveda pripravljen odgovarjati na vprašanja v zvezi s tem, sem pa seveda
               pripravljen tudi odgovarjati na druga zunanjepolitična vprašanja bilateralne
               narave.</p>
               <p>Dovolite, da uvodoma povem nekaj, kar sem v tem prostoru že večkrat povedal in to
               povem dejansko s prepričanjem. Slovenija je za Avstrijo sosed, s katerim nas zelo
               veliko povezuje, pri čemer se zavedam, da smo v teku zgodovine imeli tudi težke
               skupne čase, bili so tudi časi boja,časa sovraštva. Verjamem, da danes nismo le
               geografsko tesni sosedje, temveč smo v mnogočem, zlasti pa tudi na področju
               gospodarstva, tesno povezani drug z drugim. Skorajda na vseh področjih imamo redne,
               dobre in čedalje bolj obsežne stike in z ozirom na veliko Evropo smo tudi sosedje, ki
               pravzaprav potrebujejo drug drugega.</p>
               <p>Najprej nekaj še o gospodarskem vidiku. Vaša država je med odjemalci avstrijskega
               blaga skupaj s Švico, računano na glavo prebivalca, pravzaprav  na samem vrhu. Avstrija je tudi pri vas prvi
               tuji investitor, 37,5% tujih investicij v Sloveniji prihaja iz Avstrije in s tem
               dosegamo skorajda trikrat tako visok rezultat kot Francija in Nemčija, ki sledita
               Avstriji na naslednjih dveh mestih in pravzaprav dosežemo petkrat več kot Italija na
               tem področju. Zaradi mnogih razlogov, ne samo političnih in gospodarskih, temveč tudi
               kulturnih, zgodovinskih in geografskih razlogov je Avstrija zelo zainteresirana za
               skorajšnji sprejem kandidatk v Evropsko unijo, zlastitistih, ki so v ožjem sosedstvu,
               in zlasti tistih, ki so v prvi ligi in s tem tudi izpolnjujejo pogoje na najboljši
               način. In to velja zlasti tudi za vašo državo. To želim povedati na samem začetku
               svojega izvajanja, ker želim poudariti, da ima Avstrija izrazit interes, v kolikor je
               pač to v njenih možnostih, da vašo državo podpre na vaši poti v Evropsko unijo.</p>
               <p>Vedno znova slišimo mnenje, da bi Avstrija rada zavlačevala slovenski vstop v
               Evropsko unijo ali pa celo preprečevala, vendar te izjave preprosto ne držijo, ta
               mnenja ne držijo, kajti slabo bi nam svetovali in bilo bi nekonsekventno in celo
               neumno, če bi nekoga hoteli ovirati, s katerim pravzaprav tesno sodelujemo in ki pač
               naj bi čim prej postal član te družine.</p>
               <p>Torej, sedaj bi se rad osredotočil na vladno izjavo nove avstrijske zvezne vlade, ki
               v prvem poglavju obravnava zunanjo in evropsko politiko.</p>
               <p>V tem poglavju je zagotovljena, je garantirana kontinuiteta avstrijske zunanje
               politike. Če dovolite, bi vam prebral prvi odstavek <stage>(tu gre samo za dva stavka, ker
               se mi pač zdita zelo pomembna)</stage>, in sicer <stage>(citiram)</stage>:</p>
               <p><q>"Zvezna vlada se zavzema za skupno Evropo, ki temelji na solidarnosti držav ob
               upoštevanju, ob spoštovanju pestrosti in raznolikosti zgodovine, kulture in
               tradicije, ki zagotavlja svobodo, mir in blaginjo in ki uresničuje dokončno
               premagovanje delitve evropskega kontinenta. Zvezna vlada bo pri tem projektu
               sodelovala in tudi dajala iniciative in se tu izrecno tudi sklicuje na vsa načela, za
               katera se zavzemajo države članice Evropske unije, kot so svoboda, demokracija,
               spoštovanje človekovih pravic, temeljne svoboščine kot tudi pravna država."</q></p>
               <p>Prosim, da dejansko tema dvema stavkoma pripisujete tisti pomen, ki jima tudi
               pripada. Naj še enkrat ponovim: gre za skupno Evropo, gre za solidarnost med
               državami, pri čemer je solidarnost mišljena tudi z ozirom na države kandidatke, gre
               za dokončno premagovanje delitve kontinenta.</p>
               <p>Ker vedno znova slišimo dvome, bi rad dejansko poudaril, da ta obveznost, ta
               <q>"commitment"</q>, da je to bilo podpisano ne samo s strani avstrijske ljudske stranke,
               temveč tudi s strani svobodnjaške stranke, ki je sicer kritizirala določe razvoj v
               Evropski uniji in ga še vedno kritizira, ne samo v zvezi s sankcijami, ki veljajo
               sedaj za Avstrijo s strani evropskih držav, članic Evropske unije, svobodnjaška
               stranka pa je ta načela kljub vsemu sprejela za svoje. In z enim stavkom želim
               dejansko tudi povedati, da je svobodnjaška stranka, ki je dolga leta pravzaprav
               skrbela za fundamental
               opozicijo v Avstriji, sedaj dejansko nosi to vladno odgovornost skupaj z ljudsko
               stranko. Bila je pač dolga leta v opoziciji, čeprav je pač bila nekaj let v
               koalicijski vladi s socialisti. No, v vladnem programu nadalje piše. Poglobljena
               integracija po mnenju zvezne vlade nudi najboljše pogoje za premagovanje izzivov
               začenjajočega se stoletja v najrazličnejših področjih. Se pravi, da pravzaprav ne
               obstaja nobena smiselna alternativa za evropske integracije. To je edina možnost in
               teža in vpliv držav članic sta predvsem odvisni od njihove pripravljenosti, da se
               lotijo integracij v vseh centralnih področjih evropskega sodelovanja.</p>
               <p>Najprej splošno še nekaj ugotovitev. In sicer vladni program in to želim poudariti,
               pozitivno gleda na širitev Evropske unije. Spremembo vlade na tem področju ni bilo
               nobenih sprememb pri drži avstrijske zvezne vlade. Avstrija še vedno v prvi liniji
               zainteresirana za povečanje miru in stabilnosti, za širitev prostora miru in
               stabilnosti na evropskem kontinentu, vendar tudi za gospodarske prednosti, ki
               izhajajo iz odpiranja novih tržišč. Bistveni odlomek potem pravi, da zvezna vlada in
               mislim, da je to čisto normalna omejitev ob upoštevanju vse avstrijskih interesov in
               interesov in interesov na področju konkurenčnosti, da se bo torej zavzemala za proces
               širitve. Tista področja, kjer bodo avstrijski interesi zlasti prišli do interesa pri
               pogajanjih, so problemi v zvezi z zagotavljanjem delovnih mest, okolja, jedrske
               energije, vendar tudi kmetijstva in tudi prometna vprašanja bodo igrala določeno
               vlogo. Srednje in vzhodno evropske države so naredile velik gospodarski napredek. In
               razlika med Evropsko unijo in državami kandidatkami prve skupine, je pa ostala kljub
               vsemu več ali manj enaka. Celo tiste države, ki so pri državah kandidatkah na samem
               vrhu in to sta pravzaprav Slovenija in Madžarska, še vedno v povprečju kažejo neko
               razliko z evropskim povprečjem.  In seveda ta razlika izhaja tudi iz razlik v sistemih, v
               katerih so države kandidatke živele desetletja in ki jih ni možno v nekaj letih
               pravzaprav odpraviti. Morda smo pravzaprav vsi skupaj podcenjevali čas, ki je
               potreben za premostitev teh razlik. Prilagajanje zahteva kljub vsemu veliko več časa,
               kot smo vsi prvotno mislili, kajti samo sprejetje novih zakonov še vedno ni dovolj.
               Te razlike med državami Evropske unije in kandidatkami v nivoju gospodarskega razvoja
               povzročajo določene probleme in povzročajo tudi strahove. Na avstrijski strani,
               vendar ne samo na avstrijski, kar zadeva evropske države, zlasti pa v vseh državah,
               ki mejijo na države kandidatke, vlada neka skrb glede delovnih mest, na strani držav
               kandidatk pa vedno znova lahko ugotovimo, da obstaja skrb zaradi razprodaje zemljišč
               in na obeh straneh se ta tematika obravnava zelo emocionalno. Na eni strani slišimo,
               <q>"še dolgo boste morali čakati"</q>, na drugi strani pa slišimo, <q>"saj nas sploh nočete"</q>.
               Ne eno ne drugo pa ne drži. Seveda pa je treba skrbi tako ene in druge strani vzeti
               resno. Če se racionalno lotimo teh problemov in če dejansko delujemo smotrno, odprto
               in tudi transparentno in kažemo dobro voljo, bomo prav gotovo tudi našli rešitve za
               vse to.</p>
               <p>Da je Avstrija v vladnem seznamu naštela zlasti tista področja, kjer imamo posebne
               želje ali interese, je mislim da povsem normalno. V tako komplciranem procesu
               pogajanj kot tem, kjer je udeležno veliko držav z različnimi stališči, tudi ne gre
               drugače. Vsak mora precizirati svoje interese in svoja centralna vprašanja, v
               pogajanjih pa bomo potem iskali rešitve oziroma kompromise. Tudi ko je Avstrija
               skupaj s Švedsko in Finsko pristopila k Evropski uniji, ni bilo čisto nič drugače. In
               nekateri se boste morda še spomnili, da smo v zaključni fazi pogajanj intenzivno se
               borili za določene pozicije, za določena stališča in pri tem nismo vedno zmagali. In
               zelo pomembno se mi zdi, in to želim tukaj še poudariti, da avstrijska zvezna vlada
               ni ničesar pogojevala, ne v vladnem programu, ne drugje. Se pravi, nikakor ni
               pogojevala pogajanja z Evropsko unijo z bilateralnimi vprašanji in njihovimi
               rešitvami. Se pravi, potrebovali bomo določeno prožnost na obeh straneh, potrebni
               bodo prehodni ukrepi, zlasti tudi čakanja na določene stvari, različne kvote bodo
               potrebne, potrebna bodo kompenzacijska plačila in na vaši strani smo tudi slišali, da
               je potrebna reciprociteta.</p>
               <p>Vendar ena stvar mora biti jasna: tako kot mora petnajsterica narediti svoje z ozirom
               na širitev, morajo tudi države kandidatke izpolniti določene pogoje in  predstave Evropske unije. Prehodne
               določbe bodo pri mnogih poglavjih, zlasti pri svobodnem pretoku oseb in pri
               storitvah, na vaši strani pa tudi pri trgovanju z zemljišči. V vladni izjavi je tudi
               zapisano, da je treba skrbeti za uresničevanje evropskih socialnih in ekoloških
               standardov.</p>
               <p>Potem je tudi avstrijska zvezna vlada prevzela evropsko pozicijo v zvezi s četrtim
               poglavjem, in sicer svobodni pretok kapitala, ki zadeva tudi trgovanje z zemljišči,
               in tukaj piše, da se bo zvezna vlada zavzemala med pogajanji za širitev zlasti tudi
               za enak dostop in za enake pravice za domačine in tujce in za nediskriminacijo na
               podlagi nacionalnega izvora in jezika, tudi pri vprašanjih vračanja premoženja in
               privatizacije.</p>
               <p>Naj povem še nekaj v zvezi z dvema točkama. Najprej prosti pretok oseb. Med našima
               dvema državama ne gre samo za selitev delovne sile, se pravi za sam migracijski
               potencial, temveč gre tudi za potencial vozačev, dnevnih vozačev. In ta potencial
               vozačev je, kar zadeva Koroško in Štajersko, relativno visok, čeprav menim, da so v
               študijah navedene pretirane številke,ker pač ni bilo dovolj upoštevano, niso dovolj
               upoštevali geografskih in drugih okoliščin, in te številke je treba korigirati.
               Avstrija še ni dovolj o tem razmišljala, razprava o tem se je šele začela. Vendar ena
               stvar mora biti jasna: potrebni bodo prehodni roki in tudi kvote. Prehodni roki pa so
               zaželjeni tudi pri kandidatkah, zlasti pri nakupu zemljišč. Poljska želi 18 let,
               Madžarska 5 do 10 let in kolikor vem, Slovenija želi tiste roke, ki jih imajo tudi
               druge države, in mislim, da je to zelo modra, pametna pozicija, pametno stališče.</p>
               <p>Prej sem vam že prebral tisti odlomek, ki obravnava evropsko pozicijo v zvezi s
               četrtim poglavjem, se pravi, prosti pretok kapitala, ki pravzaprav predstavlja tudi
               avstrijsko zahtevo. To sicer ni neka zahteva nove zvezne vlade, vendar pri vseh
               srečanjih na višjem nivoju v zadnjih letih je to vedno  bilo tematizirano. Tukaj gre za to, da je treba pri
               procesu denacionalizacije, privatizacije upoštevati načelo nediskriminacije. V
               slovenskem zakonu o denacionalizaciji so določeni ljudje diskriminirani, ker so pač
               njihove družine, prvotno avstrijskega porekla bile na, so pa bile državljani
               kraljevine Jugoslavije. Zaradi njihovega porekla, pa so jih sklepi iz Jajca,
               pravzaprav razlastili, po vojni so jih pregnali iz Jugoslavije in morali so pobegniti
               v tujino in šele v teku let so v Avstriji dobili avstrijsko državljanstvo. Ti bivši
               jugoslovanski državljani, ki so sedaj zaradi zgodovinskih dogodkov avstrijski
               državljani, so zaradi domneve kolektivne krivde prisiljeni, da na zelo kompliciran
               način pravzaprav dokazujejo svojo lojanost napram bivši Jugoslaviji. Tukaj velja pač,
               da ti ljudje to dejansko delajo, poskušajo to dokazati, kajti konec koncev ne gre
               samo za take, ki so v času okupacije storili določene zločine, temveč gre tudi za
               družine, ki so imeli družinske člane, ki so bili sami žrtve nacističnih zločinov. Gre
               tudi za take, ki so se postavili proti okupatorju, ki so se borili na strani
               partizanov. In svoje državljanstvo in svoje premoženjeso izgubili zaradi tega, ker so
               bili pač kolektivno kaznovani zaradi svojega porekla. In bi seveda želeli, da bi tudi
               ti ljudje pač dobili neko odškodnino. Seveda ne gre zato, da bi AVNOJ in enostavno
               izbrisali in da bi povojno ureditev in tudi premoženjske in odškodninske ureditve po
               drugi svetovni vojni spremenili. Tudi ne gre zato, da bi Avstrijci hoteli dobiti
               nekaj nazaj. Kajti mi vemo, da so avstrijski državljani bili definitivno, da so
               definitivno dobili odškodnino v dveh obrokih. In sicer leta 1955v zvezi z avstrijsko
               državno pogodbo in leta 1980 z bilateralno premoženjsko pogodbo z bivšo Jugoslavijo.
               Tu naj se ne bi nič spreminjalo. Samo naj bi pravzaprav črtali na nek način tisto
               določbo v zakonu o denacionalizaciji, ki je prevzela domnevo kolektivne krivde iz
               avnojskih sklepov in zaradi teh sklepov je pač majhno število evropskih državljanov
               diskriminirano. In dobro bi bilo, če bi se nekako temu lahko izognili. Dostikrat se sprašujejo, koliko
               oseb je, ki bi prišli, recimo, ob spremembi v poštev za odškodnino. Mi vemo na
               veleposlaništvu za 150 takih primerov. Sedaj pač tečejo postopki za denacionalizacijo
               in ti zelo dolgo trajajo, trajajo cela leta, kajti zelo težko je pravzaprav dokazati
               svojo lojalnost in dostikrat slovenska sodišča ne sprejemajo protidokazov, ki jih
               predlagajo te osebe.</p>
               <p>Če dovolite, bi še na kratko prebral neko določbo iz vladnega programa, ki je
               zanimiva, in sicer: <q>"V skladu z merodajnimi sklepi Evropske unije je v skladu s
               sklepi evropskega sveta treba si prizadevati za hitro zaprtje reaktorjev, ki jih ne
               moremo v razumljivem stroškovnem okviru spraviti na mednarodno sprejete varnostne
               standarde."</q> Sicer si Avstrija na splošno želi, da bi se zaprli jedrski obrati, vendar
               treba pa je povedati, da Krško ne spada med tiste elektrarne, ki jih je treba
               spreminjati, ki jim je treba dodajati novo opremo, ker bi bila njihova tehnologija
               slaba. Mi vemo, da je jedrska elektrarna Krško narejena z zahodno tehnologijo. In
               zakaj si pravzaprav Avstrija prizadeva za zaprtje? Zaradi potresne nevarnosti in
               sedaj pravzaprav se pripravlja neka študija, ki naj bi tudi razčistila ta vprašanja.
               Vendar mislim, da imata tukaj avstrijska in slovenska vlada pravzaprav iste skrbi, in
               poleg tega tudi vprašanje jedrskih odpadkov ni rešeno.</p>
               <p>Gospod predsedujoči, gospe in gospodje, morda sem bil že nekoliko predolg. Nisem
               govoril o poglabljanju, širitvi, kajti ne vem, ali je to v vašem interesu; nočem, da
               bi bila to neka akademska razprava. Sem vam pa seveda na voljo za eventualna
               vprašanja. Hvala lepa za pozornost.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala lepa, gospod veleposlanik, za predstavitev dela avstrijskega vladnega programa,
               ki zadeva širitev Evropske zveze in v tem kontekstu odnose s Slovenijo.</p>
               <p>Na začetku ste omenili ne vedno prijetno zgodovino in mi si gotovo skupaj želimo,
               tako smo govorili doslej v naših bilateralnih kontaktih, da zgodovina ne bi bila
               obremenitev, ampak kvečjemu dobra učiteljica za skupno prihodnost, v kateri želimo
               pred vstopom v Evropsko zvezo, pa tudi po njej, z Avstrijo sodelovati kot z dobrim
               sosedom in z dobrim partnerjem; to je nedvomno naš skupni cilj, pa tudi naša skupna
               potreba in verjetno tudi edina pametna možnost za sodelovanje v prihodnje.</p>
               <p>Jasno je,  da smo v Sloveniji
               posebej občutljivi na tisti čas, ki je v naši skupni zgodovini prinesel največ težav,
               največ senc, pa tudi najtežjo izkušnjo. Gre seveda za čas nacizma, ki je najavil tudi
               fizično iztrebitev slovenskega naroda, kar so še posebej tragično doživeli tudi
               koroški Slovenci. Zato smo Slovenci tu in tam pozorni posebej na izjave, četudi so
               bile izrečene v predvolilnem času, izjave, ki imajo za posledico nacionalistični duh
               oziroma stari duh ali izražajo tega duha ali so tako interpretirane, in povzročajo
               protislovenske emocije ali antisemitizem. Mi vemo, da je predvolilni čas nekaj
               drugega, kot je čas vladanja, vendar je prišlo pri nas do zaskrbljenosti, kaj od teh
               izjav, ki jih je donedavni predsednik svobodnjaške stranke Avstrije povedal v
               javnosti obrazličnih priložnostih, bo našlo pot v vladni program nove avstrijske
               vlade in kaj iz tega izhaja. V tem smislu smo tudi izrazili v naših sklepih zadnje
               seje svojo zaskrbljenost oziroma svoja pričakovanja.</p>
               <p>Vesel sem, v imenu komisije za evropske zadeve, vaših zagotovil, da gre novi
               avstrijski vladi za kontinuiteto odnosa do širitve Evropske zveze in tudi v odnosu do
               Slovenije, in računamo, da bo v duhu teh zagotovil potekala tudi konkretna politika.
               Mi vemo, da so odprta vprašanja pri širitvi na obeh straneh in da bodo pač pogajanja
               prinesla rešitve, ki se bodo izražale verjetno na način, kot ste dejali, z različnimi
               prehodnimi režimi oziroma s kvotami. Vendar tudi pri tem menim, da je zelo pomembno,
               kako interpretiramo kakšne interese na eni ali na drugistrani. Vprašanje kvot pri
               delovni migraciji ima lahko takšno ali drugačno razlago; lahko se razlaga - tako smo
               nekoč razumeli - kot strah zopet pred Slovenci, mi pa ne bi želeli, da bi bilo
               kogarkoli v tem bilateralnem odnosu na poti v Evropsko zvezo strah, ne enih ne
               drugih. Seveda, ko se začne govoriti o enem strahu, pride do govoric tudi o kakšnih
               drugih strahovih. Tako da mi želimo, da bi govorili skupaj v kategorijah, v katerih
               ne bo prihajalo do negativnih čustev. Razumemo govorico o nediskriminaciji, ki je
               evropska govorica, in o tem je Slovenija na nek način že odločala, o drugi strani še
               bo oziroma je ta princip sprejela v dosedanjih kontaktih z Evropsko zvezo.</p>
               <p>Mislim, da je zelo dobro, da ste predstavili program nove avstrijske vlade, da smo
               iz prve roke slišali, za kaj gre oziroma kako bo šlo. Mi si želimo, da bi šlo to v
               duhu izrečenega naprej.</p>
               <p>Sam daljšega uvoda ne bi delal ob tej priložnosti in sprašujem  poslanke in poslance kdo želi besedo. Gospod
               Juri.</p>
            </sp>
            <sp who="SDT2:JuriAurelio">

               <speaker>AURELIO JURI:</speaker>

               <p>Hvala predsednik. Spoštovani gospod ambasador. Tudi moj pozdrav. Jaz sem tudi vesel
               te informacije in tega neposrednega stika. Ker smo iz prve roke seveda slišali
               pričakovanja nove avstrijske vlade, glede seveda bilateralnih odnosov s Slovenijo.
               Veseli me zagotovilo, da naj bi bilateralna vprašanja ne oteževala ali kakorkoli že
               ovirala seveda naše približevanje Evropski uniji in cenim tudi napovedano podporo
               Avstrije k tej, temu našemu približevanju in vključevanju. Ampak vemo mislim, da
               zgodovina, tudi bilateralnih odnosov kaže, da tudi bilateralna vprašanja prej ko slej
               v taki ali drugačni obliki utegnejo povzročiti seveda neke določene težave, tudi pri
               multilateralnih zadevah.</p>
               <p>Jaz sam ocenjujem, da je program, ki ga je predstavil gospod ambasador, dokaj
               zahteven in mislim, da ima eno določeno težo, ker so bili podani neki poudarki, ki
               sodijo morda tudi v kontinuiteto dosedanjih odnosov, ampak z vendarle novimi
               poudarki, ki kažejo na neko novo pričakovanje avstrijske vlade do Slovenije. Mislim
               da, ustavil se bom samo pri enem vprašanju, ki se mi zdi, eden, eno vprašanje
               ključnih izmed ostalih. To vprašanje seveda denacionalizacije in trga z
               nepremičninami. Mi smo v zvezi s podobno tematiko že doživeli zgodbo z zahodno
               sosedo, z Italijo, v času vlade gospod Berlusconija. In takratno zgodbo, seveda
               nekako zaključili s famoznim španskim kompromisom, ki ni urejeval in odpravljal
               težave samo v odnosu z Italijo, ampak je generalno reševal neko vprašanje v odnosu do
               državljanov Evropske unije. Torej tukaj sodijo seveda vsi tisti, ki so za to
               upravičeni do take rešitve in tudi do sodelovanja k nakupu nepremičnin v Sloveniji.
               Za pridružitev in članstvom, z veljavnostjo seveda članstva, pridružitvenega članstva
               se je ta trg odprl za te državljane in mislim, da to velja tako za italijanske
               državljane kot za avstrijske državljane in druge državljane.</p>
               <p>Mislim, da ponovno in na drugačen način odpiranja te zgodbe, zaradi specifičnih
               pričakovanj seveda in morda tudi zgodovine, bi utegnilo znova odpreti zelo, zelo
               burno obdobje v odnosih z neko našo sosedo, tokrat z Avstrijo in seveda mislim, da moramo biti pri tem dokaj,
               dokaj jasni.</p>
               <p>Glede same krške nuklearke, mislim da kaže in osebno pričakujem, da bo vendarle tudi
               Avstrija pokazala zaupanje do samih izbir in potez Slovenije, ki je kot prva seveda
               ogrožena ob morebitnem slabem delovanju nuklearke ali ob morebitnem seveda, ob
               morebitni seizmični tveganosti. Tako da, če sama Slovenija to zelo skrbno sledi,
               mislim da bi jo, bi ji morale tudi sosede močno zaupati. Hvala.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Gospod Hvalica.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Hvala lepa gospod predsednik. Spoštovanje ekselenca gospod Wagner. Žal boste moral
               prisostvovati neki poslanski debati tu, torej jaz se vam sicer zahvaljujem za vaše
               izvajanje, ampak ni bil moj namen se oglasiti na vaše izvajanje, tudi zaradi tega,
               ker sem bil na nekem drugem odboru in sem prišel bolj pozno, ampak moram odgovoriti
               na to, kar je rekel poslanec Juri. Danes glorificirati tu španski kompromis, je
               neokusno. Več bom pa z njim razpravljal ob neki drugi priliki. Hvala lepa.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala lepa. Želite besedo, gospod Berčon. Se opravičujem, Terčon.</p>
            </sp>
            <sp who="SDT2:TerčonDavorin">

               <speaker>DAVORIN TERČON:</speaker>

               <p>Hvala gospod predsednik. Gospod veleposlanik jaz sem pazljivo poslušal vaše
               pomirjajoče, predvsem pomirjajoče besede glede nadaljnjih ravnanj nove avstrijske
               vlade. Zapazil pa sem, da je bilo zelo malo besed namenjenih urejanju problematike
               slovenske manjšine na Koroškem. Slovenija kot del bivše Jugoslavije je upravičena do
               nasledstva določila avstrijske državne pogodbe. Mi Slovenijo ocenjujemo, da določila
               avstrijske državne pogodbe, ki se nanašajo na urejanje statusa slovenske manjšine v
               Avstriji, niso izpolnjena v pričakovanem obsegu. Vodstva krovnih slovenskih
               organizacij na Koroškem so na novo avstrijsko vlado že naslovila pismo z zahtevami o
               izpolnitvi določila avstrijske državne pogodbe. Znane so izjave bivšega predsednika
               svobodnjaške stranke gospoda Haiderja, povezane s slovensko manjšino na Koroškem.
               Moram povedati, da tudi sam ukrep v funkciji koroškega deželnega glavarja, ko je
               odpravljena potrebna dvojezičnost za ravnatelja dvojezičnih srednjih šol, smo
               razumeli kot negativno gesto in korak nazaj.</p>
               <p>Gospod veleposlanik, sprašujem vas predvsem, kakšna so realna pričakovanja nas v
               Sloveniji in manjšine na Koroškem, da bo končno le prišlo do izpolnitve avstrijske
               državne pogodbe, ki se nanaša na manjšino na Koroškem v obsegu, ki jo predvideva
               avstrijska državna pogodba.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Je še kdo, želi še kdo besedo v tej rundi? Zdaj, verjetno vi mislite, zdaj sem
               najprej poslance vprašal, ampak če ni več. V imenu sindikatov ne, izvolite.</p>
            </sp>
            <sp who="SDT2:RoksandićMetka">

               <speaker>METKA ROKSANDIČ:</speaker>

               <p>Jaz sem Metka Roksandič iz Zveze svobodnih sindikatov Slovenije. Jaz bi rada njegovo
               ekselenco gospoda Wagnerja vprašala po stališču avstrijske vlade do zaposlovanja,
               politike zaposlovanja in socialne politike v sami Avstriji in glede na to, da je
               sestava vlade zdaj drugačna, kot je bila v preteklosti in glede na to, da iz izkušenj
               vemo, da bolj tehtnevlade, socialno politiko in zaposlovanje, drugače obravnavajo kot
               bolj leve vlade, ki so v Evropski uniji v veliki meri na oblasti. Me zanima, kakšen
               je zdaj ta odnos glede na program, ki ga vlada Republike Avstrije ima in morebiten
               vpliv na odnos do pogajanja oziroma do odnosov s Slovenijo. Predvsem govorim z vidika
               migracije delavcev, to kar ste vi tudi sami omenili in z vidika urejevanja teh
               odnosov med obema državama. Hvala.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Jaz bi sam še nekoliko dopolnil vprašanje, ki ga je dal poslanec Terčon. Namreč
               zanima me, ali je predlog, ki ga je dal svobodnjaški finančni minister gospod Karol
               Hainz Grasser, naj bi zmanjšali podporo manjšini za 22,3 procenta. Ali je to, je to
               že, ima status uradnega, vladnega predloga. In seveda me zanima, ali je to eden od
               vplivov, ali rezultatov vstopa svobodnjaške stranke v vlado, ali je to še nekako na
               stopnji predloga. Torej me zanima kakšno, kakšna je usoda tega predloga, seveda v
               povezavi s tem, kar je gospod Terčon vprašal. Mislim, da bo za prvo rudno dovolj.
               Izvolite gospod veleposlanik.</p>
            </sp>
            <sp who="SDT2:WagnerGerhard">

               <speaker>DR. GERHARD WAGNER:</speaker>

               <p>Hvala lepa gospod predsedujoči. Najprej bi se vam zahvalil za uvodne besede, ki so
               dejansko na liniji tega, kar sam občutim in kar sem deloma tudi že povedal. V zvezi s
               strahovi, ki ste jih tudi omenili, zlasti z oziroma na prehodne  odločbe ali pa bolj tudi definitivne določbe,
               ko pač Slovenija vstopi v Evropsko unijo. Mislim, da bi na obeh straneh morali
               poskušati s čim večjo transparentnostjo in čim več informacij odstranjevati in
               odpravljati ta strah in te strahove. Jaz osebno sem v mnogih točkah, to odkrito
               povem, kar optimističen. Seveda bodo v določenih področjih težave. Človek ne more
               izključiti ad hoc težav, vendar nekatere težave, s katerimi se sedaj ubadamo in ki se
               nam zdijo zelo težke, morda tudi zaradi tega, ker pač smo se premalo z njimi
               ukvarjali. Torej, da se bo morda v končni fazi izkazalo, da jih je v bistvu lahko
               možno rešiti, da je rešitev preprosta in da tudi izvajanje  ne bo povzročalo težav.</p>
               <p>Gospodu poslancu Juriju bi rad povedal naslednje. Seveda se zavedamo, da je
               denacionalizacija bilateralni problem in to smo tudi vedno tako občutili, vendar
               mislim, da tu ne gre za nek ključni problem med nami, to je treba videti v celotnem
               kontekstu. To je bistveno vprašanje, vendar tudi že dolgo govorimo o tem in imamo že
               konkretne rezultate. Ni tako, da se ne bi nič zgodilo in dejansko priznavam in
               mislim, da to priznava tudi avstrijska zvezna vlada, da so se zgodile spremembe,
               vendar v posameznih primerih pa so še mnoge stvari, ki le težavno funkcionirajo in to
               nima nič opraviti ne s to hišo tukaj, ne z ministrstvom za pravosodje, ne z
               najvišjimi sodišči. Gre za težave na najnižjih instancah. To so težave, in če to
               odkrito povem, veliko ljudi posluša, zaradi tega je tudi to riskantno. Na nek način
               imam razumevanje za to, vendar drugače tudi ne morem postopati.</p>
               <p>V zvezi s Krškim. Mislim, da smo na avstrijski strani že se nekoliko naučili, da na
               stvari gledamo bolj niansirano. V predvolilnem boju smo slišali določene izjave, ki
               ne ustrezajo dejstvom, zlasti kar zadeva jedrsko elektrarno Krško. Zdaj tudi zaradi
               informacij, ki jih je gospod veleposlanik Vajgl ponudil Avstriji in tudi na podlagi
               študije, ki je bila narejena in ki smo jo poslali na različna mesta, je situacija
               sedaj spremenjena. Ti dve točki, ki sta občutljivi in ki sem ju tudi zato omenil v
               svojem uvodu, sta pravzaprav točki, ki sta za vas pomembni, na primer, potresna
               nevarnost, se pravi, o tem sedajne moremo še dosti povedati - študija, ki jo izvajajo
               po najnovejših znanstvenih metodah, bo tukaj več povedala. In potem tudi kar zadeva
               jedrske odpadke in odpravljanje teh odpadkov - ta težava in ta problem dejansko
               obstaja v vseh državah, kjer imajo jedrske reaktorje, in to je problem vaše vlade. In
               tu mislim, da se tudi ne bomo mi posebej angažirali. Po drugi strani pa bi kljub
               vsemu prosil, da razumete to skrb, ki obstaja v določenih krogih avstrijskega
               prebivalstva in ki jo mediji seveda še poudarjajo. Mediji pa to po drugi strani tudi
               artikulirajo, se pravi, včasih mediji določene stvari preveč poudarjajo, po drugi
               strani pa so tudi mediji tisti, ki spravijo te skrbi prebivalstva na dan.</p>
               <p>Torej, na besede gospoda poslanca Hvalice pravzaprav nimam kaj reči, kajti niste mi
               postavili vprašanja v zvezi z vprašanjem mojega soseda na levi. Torej, pod narekovaji
               bi povedal samo naslednje. Ko sem prišel sem, si nisem prizadeval, da bi dal
               pomirljivo izjavo. Potrudil sem se, da bi povedal to, kar mislim in kar po mojem
               mnenju ustreza dejstvom.  Tudi
               mi pravzaprav se še učimo in navajamo na to novo zvezno vlado in tudi mi se moramo na
               stvari šele navaditi in jih spoznati. Torej, nič nisem povedal o slovenski manjšini,
               kajti menil sem, da tega ne pričakujete od mene danes pri tem dialogu, vendar če
               želite, lahko nekaj o tem povem.</p>
               <p>In, gospod predsedujoči, potem bi takoj tudi nadaljeval s tem, kar ste vi omenili.
               Manjšinske pravice - in mislim, da temu ni tako samo v Avstriji, temveč v mnogih
               državah, kjer pač živijo manjšine - manjšinske pravice se še naprej razvijajo.
               Manjšinske pravice niso nekaj, kar se enkrat zacementira in potem ostane vedno tako.
               In zlasti tudi uresničevanje, izvajanje teh pravic se razvija naprej. To velja tudi
               za manjšinske pravice na Koroškem. Torej, vedno govorim o osebnih izkušnjah. Kadar
               govorim z določenimi ljudmi v Avstriji, pravijo, s slovensko manjšino na Koroškem
               dobro ravnajo, ima veliko pravic in tako naprej. Potem pa tudi slišim predstavnike
               manjšin in manjšine, s katerimi se od časa do časa srečujem in vem, da v določenih
               točkah manjšina sploh ni zadovoljna in da stvari niso tako urejene, kot bi to
               manjšina želela in kot bi to tudi želela vaša vlada. In zaradi tega so ta vprašanja
               tudi na vsehsrečanjih na vladni, na parlamentarni ravni tematizirana.</p>
               <p>Osebno verjamem, da smo sedaj prešli v neko novo fazo na tem področju. Vedno citiram
               odločitev avstrijskega ustavnega sodišča, sprejeto pred kratkim, in sodišče je
               ustavilo nek postopek, da preveri, ali je 25% prag dejansko v skladu z zakonodajo.
               Torej, sedaj preverjajo, ali je tako imenovani zakon o uradnem jeziku v skladu z
               ostalo zakonodajo in tu je pač v tem zakonu predvidena klavzula 25%. In če bi ta
               klavzula bila sporna ali pa nezakonita, bito po mojem mnenju lahko bil pomemben
               korak, zlati tudi pri teh vprašanjih, ki ste jih vi omenili, in sicer pomemben korak
               v novo prihodnost. Sedaj mislim, da bi morali počakati, kaj bodo prinesli naslednji
               meseci, in mislim, da se bo marsikaj premaknilo, zlasti ker gre za jezikovne pravice,
               bi se tu lahko marsikaj spremenilo.</p>
               <p>Če dovolite, bi se sedaj kar osredotočil na vaše vprašanje, gospod predsedujoči.
               Govorili ste o varčevanju in zaradi tega zmanjšanju finančnih sredstev za slovensko
               manjšino v Avstriji. Torej, o tem ne morem reči ničesar definitivnega, kajti
               proračunska pogajanja so se komajda začela. Dvomim,  torej ne verjamem, da bi sedaj manjšina dobila 4
               milijone manj, mislim da gre za 4 milijone, mislim da sedaj pripravljajo šele splošni
               scenarij za proračun in odprto je, kaj bo še nastalo pri pogajanjih in zlasti pri
               tako občutljivem vprašanju kot so manjšine, mislim da ne bi smela veljati ta splošna
               varčevanja in ti varčevalni ukrepi. Mislim, da je še prezgodaj,da govorimo o tem in
               ne morem si predstavljati, da bi dejansko v takem obsegu varčevali pri manjšinah.</p>
               <p>Poglavje delo in socialne zadeve, socialna vprašanja v programu avstrijske zvezne
               vlade, no, sedaj želim odgovoriti na vprašanje predstavnice svobodnih sindikatov,
               torej celotno področje socialne politike spada med najdaljša poglavja v tej knjigi,
               se pravi v tem novem programu avstrijske zvezne vlade. Zelo težko bi bilo sedaj tu
               predstavljati določene izvlečke. Mislim, da imamo to besedilo tudi v angleščini in če
               želite, bi vam ustrezne odlomke dal na voljo in mislim, da ta vlada ne bo odstopala
               od evropskega konteksta, kajti socialna politika te vlade bo tudi v kontekstu
               Evropske unije in v skladu s smernicami Evropske unije. Mislim tudi, da lahko še
               organiziramo kakšen pogovor, sem vam na voljo za kakšen pogovor, nisem strokovnjak za
               socialno politiko in če imate kakšna specifična vprašanja bi se moral sam pozanimati
               pri pristojnih v Avstriji, vendar, če želite, vam dam na voljo to besedilo, ki ga
               imamo in sem tudi pripravljen se pogovarjati z vami.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Če ne, se lepo zahvalim njegovi ekselenci gospodu veleposlaniku Wagnerju za njegovo
               predstavitev, za njegove odgovore. Sem vesel, da je izrazil pripravljenost, da kljub
               temu, da Evropska komisija ni okvir za določena vprašanja, da je bil pripravljen
               odgovoriti tudi na vprašanja, ki zadevajo bilateralne odnose, ki se jih seveda vidi
               tudi v evropskem kontekstu, tudi, ko gre za vprašanje manjšine. Torej jaz upam, da
               dejansko ne bo prišlo do zmanjšanja sredstev. Mi sami imamo izkušnje v Sloveniji s
               tem in vemo, da je zlasti na tem področju zelo težko zastopati oženje sredstev in
               upam torej, da se bodo zadeve odvile v duhu vaših besed, da do tega, tako kot je bilo
               predlagano, ne bo prišlo. Predvsem pa upam, da bomo v naših odnosih nadaljevali odnos
               dobrega partnerstva in Slovenija skupnim ciljem na poti Slovenije v Evropsko zvezo in
               v tem duhu želim tudi vam še naprej uspešno delo kot veleposlanika Republike Avstrije
               v Sloveniji in se priporočamo za naslednje kontakte in srečanja. Hvala lepa, gospod
               veleposlanik.  Predlagam, da
               gremo sedaj na <title>3. TOČKO DNEVNEGA REDA</title>, da ne bo treba številnim
               udeležencem čakati predlogo, to je <title>PROBLEMATIKA PROSTOCARINSKIH PRODAJALN</title>
               </p>            
               <p>Mi smo o tej temi že govorili. Dovolite, da tudi ob tej priliki uvedem točko z nekdaj
               besedami, tudi z željo, da ne bi ponavljali debat, ki so se tukaj že dogajale, ampak
               da bi šli od tu naprej, kjer smo, s tem da vem, da so seveda tukaj različni interesi.
               Nas kot evropsko komisijo zanima predvsem to, kako vprašanje prostocarinskih
               prodajaln vpliva na ves naš pogajalski proces in na naše vstopanje oziroma na tempo
               vstopanja v Evropsko zvezo. Očitno tre za enega od težjih problemov v tej rundi
               našega približevanja k Evropski zvezi, v kateri še vedno slišimo različne
               interpretacije dogovorjenega oziroma različne interpretacije skupne deklaracije ob
               podpisu oziroma ob sprejemu pridružitvenega sporazuma in tukaj govorijo nekateri, da
               gre za zavezujoče zadeve, nekateri drugi pa govorijo, da gre za nezavezujoče obljube
               oziroma dejstva. Jasno je, da je to najtežje za tiste, ki to dejavnost opravljajo in
               v Evropski komisiji nas zanima zlasti to, kako bo vlada to vprašanje rešila, seveda
               tudi, kdaj ga bo. Nas nedvomno čudi dejstvo, da je bil postavljen rok 1.7., ne glede
               na to, kaj piše, se pravi v skupni deklaraciji, 1.7.1998, kot se spomnimo, se pravi,
               da gre za dve leti in še nekaj mesecev zamude, če tako rečemo. Dejstvo je, da so bile
               študije o posledicah zaprtja oziroma preobrazbe prostocarinskih prodajaln opravljene
               šele leto kasneje, se pravi julija 1999 nam je vlada tukaj postregla s posledicami
               potem, ko je Bruselj že 1.7.1998 pričakoval, da se zadeve zgodijo in naša komisija
               mora vprašati vlado, nekatera vprašanja.</p>
               <p>Prvič. Na kakšni formalni podlagi Evropska zveze vključuje zahtevo o prostocarinskih
               prodajalnah v partnerstvo za pristop. Zadnjič smo slišali, da je to tako rekoč
               unilateralna zadeva, vendar mi dvomimo, da se je to lahko zgodilo zgolj tako, da je
               Bruselj neki rok postavil, torej Bruselj je zdaj potem, ko se ni zgodila realizacija
               1.7.1998 postavil nov datum in to je 30.6.2000. In glede na to, kar nam je zadnjič
               minister že povedal,  in glede
               na to, kar nam je zadnjič minister že povedal, je jasno, da do tega datuma to
               vprašanje ne bo rešeno. Nas zanima na kakšni podlagi gre vlada v tveganje, da z
               zamudo na tem področju. Kajti rečeno je bilo, da bo to proti koncu druge polovice
               tega leta, se pravi po volitvah. Kar pomeni, da čaka problem naslednjo vlado. Dvomim,
               glede na izjave, ki smo jih zadnjič poslušali, da bo to naredila ta vlada.</p>
               <p>Skratka vroči kostanj gre naprej. Mi pa, ko smo brali pogoje v zvezi s partnerstvom
               za pristop smo seveda natančno brali, da na podlagi neizpolnjenih zadev iz
               partnerstva za pristop in veste kakšen ta program je, ker smo ga obravnavali na
               prejšnji seji naše komisije. Gre za 16 zadev, ki jih Bruselj precizira in pričakuje v
               tem letu. Med njimi ureditev PCP-ejev. Torej iz tega izhaja, da se lahko, da pride
               lahko drugo leto do odločitve Evropske komisije, da ne bo Slovenija dobila več
               nobenih sredstev iz skladov Evropske zveze. Kar seveda pomeni, da se poglavje 10. ne
               bo zaključilo. Včasih je bilo to vprašanje v poglavju 25. - carinska unija, sedaj je
               v poglavju 10. - davki.</p>
               <p>To dejstvo, se pravi, če se nam pogajalski proces zaustavi na enem področju, to
               nedvomno pomeni, da pristanemo na robu tega procesa. Naprej gredo tisti, ki nas sedaj
               formalno očitno prehitevajo. Mislim na Madžarsko in Estonijo.</p>
               <p>Če se je vlada odločila, da tega ne naredi do datuma, če se je odločila, da prepusti
               pobudo drugim zakonskim predlogom namesto, da sama zadeve uredi pravočasno, potem
               seveda jo moramo v parlamentu vprašati. Zakaj se je tako odločila? Na kakšni podlagi?
               Kako ocenjuje posledice tega?</p>
               <p>Nas seveda zanima tudi kako je opredeljen interes s strani samih podjetij, ki
               izvajajo to dejavnost. Kaj za njih pomeni polletna razlika? Ali gre za bistveno
               razliko? Če vlada to zadevo potegne za pol leta. Torej nas zanimajo plusi in minusi z
               vidika Bruslja zamude. Z našega vidika pa bi verjetno temu rekli, nekako drugače.</p>
               <p>Nekateri analitiki menijo, da vlada s takim zavestnim zavlačevanjem reševanja tega
               problema, ki se sedaj in se bo zavleklo za 2 leti in pol, postavlja na kocko svojo
               verodostojnost in postavlja na kocko ves pogajalski proces z Brusljem.</p>
               <p>Vi veste, da je interes Francije, da zadeve zaključi. Vendar jih ne bo mogla
               zaključiti, kar se Slovenije tiče. Ker pač ne bo mogoče procesa zaključiti. Vprašanje
               je tudi. Ali gre, ker smo to nekoč že tudi slišali. Ali je mogoče s podzakonskimi
               akti zadevo urediti? Ali pa gre to samo z zakoni? Jasno je, da imamo tukaj več
               zakonskih predlogov. Zanimivo, da je večina njih nastala dan pred tem, ko je vlada
               svojpredlog vložila. Mislim, da imamo tri predloge iz 2. februarja in vladni predlog
               s 3. februarja in še enega iz 21.1. Veste tudi, da smo na tej komisiji že predlagali
               oziroma sklenili naj bi se poskušalo predlagatelji teh zakonov, se pravi skupaj z
               vlado, pogovoriti kako bi zadevo lahko odstopili oziroma odmrznili, če temu tako
               rečem.</p>
               <p>Bojim se, da bo sedaj prišlo do naslednjega. Da bo vlada formalno pred Brusljem
               rekla, oprostite, ne moremo, ker so tukaj zakoni v proceduri. Veste, da bo in to
               nekaj časa traja. Ne gre za predloge, za hitre postopke. Tukaj lahko pride do
               izgovora in nas zanima. Kako vlada ocenjuje posledice takega razpleta dogodkov kot
               sem ga nakazal in kot mislim, da se bo zgodil?</p>
               <p>Torej ocena političnih posledic oziroma pogajalskih posledic, finančnih posledic,
                   pa seveda s strani
               podjetij, ki to dejavnost opravljajo pa bi radi slišali. Kaj pomeni pol leta odloga?
               Ker vlada se je odločila to zadevo urediti. Problem je smo kaj pomeni tega pol leta?
               Toliko sem želel sam uvoda podati k tej točki. Bi želel in če bi se najprej oglasil s
               pojasnilom predstavnik vlade. Gospod Hvalica je tudi prosil za besedo. Lahko računamo
               na državnega sekretarja, ki se ne bo oglasil prvič na to temo, če se ne motim.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Hvala lepa. Bojim se, da tudi ne zadnjič.</p>
               <p>Na kratko. Vlada je predlagala državnemu zboru v sprejem dva zakona. Skladno s
               katerim bi se pri oblikovanju izvršilo do konca letošnjega leta. Pri tem je vlada v
               bistvu sledila cilju, da bi predlagala čim manj sprememb, da praktično gre v največji
               možni meri samo za spremembe glede obdavčitev, da se ostalo kar se tiče nadzora na
               meji, po možnosti poslovanja se ne spreminja. Moram povedati, da je bila odločitev
               glede na vprašanje na podlage s katerim se je vlada srečevala, spreta na vladi
               soglasno.</p>
               <p>Zakaj preoblikovanje in zakaj v tem času? Nastopila sta v bistvu dva razloga.</p>
               <p>Prvič. Študije, ki so bile narejene kažejo, da je možno zadržati del prometa v
               prosto carinskih prodajalnah po preoblikovanju in da to pripelje do pozitivnih makro
               učinkov. Tisto, kar je mogoče in bi se bolj skoncentriral glede na željo na tisti
               drug del. Čeprav včasih moram povedati, da ta prvi del v bistvu vseh teh vprašanj
               absolutno premalo izpostavljamo in vedno več ali manj govorimo predvsem o razmerju do
               Evropske unije. Čeprav mislim, da je zelo, zelo pomembno, da bi tudi o tistem
               vprašanju v parlamentu mogoče ne ravno na tej komisiji, naredili več vprašanj oziroma
               več časa.</p>
               <p>Drugi elementi so bili vpliv na vključevanje Slovenije na Evropsko unijo. Ocenjeno v
               letu 2000 zelo pomembno. Marsikaj je pričakovanega, marsikaj se bo odločalo. Čeprav
               je v bistvu res, da se tudi lahko zgodi, da se relativno malo odloči v letošnjem
               letu.</p>
               <p>Vsekakor je pomembno, da je spremenjena strategija Evropske unije glede vključevanja
               članic, da sta združena oba dva procesa in da praktično ne izpolnjevanje oziroma po
               mnenju Evropske unije ne izpolnjevanja posameznih zavez lahko pripelje do zaustavitev
               pogajanja in do tega, da se Slovenija ne obdrži več v prvi ligi kandidatk.</p>
               <p>Potrebno je tudi povedati zaradi jasnosti,  ker se večkrat omenja, da je to sedaj zahteva Evropske unije in ne
               več zahteva Avstrije, čeprav je prišla v dokumente, na zahtevo Avstrije, vendar je to
               zahteva Evropske unije. In mi, ko sedaj predstavljamo stališča Slovenije po Evropi,
               pač dobimo servirano vprašanje, prosto carinskih prodajaln, tudi v drugih državah, ne
               samo v Avstriji.</p>
               <p>Potrebno je tudi povedati, da je sicer Evropska unija velika priložnost za
               Slovenijo, da pa kot vsaka stvar pač pomeni tudi za posameznike, pa tudi včasih za
               posamezne panoge, ali pa področja, lahko problem, ki se jih bo treba, pa pač z njimi
               soočiti, da so pozitivni ali negativni učinki tega, različni po regijah. In da je
               tisto, kar je potrebno, predvsem skrbeti, da je skrbeti potrebno za tiste
               posameznike, ki bi pri takem prestrukturiranju ostali brez zaposlovanja, zaposlitve
               in treba je skrbeti tudi za tiste lokalne skupnosti, kjer bi se to dogodilo. Trdimo,
               da bi bilo vse skupaj dražje, če bi se v čim večji možni meri vključili v ta proces,
               tudi lastniki prosto carinskih prodajaln. In treba je tudi povedati, da je
               preoblikovanje prosto carinskih prodajaln samo eden izmed problemov, s katerim bomo
               se srečevali predvsem na avstrijski in italijanski meji in da bojo ostali problemi
               prestrukturiranja v bistvu teh meja, verjetno še precej večji kot pa samo
               prestrukturiranje na področju prosto carinskih prodajaln.</p>
               <p>Treba je opozoriti, da po našem mnenju ni mogoče zaključiti pogajanj brez
               preoblikovanja prosto carinskih prodajaln. Kajti to bi bilo možno samo pod enim
               pogojem, v kolikor bi Evropska unija formalno odstopila od svoje zahteve glede prosto
               carinskih prodajaln, kar pa v bistvu ni za pričakovati in je splošna ocena, da tega
               ne bo naredila. Iz same narave kako se, kakšni postopki tečejo do dejanske vključitve
               v pač Evropsko unijo, pa je razvidno, da praktično kopico dejanj, do takrat ne bo
               moči postoriti, če ne pride do soglasja glede prosto carinskih prodajaln. Kajti gre
               zato, da se najprej zaključijo pogajanja formalno, pa da se potem začne pač tehnično
               pripravljanje predpristopne pogodbe in potem teče nekaj let oziroma leto in pol
               verjetno ratifikacija, kar pomeni, da morajo vsa pogajanja v bistvu biti zaključena
               najmanj dve leti pred dejanskim vstopom v, posamezne države v Evropsko unijo. S tega
               vidika pač še neka pričakovanja, da lahko se, zadeve potekajo drugače, po našem
               mnenju niso realistična.</p>
               <p>Dolgo je bilo različno tolmačenje taka, kaj so obvezna partnerstva za pristop.
               Mislim, da smo, tudi slovenska stran izčrpala marsikatero, tudi pravno podlago, tudi
               tisto, kar je v teh gradivih, ki so bila tudi podlaga za današnjo zasedanje. Mogoče
               ne ravno pravno, ampak dejansko je, pa velja, da se v bistvu vključujemo v klub, ki
               predpisuje svoje pogoje. Ta klub nam je nekaj predpisov, pač če želimo priti notri,
               bomo pač to, ta pravila morali sprejeti. Naj povem, da je v tem času zakon o
               preoblikovanju prosto carinskih prodajaln sprejela tudi Češka. Stopi v veljavo s 1.
               aprilom in bo izveden na en podoben način, kot mi predlagamo. Tako, da bi se
               preoblikovale prosto carinske prodajalne v letu 2001. Še preje pa je že slovaška
               vlada z vladnim dekretrom sprejela to pač, pri njih je v pristojnosti, da to vlada
               naredi. Skratkatudi tisti, ki niso imeli takih zahtev, so na podoben način
               razmišljali in to že postorili.</p>
               <p>Ja, mogoče na konkretna vprašanja, ki so bila tu dana. Vlada ocenjuje, da je možno
               kljub zahtevi še 31., 30.6.2000, da se celoten postopek opravi na način, kot je bilo
               predlagano in da se dejansko preobrazba zavleče do konca letošnjega leta. Razlog je
               pač enostavno v tem, da bi bil seznanjen, da so sprejeti ustrezni zakoni, ki to
               zahtevajo in mislimo, da bi bilo to ustrezna podlaga zato, da se to opravi v tem
               roku.Kajti v kolikor bi bili zakoni sprejeti, potem ni razloga, da bi Bruselj dvomil
               v to transformacijo s koncem leta. Ali je to moč narediti s podzakonskimi akti?
               Mislimo, da ne. Zelo odkrito, bom rekel, glede na določila, so bila pač predvsem na
               ministrstvuza finance opravljena, pač strokovne analize. Iz prvotnih sicer štirih
               zakonov je bilo pač ugotovljeno, da je potrebno ali primerno, da se sprejmeta dva, da
               se sprejme predvsem carinski zakon, da pa se zaradi bolj jasne ureditve še sprejme
               poseben zakon, ki bi potem tudi uredil ta, predvsem prehodni režim. Poudarjam, da je
               celotni sistem narejen tako, da bi pripeljal na mejo minimalne spremembe in da gre
               predvsem za spremembe v tretiranju obdavčevanja takega blaga.</p>
               <p>Vlada ne more preoblikovati prosto carinskih prodajaln brez parlamenta. Zaradi tega
               je morala pač poslati zakone v parlament. Zdaj, jaz ne vem ali je krivica vlade, da
               to ni naredila v popolni konspiraciji in s tem recimo načelno onemogočila poslancem,
               da istočasno vložijo ali pa tik pred zdajci vložijo te zakone, pač gradiva vlade so
               relativno javna. Iz prejšnjih primerov vseh let pa poznam, da tudi še takšna
               konspiracija ne omogoča, da je popolnoma identični zakon, mogoče za kakšno drugo
                  zadevo ne pride na
               poslanske klopi. En tak lep primer je bil ob orožarskem zakonu, izobraževalni tolar,
               je v roku pol ure bil vložen identični zakon. Tu mislim, da pač vlada, vlada tudi ne
               želi se skrivati za parlamentom in je zelo jasno povedala, torej po eni drugi strani,
               na nekih drugih odborih, je bilo tudi pač vprašanje, ali vlada dela kaj mimo
               parlamenta. Ne. Tudi v Bruslju je bilo jasno povedano, da za dejansko preoblikovanje
               je potrebno soglasje parlamenta, zaradi tega, ker je potrebno sprejeti pač dva
               zakona. Ni v interesu vlade, zaradi razlogov, ki sem jih prej povedal, ni v interesu
               vlade, da bi se skrivala za parlamentom. Ponovno poudarjamo, kar tudi unija, ki se
               moramo vedno zavedati, ne vključuje se vlada v Evropsko unijo, ampak Republika
               Slovenija. In zaradi tega pač govorimo o Republiki Sloveniji in o postopkih Republike
               Slovenije, ne pa o postopkih ali državnega zbora ali vlade v tem primeru.</p>
               <p>Zaradi tega tudi ne želimo postavljati na kocko naše vključevanje. Kot sem pa
               poudaril, mogoče bi s tem začel, mislim tudi končal. Poudaril sem, da po našem
               mnenju, če tega ne bo storil ta sklic parlamenta, bo verjetno moralo biti to ena
               izmed prvih stvari, ki jih bo naredil novi sklic parlamenta, da bo to pripeljalo do
               za ustavljanje pogajalskega procesa. Ne vidimo možnosti da bi se <gap n="..."/> na področju <gap n="..."/>
               davki zaprlo, brez rešitve tega vprašanja. Glede formalne podlage za partnerstvo za
               pristop, je bilo pa tudi tu že povedano. Naj ponovim. To ni bil dokument, ne glede na
               naziv, ki bi bil nikakorkoli bilateralno narejen. V letošnjem letu je bilo kar nekaj
               pripomb tudi s strani ostalih kandidatk, na način kako se je ta dokument pripravljal,
               je v veliki meri, bi rekel unilatiralni pogled unije na to, kaj, kako se naj bi
               kandidatke prilagajale. Še enkrat ponavljam, da sodi, da s takim programom, kjer bi
               bila odločitev parlamenta sprejeta v prvi polovici letošnjega leta, da bi lahko unijo
               prepričali oziroma da ne bi bilo posledic za proces pogajanja.</p>
               <p>Naj spomnim samo še na besede 
               predsednika parlamenta, ki so bile izrečen pač, da je sedaj na marčevsko zasedanje
               vključen zakon o spremembah carinskega zakona, ki ga je vložil poslanec Lešnik in da
               je to pač tisto primerno mesto, kjer naj vlada v okviru možnosti pač poskuša doseči
               soglasje za to preoblikovanje. Jaz upam, da bo ta posluh v parlamentu. Hvala
               lepa.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala lepa. Jaz sicer nisem dobil odgovora na vsa vprašanja, sklepam pa iz tega
               takole, da bo šlo to dejansko v naslednji mandat, tako po liniji parlamenta kot
               vlade, da bomo izgubili glede na to, kako je pogojeno s pomoči zapisana v 5. točki
               partnerstva za pristop, da bomo izgubili v letu 2001 12 milijard našega denarja, ne
               bom računal tega v ekuje oziroma v evrote, ker ni potrebno. Mene, moram reči, zato
               zelo zaskrbljuje in nimam drugega razlage kot da je prišlo zdaj, se pravi vse se
               stavi na pol leta kasneje, nisem dobil odgovora, zakaj to. Nedvomno ni odgovor v tem,
               da so nekateri poslanci predlagali zakone. Jaz mislim, da je odgovor v tem, da pač
               vlada tega, kar je Bruslju očitno obljubila v pogajalskem procesu, da tega pač ne
               želi izpolniti zaradi različnih posledic, nas pa zanima verodostojnost pogajalskega
               procesa in nas seveda tudi zanima, kje bomo pristali potem, ko to ne bo narejeno,
               namreč tukaj piše v partnerstvu pristop: <q>"Nespoštovanje omenjenih splošnih pogojev bi
               lahko pripeljalo do sklepov sveta o ukinitvi finančne pomoči na podlagi te in te."</q> In
               tukaj pravijo, govorijo o specifičnih prednostnih nalogah iz tega partnerstva. Očitno
               so PCP-ji specifična prednostna naloga.</p>
               <p>In še glede tega, kar Republika Slovenija, torej Republika Slovenija kot taka ne
               nastopa s celim narodom pred Brusljem, ampak nastopa s svojo vlado in zunanjim
               ministrom in s pogajalci in tukaj se ne bo dalo takole razložiti zadeve, da smo vsi
               odgovorni, kot se je včasih govorilo, da smo vsi diplomati, tukaj bo odgovornost zelo
               konkretna. Nekdo se pogaja, nekdo sprejema odločitve in ve se, kakšna je tukaj vloga
               vlade in kakšna je vloga parlamenta. Mi tukaj sprašujemo, ker namesto vlade ne moremo
               odločati oziroma peljati politike.</p>
               <p>Sprašujem pa še nekaj. Kaj pomeni vladi 181. člen sedanjega carinskega zakona, ki
               pač govori zelo natančno, kaj lahko vlada potegne oziroma kako je možno ravnati na
               podlagi tega zakona? Mislim na tretji odstavek, vlada objavi datum, tretji odstavek
               181. člena, ko morajo prodajalne s prvega odstavka tega člena prenehati s prodajo
               blaga, ki je oproščeno plačila članarine, pa plačila carine, najpozneje 6 mesecev
               pred izpolnitvijo pogojev iz prvega odstavka tega člena. Se pravi vi trdite, da
               obstoječi zakon ne ponuja možnosti za rešitev te zadeve?</p>
            </sp>
            <sp who="SDT2:EngelmanAndrej">

               <speaker>ANDREJ ENGELMAN:</speaker>

               <p>Jaz mislim, da ni predstavnikov ministrstva za finance, ki bi lažje na to
               odgovorili. Povedal sem, da je v procesu preučevanja, kaj je potrebno za
               preoblikovanje prostocarinskih prodajaln ministrstvo za finance bilo mnenja, da je
               potrebna sprememba zakona. Zdaj je tako, v kolikor ne bi bila potrebna sprememba
               zakona, potem bi bilo pač na vladi, da to pač še naredi. Tu pa je le, kljub vsemu, na tem, da je na
               parlamentu sedaj, da reče, ali bo to naredilo da ali ne. Vlada je povedala, zakaj to
               predlaga in zdaj težko bom, kljub vsemu, če rečem, je težko zahtevati od vlade in
               reči, da se vlada pogaja v tem primeru v Bruslju, kajti vlada v tem primeru nima
               mandata, da to sama postori. Hvala.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala lepa. Gospod Hvalica.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Hvala za besedo, gospod predsednik. Kolegice, kolegi, predstavniki vlade! Tudi sam
               sem zaznal, da ni predstavnika ministrstva za finance. Jaz sem imel to srečo, da sem
               že v drugič poklical gospod Engelmana, ker je bil toliko ljubezniv, da se je odzval
               na sklic kluba primorskih poslancev, ki v bistvu predstavlja spekter vseh
               parlamentarnih strank, jaz sem torej danes v drugič to slišal. Ne razumem pa, gospod
               Engelman to, da ni predstavnika ministrstva za finance, vem, da so prej se ukvarjali
               z zagovorom interpelacije, ampak zdaj je šel te vihar mimo in zgleda da, oni pa zopet
               nič.</p>
               <p>Nekaj pa ne razumem še dodatno, gospod Engelman. Kaj pomeni, ni v interesu vlade, da
               bi se skrivala za parlamentom? Citiram točno besede, ki ste jih rekli. Vi se nimate
               kaj skrivati, vi ste izvršna oblast, ki jo izvoli parlament, vlada namreč in se
               nimate kaj skrivati za tem, je pa res, da ima vsaka država v volilnem letu specifično
               in izjemno priliko, da določene stvari, določene poteze potegne ali ne potegne. To je
               značilno za vse parlamentarne demokracije. Ne pričakovati v volilnem letu nekaj
               spektakularnega. Poglejte, v Italiji zaščitni zakon za Slovence so odložili, sprejem,
               zaradi deželnih volitev, zaradi deželnih volitev, zdaj pa mi bi pa sprejemali ene
               take odločitve v volilnem letu. Jaz nisem popolnoma razumel, predsednik se je že sam
               vprašal, kaj je formalna osnova za takšno obljubo, ki smo jo dali Evropski uniji, te
               formalne osnove ni. Vemo, jo ne bomo ponavljali, kdo je obljubil in kako, to je en
               knedelj, ki ga bo morala ta vlada po moje požreti in to kar na suho, trdno sem
               prepričan, ker si upam trditi, da v volilnem letu ne bodo poslanci sprejeli oziroma
               sprejemali take odločitve.</p>
               <p>Poglejte, to je veliko govora, da se s tem lahko zaustavi pogajalski proces itd., ne
               bom ponavljal, ampak tu je tudi idealna prilika, da se Evropski uniji pove, da smo v
               volilnem letu.  Nihče ne
               zganja spektakularnih stvari v volilnem letu. In tu se tudi premalo poudarja interes
               zaposlenih. Tu se govori samo o interesu podjetij, saj vendar gre tudi za interes
               zaposlenih. Mene prav zanima kdo si bo upal glasovati, recimo, za takšno odločitev,
               ker preoblikovanje, gospod Engelman, to je zgolj vaša beseda, ne vem zakaj vam ne gre
               z jezika beseda, tudi lepa je krajša, preoblikovanje je malo bolj dolga. To je pač
               celofan za ukinitev in mi vsi vemo, zato govorimo o ukinitvi prosto carinskih
               prodajaln. Še enkrat jaz razumem, da imamo neke obveze, oziroma da nas je nekdo
               pogojil. Ampak to ni stvar vlade, odloča parlament.</p>
               <p>Tu je bilo tudi nekaj govora o Češki, ki naj bi sprejela sklep, da bo ukinila. Oni
               ne bodo preoblikovali ampak ukinili prosto carinske prodajalne. Po neki moji pisni
               informaciji se bo to zgodilo 31.12. drugega leta, 2002. Torej, tu bi prosil gospoda
               Engelmana, da mi potrdi, ovrže podatek, ker mislim, da je to bistveno. Ne bi bili
               zopet preveč pametni, da se ne bi šli filozofiješpanskih kompromisov, ki so nas
               pripeljali v nek, trdno sem prepričan, podrejen položaj. Jaz ob vsem tem, da razumem,
               da smo se znašli v neki kaši, pa hkrati ne razumem, da se lahko od nas v volilnem
               letu pričakuje, da bomo izglasovali nekaj takega.</p>
               <p>Jaz moram povedati, mi smo na klubu primorskih poslancev, kjer je spekter vseh
               parlamentarnih strank, izvedli glasovanje s korespondenčno sejo, ker smo bili v
               trenutku, ko smo sprejeli ta sklep, nesklepčni in smo potem na korenspondenčni seji
               praktično soglasno, dva nista glasovala, vsi bili za to, da se prosto carinske
               prodajalne ohranijo do takrat, ko bo Slovenija vstopila v Evropsko unijo. Jaz vem, da
               bo to praktično, da je to skoraj iluzorno ali pa idealistično ali pa ultra optimalno
               pričakovanje in jasno,lahko gremo lahko tudi v nek kompromis, kaj vem. Če Češka do
               leta 2002, potem gremo lahko mi na 2003, recimo, ali pa 2004, manj ne. Zakaj manj,
               zakaj prej?</p>
               <p>Kakorkoli ob vsem, da razumem vlado, vlada si je skuhala ta močnik, naj ga poje. Jaz
               mislim, da mora danes iz te naše komisije iti jasen signal, torej parlamentarni
               signal, vladi, da je zamudila vlak letos. Leto 2000 je volilno leto. Hvala lepa.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala. Gospod Juri.</p>
            </sp>
            <sp who="SDT2:JuriAurelio">

               <speaker>AURELIO JURI:</speaker>

               <p>Jaz bom malo ponovil to, kar sem na klubu primorskih poslancev povedal glede same
               odgovornosti. Kot prvo odgovornost za to, da se sprejme ali zavrne ta odločitev je v
               rokah koalicijskih poslancev. Zato opozicija lahko glasuje tako ali drugače in seveda
               ne nosi enake teže odgovornosti. Ampak zaradi doslednosti do samega sebe seveda še
               danes ne vem kako bom ravnal pri tem vprašanju glede na to, da jemljem zelo resno
               opozorila gospoda Engelmana. Sem za to, da se še enkrat preveri možnost nekega
               razumevanja in benevolence Bruslja do nas zaradi volilnega leta. Ne nazadnje, ko je
               bil  poročevalec za
               Slovenijo, Martelli, sicer ne vem kolikšno težo ima poročevalec za Slovenijo, ampak
               je osebno pokazal razumevanje do tega vprašanja. Tudi zavzel se je za ustrezno
               lobiranje, koliko bo uspešno, ne vem, pri samem Bruslju in smo ga seveda zaprosili,
               da to opravi. Če pa so opozorila, ki jih daje gospod Engelman resna in utegnemo,
               seveda, potegniti določene posledice in utegnejo nastati te posledice, ko ne bomo
               sprejeli te odločitve, jaz tu pogrešam še druge elemente vlade. Bil je omenjen
               predstavnik finančnega ministrstva. Jaz bi še potegnil v igro tudi ministrstvo za
               ekonomske odnose in razvoj, ministrstvo za gospodarske dejavnosti, celo vrsto drugih
               akterjev, ki bodo odgovorni za take ali drugačne posledice.</p>
               <p>Ne nazadnje pogrešam tudi glede morebitnih posledic na globalu našega gospodarstva
               tudi stališče vodstva Gospodarske zbornice Slovenije. Tukaj nastopajo z nami seveda
               predstavniki duty freeyev, ki je en sektor v gospodarski zbornici. Samo vodstvo
               gospodarske zbornice pa molči, nič ne reče in čas teče. Zdaj, ne nazadnje na seji
               državnega zbora, ko bo treba obravnavati to vprašanje, jaz le priporočam, da ne bo
               samo gospod Engelman, ki je edini korajžen, nastopa na naših sejah ampak da pride na
               nazadnje tudi sam predsednik vlade in podpredsednik vlade, ker je to odgovornost <q>"par
               excelense"</q> glede izpolnjevanja naših zavez in naše obveznosti do Evropske unije.
               Kajti, če bo jutri prišla jesenska ocena evropske komisije, ki nas bopostavila kot
               zelo črno, seveda opozarja gospod Engelman, v drugi rang, v drugo ligo, veste, potem
               se bomo gledali kdo je bil za to kriv. Seveda bo za to kriva vlada, bo za to kriva
               koalicija, ampak vsakdo se bo moral seveda tudi vprašati zdaj kako sem jaz ob
               določenem trenutku takrat ravnal. Tako, da je večplastna zadeva še v igri in mislim,
               da se mora tudi več odgovornih ljudi z vrha vlade, z vrha koalicije, soočiti s to
               situacijo in ne prepuščati samo gospodu Engelmanu pa še našim pogajalcem, da nas
               opozarjajo. Jaz jemljem resno ta opozorila, ker vem tudi iz drugih kanalov, da je pač
               temu tako. Seveda vsak lahko morda tudi pretirava v določenem obdobju, ampak lahko se
               nekaj neljubega jutri zgodi. Zato dajmo to resno tudi z drugimi akterji
               prediskutirati Jaz pozivam, da naša komisija ali ne vem kdo, da pozove tudi
               opredelitev same gospodarske zbornice kot take v celoti, ker gospodarska zbornica je
               faktor, ki se bo jutri oglašal, če bo prišlo do določenih odmikov in posledic. Hvala.
           </p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvale lepa. Preden dam besedo gospodu Pahorju, bi rad naslednje povedal. Ministrstvo
               za finance je bilo povabljeno in nihče ni prišel. To je en poseben odnos te hiše tudi
               do komisije, da gre ne samo za 12 milijard, ki jih lahko izgubimo naslednje leto pa
               še kakšno naprej, če to ne bo rešeno. Gre za ustavitev pogajalskega procesa, ki pa
               ima še drugačne posledice kot 12 milijard na leto. Jaz sem ti hvaležen za tole
               pobudo, da vzpostavimo nek kontakt tudi s predsednikom vlade, ker tukaj se očitno ta
               kostanj podaja in na koncu pristaja po pravilu na državnem sekretarju, ki seveda
                   nima vseh kompetenc pri tej
               zadevi. Mi pa ne želimo biti tukaj statisti te vladne igre oziroma koalicijske igre
               in mislim res, ta prst odgovornosti ne bo pristal na tej hiši.</p>
               <p>Še glede volilnega leta bi rekel. Bruslja ne zanima veliko volilno leto. Na marsikaj
               so pozorni, občutljivi, ampak leta 1998 ni bilo volilno leto, ko je bil prvi rok.
               Leto 1999, ko je bilo leto zamude, ni bilo volilno leto. Volilno leto je šele sedaj.
               Tisti, ki poslujemo malo več z Brusljem poslušamo na različnih nivojih opozorila
               pazite, sedaj po 2 letih in pol pa to stoji drugače kot je stalo 1. julija leta 1998.
               V pogajalskem procesu je padla ta obljuba, to ni bil ultimat za 1.7.1998, tudi vlada
               ga ni tako vzela.</p>
               <p>Vsa razlaga je začela prihajati kasneje. Tega ni sklenil nihče iz parlamenta. Ne
               predsednik, ne šef evropske komisije. V pogajalskem procesu je do te obljube prišlo
               in v Bruslju take stvari resno jemljejo. Mi res zahtevamo oziroma jaz imam v posebnem
               pismu zahtevo od predsednika vlade, da pojasni svoj pogled na posledice te zadeve. Ne
               moremo dopuščati politike, ki se ji rečem, za mano potop. Bo že kako potem, ko
               končamo. Bo hudičevo težko, če bo šlo tako naprej. Ali imaš repliko?</p>
            </sp>
            <sp who="SDT2:JuriAurelio">

               <speaker>AURELIO JURI:</speaker>

               <p>Samo en dodatek k prvotni razpravi. Se oproščam, ker sem pozabil. Mislim, da sem bil
               tudi pozoren na to, kar je Engelman prej poudaril.</p>
               <p>Danes obravnavamo prosto carinske prodajalne. Obravnavamo rizik tam zaposlenih.
               Predvsem pa prihodka. Ampak bo treba razreševati in to ne na tak način. Ampak
               pravočasno. Celo vrsto drugih tovrstnih potreb, ki so vezane na ukinitev postopno
               ukinjanje meje. To je veliko drugih delovnih mest, ki so pod vprašanjem, če ne bomo
               pravočasno z ustreznimi ukrepi ne zadnje leto, volilno leto ali drugo leto se na to
               pripravili.</p>
               <p>Tudi jaz sprašujem. Ali je in na to bo moral tudi predsednik vlade dati odgovor. Ali
               je samo predlog oziroma rešitev prestrukturiranja za katero je že povedalo in je bilo
               že povedano, da ne pomeni rešitev problema, ampak delna omelitev problema, ki se
               odpre. Ali je zadosten ukrep? Ali je ob tem pripravljen še program drugih ukrepov za
               to, da se danes zaposlene v prosto carinskih prodajalnah in ostalih službah, ki so
               vezane na mejo, obvaruje? Ukrepi ne vem. Odškodnin, preupokojitev. Celo vrsto drugih
               stvari, ki se nam bodo odprli jutri kot rak rana in jo ne bomo utegnili zapreti.</p>
               <p>Tukaj pa pogrešam. Po mojem do sedaj smo se na to slabo pripravljali. Hvala.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Gospod Pahor.</p>
            </sp>
            <sp who="SDT2:PahorBorut">

               <speaker>BORUT PAHOR:</speaker>

               <p>Hvala lepa predsednik. Kolegice in kolegi!</p>
               <p>Najprej odločitev vlade, da v letu 1996 pristane na zahteve po ukinitvi PCP-ejev
               razumem kot korak, ki ni bil potreben, ki ni bil neizogiben. Vsekakor pa v našo
               škodo.  V času pogajanj z
               Evropsko unijo to ni bil edini korak take narave. Zato mu je treba posvetiti vso
               dolžno pozornost. Tukaj nimam pred očmi samo španskega kompromisa, ki ga je že omenil
               kolega Hvalica, ampak tudi zadevo Shell. Mimogrede že 2 leti prosim vlado, da bi z
               dokumentacijo obvestila poslance zakaj je bilo treba istega leta v jeseni sprejeti
               neke odločitve zato, da bi ugodili partnerjem v Evropski uniji in s tem omogočili
               nadaljevanje pogajalskega procesa. Zakaj to govorim?</p>
               <p>Zato, ker prihaja v neko zares neljubo prakso dejstvo, da vlada za to, da ne bi v
               strahu, da ne bi blokirala pogajalskega procesa z Evropsko unijo, sprejem obveze za
               katere nima pokritja v parlamentu. Odločitev, ki je povezana s temi koncesijami pa je
               končno v rokah parlamenta in to smo se strinjali, da je velik problem.</p>
               <p>V tem smislu se seveda postavlja vprašanje zaupanja parlamenta v pogajanja z
               Evropsko unijo, saj če drži neka logika takih dogodkov, potem se vedno znova lahko
               postavlja vprašanje ali nas jutri ne čaka nek nov izziv povezan s pogajanji z
               Evropsko unijo.</p>
               <p>Tukaj smo ponovno pred vprašanje verodostojnosti države. Slovenska vlada, ki zastopa
               interese naše države v pogajanjih je to obljubo dala. Kot rečeno, ta ni bila
               potrebna, ni bila neizogibna, pa vendarle je bila dana. Tisti, ki so jo dali sami
               najbolje vedo zakaj so jo izrekli. Vsekakor ni bilo za njo formalne podlage.</p>
               <p>Parlament mora odločiti ali bo ubranil verodostojnost države ali bo tvegal to
               verodostojnost zato, da bo zaščitil interese povezane s PCP-eji. Zelo nehvaležna
               odločitev. Ki pa zopet ni povezana samo z interesi PCP-ejev. Gre za vprašanje ali
               bomo torej pristali na prakso, da bo parlament vselej, ne glede na politično barvo
               vlad, ki bodo vodila pogajanja z Evropsko unijo pokril sleherni nekorake.</p>
               <p>Dragi moji! Če bodo naši kolegi v Bruslju na drugi strani začutili, da je to praksa
               v naši politiki, bodo vselej pritisnili na vlado kot pogajalca zato, da bo dala take
               ali drugačne koncesije, ker bodo računali na to, da bo parlament tako ali drugače z
               bolj ali manj izrecno kritiko te obljube tudi pokril. Pogajanja so zahtevna stvar. Mi
               bomo jutri z našimi kolegi s petnajsterice skupaj v evropski družini. Dokler ne bomo,
               bodo tekla pogajanja. Kolikor bodo sploh pogajanja in ne bo to v glavnem
               prilagajanje. Do takrat sedimo na različnih straneh mize in je preprosto treba biti
               pazljiv. Predvsem pazljiv glede vprašanja verodostojnosti.</p>
               <p>Zato se pridružujem tistim, ki zastavljajo vprašanje. Ali imamo nekaj manevrskega
               prostora sploh znotraj te odločitve? Ali bi lahko predstavniki vlade rekli, da je
               tveganje povezano z odločitvijo, da PCP-ejev ne ukinemo, kar je moje stališče. Te
               tež, da odtehta problem verodostojnosti s katero smo soočeni. Ali pa je problem
               verodostojnosti to, kar zopet tako izrazit, da po mnenju vlade preprosto tukaj nimamo
                   maneverskega prostora. Jaz bi torej ob koncu izrekel obžalovanje, da
               se ta praksa ponavlja. Opozoril vse na, ki sedimo v parlamentu, da moramo resno
               razmisliti ali bomo do konca pogajanja pristajali v položaj, da bomo zardi
               verodostojnosti naših pogajalcev in države, na koncu koncev pokrili vse politične
               odločitve, ki jih bo vlada dajala. In nenazadnje, ali ima vlada pred seboj dejstvo,
               da gre zdaj za en finale teh pogajanj, kjer seveda bo izpostavljena pristiskom,
               bodisi dvostranskim, večstranskim, za take ali drugačne koncesije. Tisti, ki ste
               brali, mislim, da je bila nedavno objavljena študija držav, ki so se v zadnji rudni
               vključevale v Evropsko unijo, Avstrije, Švedske in Finsake, tudi te države, ki so
               veliko bolj komplementarne z državami Evropske unije, kot recimo države srednje
               Evrope, so bile podvržene različnim, različnim poskusom, da partnerice, ki so stale
               na drugi strani mize, uveljavijo kaj zase. Nekje so uspeli, nekje niso. Toliko bolj
               bo Slovenija recimo izpostavljena takim zahtevam.</p>
               <p>Ali lahko verjamemo danes, glede na te slabe izkušnje, ki so za nami, da vlada v
               prihodnje takim, da bo takih izzivom kos. Da skratka zaradi nekega strahu, da jutri
               ne bodo zaprta vrata v Bruselj, ne bo pristala na sleherno koncesijo, ki jo bojo naši
               partnerji zahtevali. Da se bo v teh pogajanjih poskušala držati načel, ki so večinoma
               v našo korist. Mi smo majhna država in kot taki vstopamo v pogajanja z veliko, veliko
               partnerico na drugi strani. Načela so lahko naša, naša zaveznica. In tukaj so bila
               načela naša zaveznica. Nam ni bilo potrebno iz formalnih razlogov pristati na
               ukinitev PCP-jev, pa smo kljub temu.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala lepa. Izidor Rejc.</p>
            </sp>
            <sp who="SDT2:RejcIzidor">

               <speaker>IZIDOR REJC:</speaker>

               <p>Ja, hvala lepa predsednik. Zadeva, ki je pred nami oziroma prosto carinske
               prodajalne, so za mene en določen preizkus naše samozavesti. Sem že zadnjič to
               povedal. V tem primeru je ta problem že ne vem kolikokrat pred nami in ga rešujemo
               kot, da je to prva, edina in zadnja stvar, ki seveda je, kot zob ven gleda in seveda
               ne moremo nikamor s tem pogajanjem. Glejte, že sama ugotovitev kot je bila, kot češ,
               zdaj pa, ali pa včeraj se je dalo brati v časopisu, da je spet žogica v parlamentu.
               Ne bi rekel. Ampak povem vam, da smo že mi z zakonom o, to v carinskem zakonu to
               nedvomno povedali. Predno se bomo vključili v Evropsko skupnost, bomo brezpogojno to
               zadevo uredili. To je, tam stoji. Omenjen je bil prejle zakon gospoda Petra Lešnika,
               ki smo ga včeraj obravnavali na ministrstvu za finance. Nanaša se pa na neke
               oprostitve pri uvozu neke športne opreme, teh pač športnikov, ki so vrhunski in ta
               naprej in le tega nismo podprli. Tako, da v parlament ta gotovo, ali pa težko da bo
               šel naprej.</p>
               <p>Vendar, postavlja se osnovno vprašanje. 12 milijard oziroma še več in lepo je bilo
               tisto slišati, ko je nekdo rekel, mislim da Juri, ko je rekel, da bi bilo potrebno,
               da bi morala še druga ministrstva biti zraven. Od ministrstva za turizem oziroma ki
               to področje pokriva, za finance, gospodarske dejavnosti, socialo, delo, družino itn.
               MEOR. Skratka čudim se, jaz se zelo čudim, da je teh 12 in še več milijard, ali pa ta
               imput, ki je gotovo v proračunu nekaj pomeni, da je tako lahkoten za proračun. Kar
               seveda meni daje odgovor, se ponuja drugi odgovor, kot češ, da se po drugih virih
               lahko, zelo lahko nabere ta denar. Skratka zato sploh ni tako pomembno. Vendar za
               mene kot državljana oziroma do tistega, ki pač neke stvari spremljam, se mi pa to
               zelo pomembno zdi. Ker treba je vedeti, da študije, ki so bile naročene, so
               presenetljive. Ene govorijo v izjemno bi rekel previdnost v izjemno zadrževanje in
               seveda obdrževanje te dejavnosti, čim dlje se da, drugo pa kot da to vse skupaj nič
               ni. Čudim se, da tisti, ki je in študijo naročil in ki jo ocenjuje tako ali drugače,
               pa se to na samih vrhovih ekonomistov toobmetavanje vrši. Saj so podatki vendar zelo
               enostavni. Vsak enostavni gospodar, ali pa vsak enostaven človek bi se iz tega,
               koliko je bilo priliva na osnovi te dejavnosti pri nas in turističnega priliva in
               priliva deviz in podobno in prometa sploh, koliko ga je bilo. In kaj to pomeni? Če to
               nekaj pomeni, pomeni, če pa ne pomeni, potem pa ne govorimo o tem kako v bistvu je
               težko pridobiti proračun in seveda in napolniti državno blagajno. Prvič.</p>
               <p>Drugič študije, ki so bile
               narejene, so ene pozitivne, ene negativne. Jaz sem prepričan, da so, da je predvsem
               negativna že privedena in da bo, da bo v Bruslju in da oni točno vedo, da to za
               Slovenijo nič ne pomeni, tako pač študija ta govori. In seveda da to, tudi na osnovi
               tega nebodo kakšnim posebnih sredstev nam ponudili. Skratka, mi smo tu že potopljeni.
               Gledano pa s pozicije, ko meja bo in ko meje ne bo, pa morate vedeti, da nobeden,
               vsaj jaz ali pa velika večina, ki gremo in kadar gremo čez mejo, pa gremo malokrat,
               malokdaj, se nekoliko ne zapodimo v prvo prodajalno v neki tuji deželi, ampak ker pač
               vem, da je v prvi prodajalni praviloma lahko le več ali manj spominska ali pa za
               spominke in je neki <q>"pajzelj"</q>, potem šele kasneje se lahko, mislim resno lotim nabave
               ali pa nakupa če sploh to je moj namen. Ampak gre se zato, da ko ta prodajalna, ko ti
               Duty free ne bodo več, bodo navadne, čisto navadne prodajalne, v katerem se ne bo več
               zgodilo, da se bo kdo ustavljal, ker niti ni to logično in sploh to ni nobene,
               nobenega smisla ne bo imelo, pa še en problem bo nastal. Nastal bo problem, ko v
               bistvu te prodajalne, s čim se bodo vzdrževale, ker bodo kar naenkrat nastale samo
               sebi breme. Ker gre se zato, da ko ne bo prometa, potem bo treba to vzdrževati. In
               najbrž, da ne bodo samo čakali, da pride buldožer, pa da to poruši in da morda tam
               napravi neko parkirišče, slučajno za carinike ali pa še tisti ne bodo več rabili, ker
               jih ne bo in podobno. Skratka glejmo na neko vizijo, neko stvar, ki je in tudi te
               zaposlene, ne moremo gledati v vidu, pač tehle jih je toliko in toliko, ali 600, 800
               ali 1000. Tudi ti so in bodo velik problem gotovo. Ampak le ti ustvarjajo neverjetno
               velik inkaso, to je tista zadeva. In ta inkaso je za nas, bi rekel nepomembno.
               Skratka v, poglejte primer Italije. Ena velika dežela, bogata in napram nam je 30
               krat večja, pa ima za račun, da recimo zniža ceno bencina ob meji. Krasno, to je pa
               res neverjetno. Mi pa ko, se pravi ko oni hodijo k nam kupovati po nižji ceni, je
               treba to <q>"zabremzati"</q>, mi pa ko hodijo, naši ko hodijo pa tja kupovati, ne vem živila
               itn., pa ne bomo <q>"zabremzali"</q>. Skratka, kako smo mi zdaj to v nekem čudnem razmerju.
               Oni lahko delajo kar hočejo, mi moramo biti pa pridni, ubogati in skratka biti na
               voljo. Menim, da je ta zadeva oziroma da je trebato gledati v poziciji nekega imputa
               v državni proračun, na neki donosnosti, ki nas mora pač oboroževati s tem, da se bomo
               pač branili do konca. Ker vedno nas bodo lovili na tem, koliko je brezposelnih,
               kakšen bruto domači proizvod, bruto produkt na zaposlenega itn. To so osnovni
               elementi Evropske unije in tu nas bodo vedno grabili. In seveda, če bomo mi pa
               kapitulirali pri teh osnovnih stvareh in pri teh, ki so izjemno donosne oziroma ki
               jih zaenkrat še ugotavlja, da so izjemno donosne in žal mi je, da vsiti ministri, ki
               so bili pozvani ali pa ki v bistvu nosijo neko odgovornost. Kot sem jih omenil, od
               ministra za finance, ki bi najbrž kaj moral reči, ministra za gospodarske dejavnosti,
               ki je to področje, turizem to področje, ekonomski odnosi je to področje, delo,
               družina je to področje, kjer bodo pač nastopili neki stroški. Skratka v tem pogledu
               ne morem razumeti, da se kar naenkrat ob tem, da smo že v carinskem zakonu nedvomno
               povedali in da je parlament svoje sprejel, zdaj spet seveda pride <gap n="..."/> in spet novi
               <gap n="..."/>, ki spet pravi, to pa napravite v pol leta ali pa do konca leta ali pa zdaj se
               bomo celo, bi izgovarjali na volilno leto.</p>
               <p>Za mene je to zadeva, ki res kaže eno izjemno neodgovornost, predvsem vlade, ki že v
               štartu ni pokazala  dovolj argumentov in seveda se je šlo potem iskanje nekih analiz in
               nekih strokovnih pristopov, ki pa, kot pravim, jih vsak malo brihten ali pa zelo malo
               brihten človek moral ugotoviti, da prinašajo gotovo veliko prednosti za državo in da
               ko jih bomo odrezali, jih ne bo nič. Samo to je treba povedati in istočasno pa tudi
               naj omeni še to, da je tudi zakon o trošarinah že segel po teh prostocarinskih
               prodajalnah in v bistvu jih počasi dela nezanimive, tako da smo tu ujeti v čisto eno
               nabijanje vlada-parlament in obratno, pri katerem je moje gledanje tako kot je in
               neumno se mi zdi, da bomo neke stvari, ki so res nekaj vredne in zanimive in dobro
               nam nosijo, bomo lepo črtali, pa seveda pokleknili in prosili, dajte nam pomagati, mi
               smo to naredili, zdaj pa pomagajte. Ne vem, če je to drža pogajalcev in drža
               argumentov, ampak to je pač, še vedno tako je, vendar kot pravim, državni zbor nima
               te žogice, državni zbor je žogico že, tisti servis vrnil in ga je vrnil tja, kamor ga
               je treba. Se pravi, mi smo dali zagotovilo, da bomo to zagotovo napravili, ker niti
               ne vemo, kdaj bomo sprejeti. Kaj pa, če bomo sprejeti leta 2010, super, potem se bomo
               pa tudi smejali, se nam bodo smejali še tisti, ki se smejati ne znajo. Hvala lepa.
           </p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala. Zdaj je še kar precej govornikov, ki bodo dobili besedo. Andrej, boš ti
               počakal še naslednje, ali bi želel zdaj vmes odgovarjati že? O.K. Potem so tudi
               predstavniki drugih ministrstev in gospodarske zveze oziroma s strani prostocarinskih
               prodajaln. Poglejte, jaz bi tole rad vmes rekel. 4 leta ta stvar traja, 4 leta vlada
               ve, da je to treba narediti. Se pravi vsaj 4 leta. Drugi datum že tukaj teče. Jaz sem
               si predstavljal recimo eno idealno možnost, po kateri pa vlada seveda ni posegla, ker
               nima za to podlage. Predsednik vlade, podpredsednik vlade ali finančni minister ali
               zunanji minister ali evropski minister bi nam lahko rekel, poslušajte, gospe in
               gospodje, predlagamo zaprto sejo, potem bomo pa nekaj povedali. Potem bi pa lahko
               rekli, 2 leti smo uspešno vlekli in iz tega je država nekaj kasirala, pogovorili smo
               se s partnerji v Bruslju in mislimo, da lahko še eno leto zdržimo, potem bo treba pa
               res nekaj narediti. V tem času pa bomo pripravili dokončno projekt preobrazbe,
               angažirali slovenska sredstva za prestrukturiranje tega sektorja in če se da tudi še
               sredstva Evropske zveze, ki je za taka prestrukturiranje ponavadi odprta in rada kaj
               prispeva. Seveda tega pristopa ni, pač pa je tukaj grožnja v partnerstvu za pristop,
               če tako rečem oziroma pogojenost, imamo tisto in gnilo jajce, ki ga je prinesla vlada
               v parlament. To je slika te situacije in jaz mislim, da ta 30.6. zelo resen in mi
               tukaj zdaj ne, bi rekel nič ne pomaga, če problematiziramo odločitev tistega, ki je
               takrat v Bruslju kaj rekel ali kaj podpisal, kaj obljubil, mi se sedaj soočamo kot
               evropska komisija s posledicami odločitve te vlade, da tega problema pravočasno ne
               reši v skladu z obljubami, ki so bile dane. S tem se zdaj ukvarjamo, zato govorimo o
               milijardah in o ustavitvi pogajalskegaprocesa. Gospod Terčon je naslednji.</p>
            </sp>
            <sp who="SDT2:TerčonDavorin">

               <speaker>DAVORIN TERČON:</speaker>

               <p>Zdaj glede na to, da ste govorili predvsem opozicijski poslanci, jaz moram reči, da
               sem opazil eno razliko. Večina opozicijskih poslancev je bila napolnjena tam, da se
               kritizira vlado, ker je prišla s predlogom ukinitve, jaz bom tudi rabil ta izraz, ker
               mi je blizu, dočim vi, gospod predsednik, pa izražate drugo kritiko napram vlade, da
               zakaj ni pravočasno obljub izpolnila, tako da se boste morali verjetno tudi v
               opoziciji malo poenotiti, kakšna je krivda vlade, ali v smeri tega, da bi to morala prej storiti oziroma v
               smeri tega, da zakaj je zdaj to storila. Jaz sam bom rekel, da meni je najbližji ta
               stavek, ki ga je pogojno izrekel gospod Engelman, če bi gledal malo naprej, ko je
               rekel približno takole, da če to v tem mandatu ne bo storjeno, bo prva naloga nove
               vlade, nove koalicije, da to stori, mislim da to odseva precej realno stanje, vsaj
               tako kot ga jaz vidim. Gospod Hvalica je sicer povedal, da smo na klubu primorskih
               poslancev bili precej enotni in nasprotovali ter celo zapisali, da bomo vztrajali do
               vstopa v Evropsko unijo, ki pa ne vemo, kdaj se bo zgodil, kot je rekel gospod Rejc
               sedaj, zato se zdi tudi meni smiselno poudariti, da dokler tega ne vemo, da je res
               preuranjeno zdaj, ne glede na obljube, na horuk ukinjati prostocarinske prodajalne.
               Jaz torej mislim nekako, da bo ena od prvih nalog naslednje vladajoče koalicije, da
               to stori, ker ne verjamem, da se bo v to v volilnem letu zgodilo.</p>
               <p>Jaz sam ne podpiram predloga, da bi šli z ukinitvijo prostocarinskih prodajaln v tem
               mandatu oziroma po predlogu vlade kot je zapisan v zakon, ki prihaja sedaj v
               parlamentarno proceduro. To pa ne zaradi firm oziroma organizacij, ki se ukvarjajo z
               dejavnostjo v prostocarinskih prodajalnah. Le-te so mislim da tudi in predvsem na
               račun države že do sedaj skovale dosti velike dobičke na račun prodaje v teh
               prodajalnah in po moji oceni tudi bore malo storile, da bi prišlo do kakšnega
               bodočega prestrukturiranja, ki vendarle se nam približujejo, predvsem zaradi
               zaposlenih, ki se in gospodarskih vplivov, ki imajo na širše obmejno območje, torej
               te prostocarinske prodajalne, ki so v vsakem primeru torej pozitivni.</p>
               <p>Ob tem pa ne morem mimo nekega instrumenta, ki je z vidika Slovenije kot države, ki
               se približuje Evropski uniji, diskriminatorski in ga razumem kot akt tudi nelojalne
               konkurence, to je nižja cena bencina v obmejnih območjih v Italiji, ki bi, če se bi v
               bodoče, veste, da je ta instrument podaljšan do konca letošnjega leta, torej, če bi
               ta instrument bil opravljen, bi mislim da v veliki meri amortiziral izpad prihodka,
               ki se ustvarja v prostocarinskih prodajalnah, pa vendar moram reči, da razumem ta
               instrument, ki ga ima Italija tudi kot notranje političen in notranje gospodarski.
               Res pa je, da v Sloveniji ob podobnih instrumentih še zdaleč nihče nič ne razmišlja,
               ker smo preveč centralizirani in si nihče niti ne utvarja, da bi mi v obmejnih
               območjih znižali, čeprav nas je deklarativno, vsi imamo velika usta obljub in
               načelnega strinjanja, da je treba, ko nanese debata na manj razvita področja v
               Sloveniji, obmejna območja itn. V razvitih evropskih državah je pravilo, da so
               obmejna območja bolj razvita, 
               tudi zaradi takih instrumentov kot ga imajo Italijani uvedenega, ki je z našega
               vidika kot pravim diskriminatorski in tudi bi prosil državnega sekretarja, v kolikor
               je seveda v njegovi moči, da odgovori. Kaj je Slovenija do sedaj storila, da se to
               podaljševanje v nedogled regresira oziroma znižajo cene naftnih derivatov ob mejnih
               območjih ne bi podaljševalo še naprej? Kar bi kot pravim precej amortiziralo izpad
               prodaje v prosto carinskih prodajalnah.</p>
               <p>Torej pristaši tega, da bi tako ureditev torej, da bi ukinili prosto carinske
               prodajalne že z 31.12. v letošnjem letu. Meni pač niso postregli z dovolj trdimi
               zagotovili kakšne bi bile posledice. O posledicah govorimo samo hipotetično.</p>
               <p>Mislim, da bi morali v to smer, da bi. Razumem tudi, da Evropska unija ima oziroma
               mi moramo dopovedati, da ima razumevanje za našo specifiko. Mi se nahajamo tudi na
               koncu koncev v volilnem letu. Ob upoštevanju tudi tega, kar sem rekel na ceno
               bencina, ki je v Italiji, da bi nekako te stvari, ki jih v vsakem primeru ne moremo
               enačiti, vendar, da bi pokazali tudi ta aspekt problema. Mislim, da upoštevaje vse
               to, jaz ne podpiram predloga, da bi v letošnjem letu zapirali prosto carinske
               prodajalne.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala lepa. Moram najprej sam replicirati. Tudi jaz ne podpiram in nisem nikoli
               podprl predloga, da zapiramo prosto carinske prodajalne. Pač pa se sprašujem. Kakšne
               so posledice, če vlada neverodostojno ne izpolni obljube, ki jo je dala. To je moje
               vprašanje. Smo na drugi ravni tega vprašanja.</p>
               <p>Vsi. Zlasti v predvolilnem letu bomo za to, da država iz te možnosti čim več
               potegne. Takoj po volitvah bomo vsi znali pokazati na krivca, ki bo prispeval k temu,
               da ne bo več denarja iz Bruslja in da bomo pristali še na enem repu evropske kolone.
               Takrat bomo zopet vsi modri in pametni. Gospod Merlo. Se opravičujem, gospod Hvalica
               je imel repliko.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Hvala lepa. <gap n="..."/> <stage>(Izklopljeno-ni razumljivo.)</stage> <gap n="..."/> Hvala. O 12 milijardah, ki so lahko
               zelo velik izpad v našem proračunu. Ampak čudno. Da to ne zanima ministrstva za
               finance. Če to njih ne briga, potem ne vem zakaj bi si mi tako prizadevali. Razumem
               globalno predsednik, tvoje poglede predvsem kot evro usmerjenega poslanca in kot
               predsednika te komisije. Tudi sam bi parcialno razmišljal tako kot ti gospod
               predsednik. Ampak jaz nisem član samo te komisije. Sem član tudi neke druge komisije,
               ki ji pa ni vseeno, če bomo imeli 200, 300, 400, 500, 1000 brezposelnih dodatno.
               Moram ravnati tu globalno kot poslanec, ne samo kot član komisije za evropske
               zadeve.</p>
               <p>Ne morem mimo tega, da ne bi predlagal nekaj. O tako važni zadevi, brez tistih, ki
               bi morali biti najprej prisotni, ki bi morali biti najbolj odgovorni za to. To se
               pravi, Gaspari, Potočnik, Senjur, oprostite, da vsakega ne imenujem še z vsemi
               naslovi, kot je sedaj običaj zadnje čase. Ti ljudje  očitno ne kažejo zanimanja za to, kar bo rekla ta
               komisija. Jih ni zraven že drugič. Povabil sem jih tudi na klub primorskih poslancev,
               kje pa. To je pred interpelacijo, aroganca brez primera. Tudi to je pač stvar večine,
               ki lahko to dela.</p>
               <p>Sedaj bom nekaj povedal. Tu ne nasprotujem predlogu vlade zaradi tega, ker sem
               opozicija pod A. Ne. Tu jaz nastopam v vlogi svoje regije, naj mi bo to dovoljeno.
               Sem pač tam izvoljen.</p>
               <p>Sedaj predlagam, da mi o tem, ker mi se lahko tu nategujemo oprostite izrazu do
               konca, ne bomo nič rekli. Brez teh ljudi, ki so tu nujno potrebni, ne moremo mi rekel
               bi, ne kompetnentno odločati. Ne moremo organsko odločati. Tu naj pridejo vsi
               pristojni. Naj bo to Bavčar, naj bo to Gaspari, naj bo to Potočnik, najprej Senjur,
               naj se zavedajo teže teh 12 milijard, če toliko to je in potem sprejmimo neko
               odločitev. Seveda odločitev bo vedno odločitev večine. Sem že povedal kako bom jaz
               glasoval. Hvala.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Gospod Merlo.</p>
            </sp>
            <sp who="SDT2:MerloAleksander">

               <speaker>ALEKSANDER MERLO:</speaker>

               <p>Hvala za besedo gospod predsednik. Meni je žal, da moramo konstatirati podobne
               stvari, ki so bile že tukaj povedane. Glede te točke dnevnega reda sem se že
               dostikrat, ker je bila že na tapeti na raznih forumih in podobno, izjasnjeval in sem
               nisem mnenja in ne mislim spremeniti. Moram priznati, da kot pozicijski poslanec sem
               v bistvu v težji situaciji kot opozicijski poslanec, ko moram konstatirati včerajšnji
               dnevnik. Piše razprava o preoblikovanju PCP-ejev se seli med poslance žogica v
               parlamentu. Andrej Engelman brez preoblikovanja PCP ne bo mogoč končati pogajanja in
               tako naprej. Težke besede in tako naprej.</p>
               <p>Potem pridemo na to sejo, ki upam, da ne bo trajala do večera. Razen gospoda
               Englmana kot predstavnika vlade, kot da se drugih ne tiče.</p>
               <p>Občutek pozicijskega poslanca je, če grem še potem nekaj stvari naprej. Po tem
               časopisu, da je saj mi to lahko naredimo discipliniramo <gap n="..."/> <stage>(Ni razumljivo.)</stage> <gap n="..."/>
               Gotovo, ko tukaj bereš. Moti ga tudi, da gospoda Horvata, da je vlada v svojem
               programu prej obvestila Bruselj kot državni zbor. To so te zgodbe, ki se dogajajo in
               ustvarjajo en slab priokus pri celi zgodbi.</p>
               <p>Poleg tega me moti to kot ekonomskega nestrokovnjaka, ki se bo moral nekaj odločiti,
               ko berem take članke. Ko pravi gospod Horvat, ki ga smatram in cenim kot dobrega
               strokovnjaka na gospodarskem področju zmanjšanje deviznega priliva bo do tega bo
               prišlo nedvomno in tako naprej. Potem pa med drugim in dva odstavka naprej pa pravi
               gospod Engelman je poslancu odgovoril, da je vlada za program preoblikovanja odločila
                   na podlagi analiz, ki
               kažejo, da bi imelo preoblikovanje PCP-jev ugoden učinek na narodno gospodarstvo,
               tako da v bistvu več ne veš, tukaj v tej hiši, kdo pije, kdo plača, vsekakor pa jaz
               pričakujem, da bo dokončno tale inkriminirana ministrstva, ki jih očitno dosti kaj ne
               briga za to, kar mi tukaj sedimo itn., nas bodo potem spet, da rečem čisto direktno,
               posiljevali, da je samo po sebi umevno naređenje, izvršenje pa to. To ravno tako,
               dragi moji vladni predstavniki, ne gre.Pardon, mi smo odgovorni le svojim ljudem na
               terenu in podobno in ravno nas tukaj v neki tretji plan postavljati tudi v skrajnem
               slučaju žaljivo za tako pomembne teme kot vsi pravijo, jaz sem pričakoval neko pač
               tehtno usmeritev, danes bomo nekaj dorekli in podobno, pa spet ne bomo dorekli nič,
               čeprav mi je skoraj jasno, da v tem letu se zgodilo ne bo nič, ker so volitve in v
               skrajnem slučaju marsikdo iz teh poslanskih klopi misli spet kandidirati in ga morate
               tudi razumeti. Vsekakor pa pogrešam tudi, če je zadeva tako kritična, da bi morda
               naredili to, kar je gospod predsedujoči tudi predlagal. Naredili bi zaprto sejo, bi
               rekli, to je višji državni interes in tako naprej in bi pač to razumeli, ampak tega
               se tudi ne naredi. Skratka, jaz pogrešam na to temo tisti dodatek, ki bi mi zbil ta
               občutek, da se v bistvu to enkrat nekaj dogovorilo, nekaj obljubilo itn. in bomo pač
               enkrat spravili, ali danes ali jutri, saj to potem, dajmo raje danes kot jutri itn.
               Jaz občutek pri vsej zgodbi nimam dober in moram priznati, da pričakujem, da se bo to
               malo bolj tehtno, v skrajnem slučaju zdaj tiho podpiramo novo avstrijsko vlado itn.,
               jaz bi istočasno pričakoval na eni taki zaprti seji, da bi mi recimo predstavniki
               vlade rekli, poglejte, je čisto razumljivo, mi smo benevolentni do nove vlade, nova
               vlada nam je pa tudi obljubila, ne vem, neko benevolenco pri teh in teh področjih, ki
               vemo, da ni to tak velik problem za Avstrijo, kot ga ustvarjajo, ko iz vsakega
               majhnega problema naredijo veliko mašo na koncu, tako da v skrajnem slučaju še vedno
               mislim, da se je v pogajalskem smislu dalo in tega občutka mi ne boste ravno z
               lahkoto zbili, se je premalo naredilo, pa morda z lobiranji itn. Jaz v bistvu morda,
               gospod Engelman, se oproščam, kadarkoli ste prišli, sem vas vedno poslušal z
               občutkom, kakor češ, saj to boste itak morali narediti, v skrajnem slučaju se upirate
               ali ne, brez zamere, tak občutek sem jaz dobil, pa nisem edini, verjemite, tako da
               jaz mislim, da enega čistega vina bi nam lahko enkrat malo bolj konkretno nalili.
               Hvala lepa.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala lepa. Zdaj je bilo pa toliko argumentov že povedanih za odločitev, ki jo bom
               predlagal, da se mi zdi primerno, da na tej stopnji prekinemo to razpravo, sicer se
               bomo ponavljali naslednjič in čas je mali. Preden predlagam ta sklep, samo še kratek
               komentar. Torej stvar bo šla po tirih kot je šla že nekajkrat, kot je šla pri
               španskem kompromisu, ki ga vlada na seji niti ni nikoli potrdila, ampak ga je samo
               parlament potrdil, preden je prišlo do odločitve, je pa moral veleposlanik sporočiti,
               da smo za in ko smo bili za, potem nismo mogli biti več proti. Tukaj je nekaj
               podobnega, zdaj so poslali žogico sem in naenkrat bo prišlo neko pismo na kolegij
               predsednika državnega zbora, da je pa zaradi državnih interesov nujnopo hitrem
               postopku, kar se da hitro in s čim manj debate sprejeti to in to, sicer bomo izgubili
               denar in pogajalske pozicije. Vam garantiram, da se bo to zgodilo enkrat konec maja
               ali sredi junija na tako zadnjo minuto kot smo sprejemali spremembo ustave,za katero
               je vlada trdila, da sploh ni potrebna in smo tako reševali situacijo tamle, mislim da
               10. julija ali kdaj je to bilo, naknadno, ko je bila ocena že napisana v Bruslju.
                   Torej spet politika časovne
               stiske, tipična Drnovškova linija in tega parlament, če hoče za lastno verodostojnost
               in čast skrbeti, ne more dopuščati in jaz predlagam, da prekinemo to točko dnevnega
               reda, jo nadaljujemo, ko bodo pred nami ključni akterji take politike, predsednik
               vlade, podpredsednik vlade, minister za finance, minister za ekonomske odnose in
               razvoj, minister za evropske zadeve in minister za zunanje zadeve. Tak sklep
               predlagam. In seveda pogajalci, ki vedno pridejo, nisem omenjal posebej gospod
               Potočnika, ampak pogajalska ekipa se seveda lahko pogaja o stvareh, ki jim jo
               politično da v ruzak za Bruselj vlade, ne more prevzemati političnih nalog, o katerih
               se vlada ni opredelila.</p>
               <p>In še nekaj predlagam, v tem smislu smo tudi nekatere pogledali, če je to mogoče. Če
               bo dopuščal urnik gospodu Frhojgnu ali gospodu Lombarderu, eden je komisar, eden je
               pa pogajalec za Slovenijo, ni težave dobiti komisarja tudi na sejo naše komisije in
               tudi iz Bruslja direktno besedo na to temo slišati, ker tukaj moramo do čistega vina
               priti in končati s politiko gnilega jajca, ki nam ga vlada tukaj podstavlja. Gospod
               Juri.</p>
            </sp>
            <sp who="SDT2:JuriAurelio">

               <speaker>AURELIO JURI:</speaker>

               <p>Predsednik, jaz soglašam, da se tudi komisarja povabi, sem že prej opozoril, bi
               prosil, da se povabi tudi predsednika gospodarske zbornice Slovenije, Jožka Čuka, bi
               pa še predlagal, da preden morda prekinemo to razpravo, da slišimo še komentar gospod
               Engelmana, ki je še vroč na vse dosedanje razprave, ker verjetno ima kaj povedati in
               bi zavrteli zgodbo seveda, se strinjam, takrat, ko bodo še predstavniki raznih
               ministrstev.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Poglejte, prosili so za besedo še gospa Šketa, gospod Pretnar, gospod Čeligoj in
               gospod Merat. Ali opravimo še te razprave, pa potem odločamo o tem sklepu? Ste za to?
               Izvolite, gospa Šketova.</p>
            </sp>
            <sp who="SDT2:unknown-F">

               <speaker>GOSPA ŠKET:</speaker>

               <p>Hvala lepa, gospod predsednik. Jaz sem se prijavila k besedi mnogo prej iz več
               razlogov, ker imam rešitev v treh smereh. Predvsem, mi enostavno ne razumemo, zakaj
               vlada tako, bom rekla prezirajoče ignorira določene argumente. To je prvo.</p>
               <p>Drugo. Zakaj vlada ravna v nasprotju s sklepi? Tretje. Zakaj ne poudarja
               vzajemnosti, ki je v evropskem pridružitvenem sporazumu? Četrto. Zakaj ne poudarja,
               da je dala polno garancijo s tremi zakoni, da bo ob vstopu v Evropsko uniji duty-free
               element iz teh prodajaln izginil? Četrto. Če lahko govorim v imenu ministrstva za
               finance, 181. člen je zelo jasen in sicer vlada je dolžna najmanj 6 mesecev pred
               znanim datumom vstopa v Evropsko unijo operaterje seznaniti z datumom, da se v pol
               leta pripravimo. Toliko okrog tega sklopa.</p>
               <p>Petič. 12 milijard je veliko
               denarja. Mislim, da predstavnike vlade te stvari sploh več ne zanimajo. Ampak mi smo
               do zdaj pri nižji trošarini letno dali vsi skupaj 10 milijard v proračun. Ker se nam
               trošarina viša, pomeni, da bomo kmalu prišli do 12 milijard in bomo skompenzirali
               tisto, kar nam bi sicer Bruselj dal. Po izjavi predstavnika za finance seveda sploh
               ne bo potrebno, ker bomo imeli kakor koli pozitivni priliv v <q>"budžet"</q> ob
               prestrukturiranju teh trgovin. Potem bodo seveda nastajali še drugi stroški, ki jih
               nekateri, ki živijo ob meji, dobro obvladajo. Mi sofinanciramo kompletno ali skoraj
               kompletno infrastrukturo na vsem mejnih prehodih, ker pač lažje damo kot MF oziroma
               kot ostala ministrstva. Nisem prej dobro poslušala gospoda Wagnerja, jaz sem ga
               nemško poslušala. On je bil zelo precizen in zelo prefinjen v izrazil. Veste, on ni
               omenil duty freeyev, ker duty freeyi so v nekem trenutku prišli v Bruselj in to za
               njega ni več problem. Vsi ostali problemi so bili pa strašno enostranski in
               zavezujoči za Slovenijo. Tako sem jaz to videla.</p>
               <p>Zdaj, če bi poslušali gospoda Mencingerja pod preprogo, on ni negiral prve študije,
               z doktor Kovačem sta se lepo pobotala glede prvih in zadnjih številk. Bi pa imela,
               ker je čas kratek, še tri stvari. Mi bomo uradno dostavili dokument iz Češke, ki je v
               decembru sklenila, da bo duty freeye na svojih mejah zaprla ob koncu leta 2002. To je
               prvo.</p>
               <p>Drugo. Mi smo vladi predlagali rešitve, in sicer nekaj skozi sekcijo, nekaj skozi
               podjetje, ker včasih je lažje skozi podjetje kot skozi sekcijo, velja pa za sekcijo,
               da ima vlada zaradi različnega tolmačenja 94. člena oziroma deklaracije, možnost
               arbitraže v 113. členu. Ne vem, zakaj vlada tega ne izkoristi.</p>
               <p><q>"A propo"</q> problema verodostojnosti mislim, da nas Evropska unija, tako nobena država
               ne bi tolerirala dve leti in pol, če bi ugotovila, da ima prav, ampak ona nas
               tolerira zato, ker pač v medsebojnih odnosih stoji samo dokument, ki se mu reče
               deklaracija oziroma ESP, podpisa tu ni. Res pa je, da je gospodKopfer bil seznanjen
               dve leti nazaj, da bomo to na nek način zaprli, da je gospod Klima seznanjen s
               projektom prestrukturiranja. To vse stoji v medijih, ampak stvari pa niso podpisane.</p>
               <p>Zadnje, kar bi rada predlagala, ker ne vem, je bilo kar jasno rešeno, predstavnik
               vlade, ki je ves čas prisoten in samo on prisoten, je bil prisoten na sestanku
               namestnikov glavnih pogajalcev držav kandidatk za pristop k EU, ki je bila na Bledu
               16. do 18. Tam so kandidatke pod točko 6 ocenile, da je dokument partnerstvo
               zapristop v obstoječi obliki in vsebini problematičen, saj komisija pri pripravi ne
               upošteva pripomb držav kandidatk. Tako so kandidatke menile, da se dokument ne more
               več obravnavati kot partnerstvo temveč kot enostranski dokument EU o pričakovanjih
               komisije o napredku držav kandidatk. Kandidatke so se dogovorile, da bodo problem
               dodatno preučile in s svojim stališčem seznanile ustrezne organe EU.</p>
               <p>Naslednje srečanje namestnikov glavnih pogajalcev, z naše strani je bil prisoten
               gospod Potočnik, gospod Engelman in mnogo drugih gospa in gospodov. Naslednje
               srečanje bo konec marca na Cipru in sprašujem, ali je slovenska vlada vendar odreagirala
               na to, da se iz kratkoročne prioritete, kamor je zadevo porinila Avstrija, jasno pa
               je seveda članica petnajsterice, da se to seveda da v carinsko področje, ki se ji
               reče srednjeročna prioriteta. Ali je vlada storila kaj v tem konkretnem primeru?
               Mislim, ravno zato sem se, gospod predsednik, prijavila k besedi, ker smo danes, o,
               gospodje 8. marca, kjer vlada lahko še vedno nekaj za ta Ciper stori, in sicer tudi
               to smo predlagali, da naj seveda iz akta, ki je akt Evropske unije in se mu reče
               partnerstvo za pristop, vendar s svojim, tu pa gre za državni predlog, ugotovi, da to
               zanjo ni sprejemljivo, da tega na more narediti in da so prosto carinske prodajalne v
               celoti zajete v 25. poglavju oziroma v carinski zakonodaji. To je to.</p>
               <p>Moram reči, naša sekcija je že zaprosila doktor Drnovška dr. Janeza Podobnika in
               gospoda Marjana Podobnika in jih obvestila, da predlagamo, da se program
               preoblikovanja PCP v obliki, kakršen je, umakne, da iz parlamenta umakne to vrstne
               predloge, ki naj bi bili na seji kot skladno s kratkoročno obveznostjo partnerstva za
               pristop nekje maja, junija, in da seveda državni zbor oblikuje nov predlog, ki bi
               predvideval zaprtje, tako kot stoji v vseh treh zakonih, s katerimi smo dali
               garancijo, in sicer ob pristopu v polno pravno članstvo in nič prej. To je približno
               vse. Hvala lepa, predsednik.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala lepa. Jaz bi tukaj dvoje, malo zoološko nadaljeval. Glejte, če bi se vlada
               obnašala kot lev in bi rekla, takrat smo obljubili to zadevo s predpostavko, da
               vstopimo do leta 2001, kar so ves čas tudi nekateri trdili, da je to realen datum.
               Zdaj pa je realen datum 2008, 2010 za Slovenijo glede na to, kot se zdaj zakonodaja
               pripravlja. So spremenjene okoliščine. Ampak o tem nam niso predstavniki vlade
               govorili, da bi uveljavljali argument spremenjenih okoliščin, ne vem česa še vsega.
               Oni so preprosto potisnili glavo v pesek, jajce pa zavalili na to stran. To se ne da.
               Gospod Pretnar.</p>
            </sp>
            <sp who="SDT2:unknown-M">

               <speaker>GOSPOD PRETNAR:</speaker>

               <p>Hvala lepa. Pretnar, Gospodarska zbornica Slovenije. Jaz moram najprej obvestiti to
               komisijo oziroma člane komisije, da je gospodarska zbornica vedno in pod enotnim
               stališčem zastopala, da morajo biti, oziroma da naj bi bile prosto carinske
               prodajalne odprte vse do vstopa v Evropsko skupnost. In sicer mi smo to šteli, da to
               sploh ni stvar pogajanj, ker tisti trenutek, ko bomo vstopili v Evropsko skupnost,
               prosto carinskih prodajaln ne bo.</p>
               <p>Druga zadeva. Ravno tako smo v okviru gospodarske zbornice tudi znotraj zbornice že
               še pod vodstvom podpredsednika gospoda Drozga sprejeli stališče, da prosto carinske
               prodajalne niso konkurent notranji trgovini in da ni pričakovati, da bi z ukinitvijo
               teh prosto carinskih prodajaln bil  bil povečan promet v notranjosti. Ravno tako smo enotnega mnenja, da
               kot navadne prodajalne prosto carinske prodajalne na mejah ne bodo uspevale in bojo
               prej ali slej morale zapreti vrata. Ne samo da ne bojo dobile prometa, pač pa tudi ne
               bojo mogle pokrivati stroškov, ki so vezani, ker je že gospa Šketa posebej opozorila,
               na vso infrastrukturo, ki jo zdaj pokrivajo te prosto carinske prodajalne na mejah.
               Tako, da jaz mislim, da gospodarska zbornica je s temi stališči, <gap n="..."/> tudi obvestila
               in vlado in gospoda Bavčarja, ministrstvo za ekonomske zadeve in pa ministrstvo za
               malo gospodarstvo in turizem, ki nas je v tej zadevi tudi v celoti podprlo. Hvala
               lepa.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala lepa. Gospod Čeligoj, ali imaš repliko, ali kaj.</p>
            </sp>
            <sp who="SDT2:ČeligojVladimir">

               <speaker>VLADIMIR ČELIGOJ:</speaker>

               <p>Repliko. Eno vprašanje. Lahko.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Prosim ja.</p>
            </sp>
            <sp who="SDT2:ČeligojVladimir">

               <speaker>VLADIMIR ČELIGOJ:</speaker>

               <p>Glede na to, da je govoril gospod v imenu gospodarske zbornice, razumem celote, ne,
               ne sekcije. Bi še vprašal, kako gospodarska zbornica komentira napovedane scenarije s
               strani vlade, v kolikor do te odločitve ne pride. Jaz sem razumel Engelmana z, preko
               njegovih resnih opozoril, ki jih je pač tako, ali drugače oblikoval, ampak se lahko
               jutri odvijejo in razvijejo določeni scenariji posledic.</p>
               <p>In zdaj me zanima, ali se to jemlje resno, ali se smatra, da vlada pretirava in da
               ima še nekaj manevrskega prostora. Do tega bi bilo dobro, da bi se gospodarska
               zbornica seveda tudi opredelila, da ne bo jutri morda ob določenem scenariju,
               navalila krivdo, češ nismo bili opozorjeni ali nas niste opozorili in so nastale te
               in te posledice. Hvala.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Izvolite.</p>
            </sp>
            <sp who="SDT2:unknown-M">

               <speaker>GOSPOD ________:</speaker>

               <p>No jaz lahko tukaj odgovorim samo toliko ne, da bi zdaj jaz lahko dal čisto končni
               odgovor, ga ne morem, ker mi bi morali to ponovno, moram pa reči, da je gospod Čuk,
               predsednik zbornice, skušal to zadevo razčistiti z neposrednim soočenjem, tako
               predstavnikov same študije kot tudi vlade, da bi dokončno videl in spoznali katere
               trditve so resnično prave in katere ne, vendar do tega soočenja zaenkrat še nismo
               uspeli priti. Vsekakor pa je zbornica prepričana, da bi z zaprtjem prosto carinskih
               prodajaln, država Slovenija veliko izgubila.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala. Gospod Čeligoj.</p>
            </sp>
            <sp who="SDT2:ČeligojVladimir">

               <speaker>VLADIMIR ČELIGOJ:</speaker>

               <p>Predsednik, hvala lepa za besedo. Jaz se diskusiji odpovedujem, ker z odhodom
               gospoda sekretarja Engelmana v bistvu nimamo tukaj sogovornika. Imel sem pa namen
               zastaviti vladi določena vprašanja in ker nima nekdo, mi nihče možnosti pač da nanje
               odgovori, se diskusiji odpovedujem.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala. Gospod Nerad iz MEOR-ja.</p>
            </sp>
            <sp who="SDT2:unknown-M">

               <speaker>GOSPOD NERAD:</speaker>

               <p>Ja, hvala gospod predsednik za besedo. Jaz bi samo dopolnil v enem stavku debato to.
               In bi želel povedati, da se ta problem lahko gledano s političnega vidika in pa z
               ekonomskega vidika. In v zvezi s političnim vidikom bi se nekako ogradil in kot
               predstavnik ministrstva za ekonomske odnose in razvoj, bi želel spomniti, da pa
               vseeno imamo študijo, ki govori, da je preoblikovanje prosto carinskih prodajaln,
               citiram, koristno tudi z narodno gospodarskega vidika. Če je to res in ni razloga, da tej študiji ne
               bi verjeli, potem lahko rečemo, da tudi iz tega, samo ekonomskega vidika, je
               preoblikovanje prosto carinskih prodajaln, upravičeno.</p>
               <p>Če na kratko povzamem. Gre za to, da študija zaključuje, so prosto carinske
               prodajalne v nekem smislu nerealna konkurenca običajnim prodajalnam. In druga stvar,
               da ob morebitnem zaprtju prosto carinskih prodajaln, bi se del tega prometa preselil
               v trajne prodajalne. Če z drugimi besedami povzamem to, to pomeni to, da gre v bistvu
               za problem obdavčitve prosto carinskih prodajaln. Ena taka zelo približna ocena je,
               da torej vprašanje ni koliko, lastniki prosto carinskih prodajaln, plačajo v obliki
               davkov, ampak glavno vprašanje, bistveno vprašanje je, koliko teh davkov ne plačajo
               in seveda v primerjavi z običajnimi prodajalnami. Normalno je, da ni logično
               pričakovati, da se bo ta promet preselil v običajne prodajalne. Mislim, da je to
               jasno. Seveda študija pa pravi, da se bo več kot pol od tega prometa preselilo v
               običajne prodajalne. In jaz bi želel da nekako nadaljnje debate grejo v to, da se pač
               ta študija, zaključki te študije sprejmejo, ali pa se ovržejo. Zaenkrat ta študija
               velja.</p>
               <p>In še o učinkih. Mislim, da bi morali nekako ločiti učinek zaprtja prosto carinskih
               prodajaln, ločeno glede države, glede regije, glede zaposlenih in pa glede lastnikov.
               Jasno je, da je največji problem glede zaposlenih. S tem se vsi strinjamo. Razlike so
               pri oceni, kakšen bo ta vpliv na državni proračun. Še večje razlike so pa, kakšen bo
               ta vpliv na regije. Želel bi poudariti, da so prosto carinske prodajalne
               privatizirane, da nekatere od teh, nekatere od teh lastnikov so 100 procentni
               privatni lastniki in da se seveda postavlja vprašanje, kakšen je odnos vpliva recimo
               enega lastnika, ki ima prosto carinske prodajalne v Prekmurju, kakšen bo vpliv
               zaprtja, če gledamo regijo in kakšen bo, posledice, če gledamo lastnika.</p>
               <p>Mislim, še enkrat poudarjam, da posledico bojo predvsem v zvezi z izgubo delovnih
               mest, v zvezi z vplivom na regijo pa mislim, da te posledice ne bodo tako velike kot
               se običajno smatra. Hvala za besedo.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Juri  replika.</p>
            </sp>
            <sp who="SDT2:JuriAurelio">

               <speaker>AURELIO JURI:</speaker>

               <p>Ob vseh analizah o učinkih tega vprašanja oziroma zaprtja ali ne zaprtja. V
               dogovorjeni obveznosti o prosto carinskih prodajalnah, pogrešam še in v tej nihče ne
               pove. Kakšni so učinki na dinamiko in vsebino procesa vključevanja Slovenije v
               Evropsko unijo?</p>
               <p>Za ta odgovor pa potrebujemo predsednika vlade, ministra za zunanje zadeve, ministra
               za evropske zadeve. Torej ministre, če jaz jemljem resno opozorila Engelmana, so
               učinki slabi. On je omenil, da lahko izpademo iz prve lige. Morda tudi, ko je omenil
               tisti znani stavek, da drugi mandat naslednji mandat bo moral to opraviti.</p>
               <p>Takoj ali morda na koncu mandata to me opogumlja, ker pomeni, da bomo še v igri.
               Mene opogumlja napoved nekaterih, da lahko izpademo iz igre in ne bo treba niti
               zapreti PCP-eja. O teh ocenah nisem še nikogar slišal. Rad bi, da seveda ob tem, da
               se vodstvo gospodarske zbornice tako kot je gospod prej napovedal, dogovori z
               ministri in razčisti to situacijo, da nam tukaj na evropski komisiji točno pove
               kakšni so predvideni scenariji, učinki in posledice do samega procesa in dinamike
               tega procesa vključevanja v Evropsko unijo.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Sem vesel tega dodatka in bi rekel naslednje.</p>
               <p>Če se tukaj zastopniki PCP-ejev in gospodarska zbornica borijo za svoje interese je
               to najbolj legitimno, kar se da pričakovati. Treba je govoriti ali to razumemo ali
               ne. Ampak vlada mora celoto videti. V tem je ta razlika.</p>
               <p>Imam vtis, da so zainteresirani veliko bolje pripravljeni kot je vlada. Slišali smo
               argumentacijo, ki stoji. Nimamo pa pravega odnosa vlade do tega. Zato so sklepi, ki
               sem jih predlagal. Ali želite, gospa Šketova.</p>
            </sp>
            <sp who="SDT2:unknown-F">

               <speaker>GOSPA ŠKET:</speaker>

               <p>Torej moram replicirati na gospoda iz ministrstva, ker govori o privatnih prosto
               carinskih prodajalnah. En sam je privatni in še to je to mali Limo na Učeji, ki ima
               dve vozili na dan ali kakšnega več, ker je to na enem velikem hribu. Vsi drugi, eni
               še niso olastninjeni, drugi smo v lastninjenju po zakonu.</p>
               <p>Moram reči, če so skladi za vas privatna zadeva, če so pidi za vas privatna zadeva,
               jaz osebno imam v podjetju 0,30% vrednosti. Pa mi verjemite, da imam največ. Tako, da
               bi se o teh stvareh ne govorilo.</p>
               <p>Predlagam, to je bilo že velikokrat rečeno. Če seveda smem gospod predsedujoči
               predlagati.</p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Izvolite imate besedo.</p>
            </sp>
            <sp who="SDT2:unknown-F">

               <speaker>GOSPA ŠKET:</speaker>

               <p>Saj sem vam enostavno vskočila v besedo. Gospod Lombardero je novembra jasno rekel.
               Da to sicer ni prijetno na pristopnih pogajanjih. Da pa ne zavira pristopnih
               pogajanj. To je on rekel in se uradno tovrstni komentarji. Mislim, da ga imamo mi
               celo posnetega na televiziji, ker vse te posnetke imamo. Tudi gospod Vonhoiden<stage>(?)</stage> je
               nekaj časa nazaj saj moram izbrskati iz arhiva, kaj je rekel.</p>
               <p>Tudi gospod Vonhoiden<stage>(?)</stage> na nek način tolerira to, ker ve na kateri strani je prava
               razlaga. Tako, da bi bilo res dobro, če bi se nehali mi ali oprostite, vi, ki naj
               sedaj čistite zadeve vlade, pa mi, ki smo v sredini, če bi se gospod predsednik
               vlade, gospod podpredsednik in ustrezni ministri. Vidim več ministrov, saj razumete.
                   Gospod Senjur, gospa
               Petrin, ki še ni rekla dobre besede o tem, pa je tudi iz gospodarstva, to je cela
               gospodarska panoga, pa je gospod Gaspari, ki ima 10 milijard, ki jih tako težko lovi
               ali sem gospoda Senjurja že rekla? Že. Recimo za delo bi morali oni povedati kako
               vidijo to zadevo.</p>
               <p>Predvsem pa mislim, da bi morala vlada dati makro gospodarske pogoje za to, da mi
               subjekti, ki se bomo verjetno res naveličali pretepati v to smer, da mi subjekti
               lahko delamo do takrat, ko bomo postali člani Evropske unije. Moram pa reči, da sem
               enkrat na enem sestanku slišala gospoda Engelmana, če prosto carinskih prodajaln ne
               zapremo, bomo ostali na Balkanu do leta 2020.</p>
               <p>Osebno ali vsaj moji otroci bodo ostali na Balkanu do leta 2050 ali razumete. Ker to
               je geografija gospod predsednik.</p>
               <p>Drugo pa je seveda Evropska unija in enotni evropski prostor o katerem je govoril
               gospod <gap n="..."/> <stage>(Ni razumel.)</stage> <gap n="..."/> Mi samo pozdravljamo, da pridejo ministri in bi vas
               prosila, če nas povabite gospod predsednik. Če nas povabite in če pride eden od
               komisarjev. Ker nihče v teh zadnjih 3 letih, ko se pravzaprav te stvari vrtijo dosti
               na relaciji Bruselj-Ljubljana nihče ni taksativno rekel, zapreti morate.</p>
               <p>Govorijo samo o neki politični zavezi. Ker pravne ni. Ampak mednarodna pogodba je
               pravna zadeva in ima pravno obvezo in pravo boniteto na tej in pravno obvezo in
               pravno <gap n="..."/> <stage>(Ni razumljivo.)</stage> <gap n="..."/> Na drugi strani.</p>
               <p>Ideja, da pride gospod Vorhojden <stage>(?)</stage> je zelo pozitivna. Čeprav se mi zdi, da bi se
               morala Slovenija sama znotraj sebe dogovoriti in imeti že trdna in jasna stališča.
           </p>
            </sp>
            <sp who="SDT2:PeterleAlojz">

               <speaker>PREDSEDNIK ALOJZ PETERLE:</speaker>

               <p>Hvala lepa. Predlagam torej sklep, da povabimo na nadaljevanje te točke seje
               komisije predsednika vlade, podpredsednika vlade in ministre, ki jih ta problematika
               zadeva, da ne bom vseh našteval. Komisija povabi tudi komisarja Perhojgna<stage>(?)</stage> ali
               mogoče kakšnega drugega komisarja, če bi bilo z njim težko oziroma gospoda
               Lombardera, da imamo tudi iz Bruseljske strani jasen pogled na stvar. Ali želikdo o
               tem razpravljati? Prosim. Gotovo, ti so vedno vabljeni. Tako, da ni treba posebej.
               Prav. Ali želi kdo razpravljati? <stage>(Ne.)</stage></p>
               <p>Kdo je za predlog sklepa? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Prosil bom tudi strokovne sodelavce, da bodo to razpravo povzeli in seznanili
               predsednika vlade in ministre s ključnimi poudarki iz te razprave.</p>
               <p>Prekinjamo to točko dnevnega reda.</p>
               <p>Prehajamo na <title>MEDNARODNO DEJAVNOST.</title>
               </p>
               <p>Tukaj imamo samo informacijo, da smo seznanili vse ambasadorje držav članic z našimi
               sklepi v zvezi s točko na kateri je bil danes gospod veleposlanik Wagner in da smo
               seznanili z njimi tudi vse države kandidatke. Evropski parlament, evropsko komisijo
               in še nekatere naslove. Vse naše DKP kjerkoli so.</p>
               <p>Na nadaljevanje bom dal se pravi seje tudi točko, ki govori o izpolnjevanju naših
               nalog, kar zadeva zakonodaje, ker je ta stvar močno povezana s točko, ki smo jo
               prekinili in bi bilo dobro, da jo ministri tudi slišijo, ker gre za bistvene
               stvari.</p>
               <p>Zaključujem oziroma prekinjam to sejo in jo nadaljujemo s sklicem, ki ga boste
               dobili. Hvala. <stage type="time">(SEJA JE BILA PREKINJENA 8. MARCA 2000 OB 11.50 URI.)</stage>
               </p>
            </sp>
         </div>
      </body>
   </text>
</TEI>