<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZNPIP-Izredna-029-1999-03-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9400467C26786AD9C125672F00301F99</idno>
               <idno type="custom" subtype="day">D3F9B9B533CFB7B9C1256731004CB610</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=D3F9B9B533CFB7B9C1256731004CB610</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIP-Izredna-029-1999-03-11.OZNPIP" n="029">
               <name>Izredna</name>
               <date when="1999-03-11"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIP-Izredna-029-1999-03-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIP-Izredna-029-1999-03-11.OZNPIP">
                        <orgName key="OZNPIP">Odbor za notranjo politiko in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO IN PRAVOSODJE</stage>
            <stage type="session">29. izredna seja</stage>
            <stage type="date">(11. marec 1999)</stage>
            <stage type="chairman">Sejo je vodila Darja Lavtižar-Bebler, predsednica odbora.</stage>
            <stage type="time">Seja se je pričela ob 13.05 uri.</stage>


            <sp xml:id="SDT2-OZNPIP-Izredna-029-1999-03-11.sp1">

               <speaker>PREDSEDNICA DARJA LAVTIŽAR-BEBLER:</speaker>

               <p>Predlaga odboru za mednarodne odnose in ko sva odšla zgleda, da je tudi prenehal
               biti sklepčen, zato zamujava. Sicer ne bi zamudila.</p>
               <p>Jaz bi predlagala, čeprav sem drugače napovedala, da bi vseeno opravili najprej to
               našo 29. izredno sejo, se pravi hiring, ker sem bila obveščena, da je vendarle veliko
               amandmajev vloženih k tistim točkam dnevnega reda redne seje odbora za notranjo
               politiko in pravosodje in bi se razprava o tistih amandmajih utegnila zavleči. Zato
               mislim, da je tudi bolj korektno glede na to, da imamo danes posebno zadolžitev, da
               opravimo najprej ta hiring in potem se lotimo tega, ki nam je ostalo z redne seje
               včeraj.</p>
               <p>Rekla bi takole. Ugotavljam, da smo sklepčni in da lahko začnemo z 29. izredno sejo
               odbora za notranjo politiko in pravosodje. Dnevni red ste prejeli s sklicem. Tako
               prehajamo na to točko dnevnega reda.</p>
               <p>To je predstavitev kandidata za ministra za notranje zadeve. V naši sredi lepo
               pozdravljam gospoda Boruta Šukljeta, ki je kandidat za ministra za notranje zadeve in
               se bo v skladu z 263. členom poslovnika državnega zbora predstavil odboru. Besedo bi
               predala gospodu Borutu Šukljetu.</p>
            </sp>
            <sp xml:id="SDT2-OZNPIP-Izredna-029-1999-03-11.sp2">

               <speaker>BORUT ŠUKLJE:</speaker>

               <p>Gospa predsednica, gospa poslanka, gospodje poslanci!</p>
               <p>Dovolite, da v skladu s tem, kar je gospa predsednica povedala, opravim svojo
               predstavitev.</p>
               <p>Vsaka država živi na svoj način in predstavah svojih državljanov, njena kredibilnost
               pa se preizkuša in potrjuje predvsem v njeni sposobnosti, kako posameznikove interese
               in pričakovanja vgrajuje v skupne cilje. V demokratičnih državah so ta razmerja
               vzpostavljena kot izhodiščne akcion, ki ga operacionalizirajo ustavna ureditev,
               pravni sistem, dosledno ločevanje med posameznimi vejami oblasti, ter ustroji
               medsebojna povezanost institucij, ki zagotavljajo javno in racionalno upravljanje s
               skupnimi javnimi zadevami. Ob spoštovanju v naprej določenih pravil, ki zavezujejo
               tako državne organe in ustanove na eni strani, kot tudi posameznike in njihove
               civilno družbene asociacije na drugi.</p>
               <p>V sklopu institucij sodobne države zavzema notranje ministrstvo še posebej odgovoren
               položaj. Saj zagotavlja državljanom temeljne pogoje njihove zasebne in javne
               varnosti. Skrbi pa tudi za nemoteno izvajanje številnih upravnih funkcij, kjer
               posamezniku uveljavljajo svoje interese, svoje pravice, nasproti državi in drugim
               sodržavljanom.</p>
               <p>Zato je prav notranje ministrstvo s svojimi specializiranimi službami in organi
               tisti državni resor, s katerim ima vsak državljan opraviti tako rekoč že od rojstva.
               Uveljavljajoč svojo identiteto, državljanstvo, civilni status. Varnost in upravna
               urejenost ter učinkovitost sta temeljna skrb vsake urejene družbe. Stopnja in raven
               varnosti, ki jo zagotavlja država pa je za slednjo v današnjem svetu ena temeljnih
               razpoznavnih značilnosti. Ker ustvarjajo javno podobo države predvsem vsi tisti
               uniformirani in neuniformirani državni uslužbenci, ki so z državljani v dnevnih in
               neposrednih stikih je za državo nujno, da v človeške in strokovne potenciale na tem
               področju kar največ investira, ter jim posveča potrebno skrb in pozornost, predvsem
               pa nenehno krepi zaupanje državljanov in državljank v njihovo delo.</p>
               <p>V sodobnem svetu se namreč vse bolj zaostrujejo kriteriji profesionalizacije in
               uveljavljajo kriterij strokovne avtonomije, tudi ko gre za javne in državne službe in
               dejavnike. Tudi delo v državni upravi in državnih organih ostaja za tega del vse bolj
               zahtevno in odgovorno. Ves čas izpostavljeno javnemu nadzoru in ocenam. Hirarhične
               strukture so čedalje bolj funkcionalnega in čedalje manj statusnega pomena. Vsak
               posameznik na tej lestvici se čedalje težje skriva v anonimno umeščenost med svojega
               nadrejenega in podrejenega. Njegova pozicija in funkcija v timu postajata vse bolj
               transparetnejša, njegove morebitne napake, očitnejše tako pa tudi rezultati, ki jih
               dosega.</p>
               <p>Ob vseh teh zahtevah pa je še posebno na področju, ki ga pokrivamo notranje
               ministrstvo nujna zavestna humanizacija odnosov in postopkov, tako na vznoter kot na
               vzven. Saj obsežni upravni in operativni aparat nista brezosebni strukturi, ampak živ
               organizem, ki mora v svojem delovanju občutljivo zaznavati inpulze iz okolja, da so
               nanje usklajeno in vse skozi odmerjeno odziva.</p>
               <p>Gospe poslanki, gospodje poslanci! Težko je predstaviti koncept vodenja ministrstva brez možnosti
               temeljitega vpogleda v njegovo delo. Tega seveda do danes iz razumljivih razlogov
               nisem imel. Kljub vsemu bom za izhodišče poskušal opredeliti nekatere pomembne
               ugotovitve, dejstva in ocene, iz katerih bom lažje opredelil okvir lastnega koncepta
               pristopa k vodenju sistema, kot je notranje ministrstvo.</p>
               <p>To ima tri pomembna in enakovredna področja. Javne varnosti, državne uprave in
               upravnih notranjih zadev. Ne bi bilo modro, če bi kateri koli segment v resorju že ob
               predstavitvi ali v času mojega ministrovanja poskušal favorizirati. Nedvoumno pa bo
               potrebno tudi zaradi vrste zadnjih dogodkov nekoliko več truda nameniti prav področju
               javne varnosti.</p>
               <p>Slovenija je imela že v prejšnji državi dokaj visoko razvito varnostno kulturo in
               dobro organiziran varnostni sistem. Te kvalitete so se nesporno potrdile v času naše
               osamosvojitvene vojne, ko sta tako policija kot teritorialna obramba odigrali ključno
               vlogo in to ne samo na področju javne varnosti temveč tudi na obrambnem področju.
               Stopnja zagotavljanja varnosti je bila neprimerno višja v primerjavi s sosednjimi
               državami, še posebej tistimi, kjer se je razvil organizirani kriminal in kjer
               domujejo nam znane markijske<stage>(?)</stage> združbe.</p>
               <p>Zaradi hitro spreminjajočih se razmer na balkanu in vzhodni Evropi se je začel
               povezovati ... brezposelne in kriminalne populacije tudi na našo državo. Mednarodni
               kriminal je začel vzpostavljati povezavo med vzhodom in zahodom, pri čemer se je naša
               država nehote znašla na križišču strateških poti tega kriminala. Učinki te dejavnosti
               se odražajo tudi pri nas v razvoju nekaterih oblik kaznivih dejanj z visoko stopnjo
               nasilja in velikimi posledicami.</p>
               <p>Zgoraj omenjeni trendi področja organiziranega kriminala v tem desetletju so
               poglajevali mobilizacijo velikega števila držav, ki so leta 1994 v Neaplju sprejele
               politično deklaracijo in globalni akcijski načrt, kot temeljno usmeritev kriminalne
               politike v boju proti organiziranemu kriminalu.</p>
               <p>Naša država je po osamosvojitvi pospešeno pripravljala ustrezne zakonske podlage, da
               bi lahko čim prej začela s prilagajanjem naše organizacije in delovanja varnostnega
               in obveščevalnega sistema partnerskim državam.</p>
               <p>Danes imamo sprejetih večino temeljnih zakonov, ki so v mednarodni varnostni
               skupnosti ocenjeni kot velik napredek in dobra osnova za zakonsko uporabo ustreznih
               metod in sredstev, za preprečevanje najbolj perečih kriminalnih aktivnosti, kot tudi
               za sodni pregon in končno izvajanje ustrezne kazenske politike, seveda ob upoštevanju
               vseh zakonov zaščitenih človekovih pravic. Slovenska policija je v lanskem letu
               dobila moderen zakon na osnovi katerega bo izvedena reorganizacija in ustrezna
               sistematizacija tega resorja, odgovornega za javno varnost, ob enem pa tudi
               vzpostavljen strokovni nadzorni mehanizem, s katerim bo zagotovljeno zakonito,
               racionalno in učinkovito izvajanje nalog javne varnosti, njihovo strokovno nadziranje
               in prilagajanje z bodočo sprejeto varnostno politiko.</p>
               <p>Ministrstvo za notranje zadeve, kot velik sistem ne daje preveč možnosti za hitre in
               ob enem učinkovite spremembe v smeri prilagajanja novim izzivom. Tega se zavedajo
               tudi v tujini, zato se vseh sprememb v nacionalno-varnostnih in obveščevalnih
               strukturah lotevajo premišljeno in počasi. To je realnost.</p>
               <p>Moja naloga bo, če bom seveda izvoljen, da čim prej dokončam reorganizacijo
               ministrstva in policije, ter na novo vzpostavim segment strokovnega nadzora, ki je
               sicer že predviden tudi v krovni zakonodaji s področja varnostno obveščevalne
               dejavnosti, ki jo bomo sprejemali v državnem zboru v naslednjem obdobju.</p>
               <p>Nacionalno varnostna politika se mora na osnovi v parlamentu potrjenih izhodišč
               določiti na vladi in ne v policiji. Policija lahko postavi strokovne okvirje in na
               osnovi izkušenj in trendov tudi predlaga okvire te politike. Bo pa vsekakor
               ministrstvo za notranje zadeve z vsemi njegovimi segmenti odgovorno za realizacijo
               nalog in s tem za rezultate dosežene pri zagotavljanju varnosti.</p>
               <p>V začetku mojega mandata bi največ pozornosti namenil kosulidaciji stanja v policiji
               in na ministrstvu. Zahteval bom takojšnjo pripravo ustrezne, strokovno in znanstveno,
               kot tudi primerjalno sprejemljive organizacije in sistematizacije policije. V tem
               kontekstu bom striktno uveljavil pravico iz 2. člena zakona o policiji, ki mi daje
               zakonsko podlago za usmerjanje in strokovni nadzor nad izvajanjem nalog policije. To
               ni in ne more biti instrument nezaupanja, temveč korektor eventualnih odmikov od
               smeri sprejete varnostne politike. Ta del strokovnega nadzora nameravam razširiti še
               na ostali del ministrstva. S tem nameravam uvesti pregled nad izvajanjem načrtovanih
               nalog in dati možnost strokovnim in ustvarjali delavcem, kot tudi njihovim vodjem.</p>
               <p>Ob tem ne morem mimo dogajanj, ki jih označujemo z imenom Vič-Holmc. Gospe in
               gospodje, zagotavljam vam, da bom, če mi boste naklonili svoje zaupanje počakal na
               ugotovitve notranje preiskave v zvezi s tako imenovane afere Vič-Holmc, ki po
               zagotovilih odgovornih poteka strokovno, temeljito in neodvisno. V primeru, da do
               mojega prihoda na ministrstvo ne bo končana, bom zahteval vso podporo in sodelovanje
               notranji strokovnih služb in strokovnjakov, da bi lahko prišli do objektivnih,
               predvsem pa nepristranskih ugotovitev na osnovi katerih bomo lahko dokazali, kdo so
               bili akterji te afere in zoper odgovorno pravično in zakonito ukrepati. Sam se bom zavzemal za jasen in odločen
               sistem nadzorov, saj je to način kako preprečiti posamezne incidente ter
               zagotavljanje varnosti prepustiti stroki. Vloga parlamenta pa tudi vloga vlade v
               celotnem nacionalno varnostnem sistemu je določena. Odgovorna sta za opredelitev
               okvirov in vsebine takšne varnostne politike, ki bo zagotavljala tako državljanom kot
               državi tisto stopnjo varnosti kot dobrine, ki bo omogočala prijazno in mirno bivanje
               državljanov in državljank in blaginjo države.</p>
               <p>Nadalje bom pospešil pripravo ustrezne podlage za obravnavo in sprejem kriminalne
               politike, ki bo lahko tudi izhodiščni segment celovite nacionalne varnostne politike.</p>
               <p>Ocena evropske komisije in tudi ekspertne komisije, da je Slovenija pokazala
               sposobnost prilagajanja na posameznih področjih notranjih zadev, standard in
               zahtevami Evropske unije, tako v organizacijskem kot zakonodajnem pomenu, je po eni
               strani rezultat nenehnega iskanja organizacijskih in pravnih mehanizmov kako
               preprečiti in onemogočiti razmah organiziranega kriminala na področju trgovine z
               orožjem, belim blagom, pranjem denarja, tihotapljenja mamil ter zajezitvi
               nedovoljenih migracijskih tokov, po drugi pa relativno široko razvejanega
               mednarodnega sodelovanja pri načrtovanju strategije in taktike zoperstavljanja
               le-temu.</p>
               <p>Potreba po sodelovanju in prilagajanju migracijske oziroma imigracijske politike,
               strategije in taktike preprečevanja in zatiranje organizirane kriminalitete načelom
               in praksi držav Evropske unije, izhaja namreč iz dokaj objektivnega dejstva, da se v
               slovenskem prostoru srečujemo s podobnimi trendi in problemi ilegalnih migracij
               prebivalstva kot države članice, pa tudi značilnosti kriminalitete sodobnega sveta in
               okolja, ki nas obdaja, se manifestirajo v slovenskem prostoru v skoraj vseh pojavnih
               oblikah. Pri uresničevanju pristopne strategije se moramo osredotočiti na izvedbo
               projektov na štirih vsebinsko zaokroženih sklopih, in sicer na sistemskih vprašanjih
               zagotavljanja varnosti, na pripravi izhodišč sodobne migracijske in imigracije
               politike ter učinkovitega nadzora državne meje, na pripravi programa nacionalne
               kriminalne politike oziroma strateškega načrta preprečevanja in zatiranja
               organizirane kriminalitete in na področju strokovnega izobraževanja.</p>
               <p>V tem kontekstu smo v zadnjem petletnem obdobju v določeni meri s spremembo ali
               sprejemom posameznih zakonov in z vzpostavitvijo novih oblik organiziranja, pri čemer
               mislim na posebne enote za preiskovanje organizirane kriminalitete, specializirano
               skupino državnih tožilcev za pregon organiziranega kriminala, urad za preprečevanje
               pranja denarja. Pretekli mesec je bil ustanovljen tudi vladni urad za mamila in
               oblikovana med ministrska koordinacija, že povzeli standarde in načela skupnosti, ki
               nam omogočajo relativno uspešno sodelovanje v preprečevanju mednarodne kriminalne
               dejavnosti.</p>
               <p>Tako nam nova kazenska zakonodaja omogoča v primerjavi s preteklo, sicer sodobnejši
               in učinkovitejši pregon storilcev kaznivih dejanj predvsem v zvezi z mamili, toda
               zaradi celovitega pristopa moramo posamezna vprašanja zakonsko redifinirati ali
               predvsem na novo opredeliti. Tudi drugo področje obvladovanje migracijskega fenomena
               predstavlja izjemno zapleteno nalogo. Ob vstopu v novo tisočletje le-tega ni mogoče
               več prepustiti naključnemu urejanju. Nasprotno. Cilj vsake države bi moral biti ob
               upoštevanju vseh socialnih in humanitarnih dimenzij tega pojava, vzpostavitev nadzora
               nad migracijskimi gibanji in seveda preprečevanje nedovoljenih migracij. Vrsta
               instrumentov in ukrepov lahko služi v ta namen kot učinkovit nadzor državnih meja in
               mejnih prehodov, usposobljena policija za preprečevanje tihotapljenja ljudi oziroma
               odkrivanja ponarejenih, ukradenih ali tujih potnih listov za odkrivanje tujcev, ki
               ilegalno prebivajo ter njihovo učinkovito odstranjevanje. Usposobljena
               administrativna struktura na lokalni ravni in tako naprej.</p>
               <p>Seveda pa vsi ti ukrepi predstavljajo le bolj ali manj obrambne mehanizme posameznih
               držav ali skupnosti kot celote. Učinkovit nadzor nad migracijskimi gibanji in
               preprečevanje ilegalnih migracij, si namreč ni mogoče predstavljati brez odpravljanja
               vzrokov za njihov nastanek in sodelovanje držav, kjer le ti nastajajo. Slovenija je
               načelno opredelila svoj odnos do migracijske politike, vodilo je opredeljeno v
               ustavni določbi posredno tudi s sprejemom aktov o ratifikaciji nasledstva in je
               postala pravna naslednica konvencije o statusu begunca in new yorkškega protokola.
               Vendar objektivna analiza kaže, da obstoječa zakonodaja še ne omogoča izvajanje
               določil ali priporočil teh postopkov, ki bi bili povsem usklajeni z mednarodnimi akti
               in primerljivi z akti in postopki držav članic unije.</p>
               <p>Med nalogami, ki so uvrščene v srednjeročni program, izstopa na izredno širokem
               področju migracij več problemskih sklopov. Poleg priprave celovite zasnove
               migracijske politike kot dela sistema še priprava azilne zakonodaje, tujske
               zakonodaje, razrešitev problemov oseb brez statusa, vprašanje usklajenosti devizne politike ter vzpostavitev
               informacijsko-dokumentacijskega centra za področje migracij.</p>
               <p>Pri realizaciji načrta bi vendarle moral tudi opozoriti, da so posamezne naloge v
               različnih fazah realizacije, in sicer:</p>
               <p>Vlada Republike Slovenije je že v letu 1998 sprejela predlog resolucije o
               emigracijski politiki. Novembra 1998 je vlada sprejela predlog zakona o azilu, ki ga
               bo slovenski parlament predvidoma obravnaval na seji 23. marca. V vladni proceduri je
               zakon o ureditvi statusa državljanov z območja bivše SFRJ, ki so stalno prebivali na
               ozemlju Slovenije pred njeno osamosvojitvijo. Prav tako je v vladni proceduri
               popolnoma nov zakon o tujcih, za katerega ocenjujemo, da bo sistemski zakon in kot
               tak celovito uredil področje, ki ga od pridruženih članic terja evropski aquis.
               Usklajujemo tudi slovensko vizno politiko s politiko Unije.</p>
               <p>Eno od zahtevnejših področij dela, kjer bo Slovenija po vstopu v Evropsko unijo
               morala zagotoviti učinkovito izvajanje nalog, je nedvomno varnost zunanjih meja držav
               članic. Z ratifikacijo in uveljavitvijo amsterdamskega sporazuma določbe
               schengenskega sporazuma prehajajo v aquis. V protokolu k amsterdamskemu sporazumu pa
               je povsem nedvoumno zapisano oziroma lahko rečemo, kar določeno, da bodo nove članice
               Unije morale prevzeti in izvajati določila schengenskega sporazuma v celoti. Slednje
               predpostavlja, da mora Slovenija zagotoviti učinkovit nadzor nad bodočimi zunanjimi
               mejami Evropske unije.</p>
               <p>Vzpostavitev učinkovitega sistema nadzora državne meje predstavlja ne le
               harmonizacijo določil pravnega reda Unije in schengenskega sporazuma, ampak projekt,
               ki bo upošteval poleg pravne usklajenosti tudi vse ostale predpostavke sistema, od
               socialnih, kadrovskih, izobraževalnih, pa vse do informacijskih in tehničnih
               elementov. Nedvomno to predstavlja finančno enega od najbolj zahtevnih projektov v
               okviru področja pravosodja in notranjih zadev, vsebinsko pa smo ga razčlenili na
               posamezne podprojekte, v okviru katerih bo osrednja pozornost namenjena predvsem
               izgradnji informacijskega sistema ter tehnični opremljenosti za nadzor državne meje.</p>
               <p>Na področju preprečevanja in zatiranja organizirane kriminalitete bo poleg osrednje
               naloge, priprave izhodišč nacionalnega programa kriminalne politike, pozornost
               usmerjena predvsem naslednjim vsebinskim sklopom: kriminaliteti, povezani z mamili,
               kriminaliteti, povezani s korupcijo in pranjem denarja, redefiniranju vloge policije
               in drugih organov pri preprečevanju, odkrivanju in preiskovanju kriminalitete ter
               oblikam policijske dejavnosti, ki posegajo v temeljne človekove pravice in
               svoboščine, prikrite preiskovalne metode, sodni in izvensodni kontroli njihove
               uporabe in varstvo človekovih pravic in svoboščin pred zlorabami v pravosodju in
               notranjih zadevah.</p>
               <p>Za sistem uprave je izredno pomemben in občutljiv sklop tako imenovanih upravnih
               notranjih zadev, ki jih lahko poistovetimo s področjem človekovih pravic in temeljnih
               svoboščin. Glede na to, da pristojnost ministrstva za notranje zadeve ni le varovanje
               teh pravic in svoboščin, temveč tudi ugotavljanje oziroma evidentiranje statusa
               posameznika, tako državljana kot tudi tujca, menim, da prav urejanje osebnega statusa
               posameznika nesporno predstavlja eno od glavnih značilnosti nalog na tem področju.</p>
               <p>V nadaljevanju bi želel posebej poudariti tista področja upravnih notranjih zadev,
               ki so po svoji vsebini v tem trenutku še najbolj aktualna. Eno od teh je tako
               imenovano področje državljanstva, zlasti naturalizacij, kjer ocenjujem, da je
               ministrstvo za notranje zadeve s svojimi intenzivnimi prizadevanji v preteklem
               obdobju, zlasti v letu 1998, skoraj v celoti odpravilo pereče zaostanke na področju
               naturalizacijskih postopkov, ki so bili posledica osamosvojitvenega zakona s tega
               področja.</p>
               <p>Upoštevajoč izhodišča, opredeljena v ustavi in mednarodnih pogodbah s področja
               državljanstva, si bom v okviru politike vlade prizadeval za doslednejšo opredelitev
               nacionalnega interesa, zlasti na področju pridobivanja slovenskega državljanstva
               Slovencev, ki živijo v tujini.</p>
               <p>Še vedno je aktualno vprašanje dvojnega državljanstva, zlasti oseb  ki so bile sprejete v slovensko
               državljanstvo na podlagi 40. člena zakona o državljanstvu Republike Slovenije in tega
               bom skušal reševati s pristopom k sklepanju bilateralnih sporazumov o odpravi
               dvojnega državljanstva z državami nekdanje SFRJ.</p>
               <p>Problematika azila in problematika migracij sta področji v okviru upravnih notranjih
               zadev, kjer ocenjujem, da bo potrebno doseči določen korak naprej, zlasti v odnosu do
               vključevanja Slovenije v evropsko unijo. Čeprav gre za vsebinsko med seboj povezani
               področji, pa bo vendarle potrebno jasno razmejiti azil in azilno politiko na eni od
               migracij in politike priseljevanja na drugi strani. Tako je oblikovanje sodobne
               migracijske politike, ki vključuje tudi sprejetje nove ustrezne, nove pravne
               ureditve.</p>
               <p>Vprašanje neurejenega statusa tujcev, državljanov držav drugih držav naslednic
               nekdanje SFRJ, ki si svojega statusa iz različnih razlogov od leta 1991 še niso
               urejali, to se pravi se niso odločili za državljanstvo Republike Slovenije oziroma je
               bila njihova vloga zavrnjena ali pa si niso urejali status tujca, je tudi ena od
               prioritetnih nalog, ki jih želim urediti na področju upravnih notranjih zadev.</p>
               <p>Upoštevajoč načela varstva zaupanja posameznikov v pravu, ki posamezniku
               zagotavljajo, da država njegovega pravnega položaja ne bo poslabšala brez
               utemeljenega razloga in upoštevajoč pravkar sprejeto odločitev ustavnega sodišča o
               neskladnosti 81. člena zakona o tujcih, ki je sicer položaj teh oseb izenačil s
               položajem državljanov Republike Slovenije vendar le do določene roka 28.2.1992 bom
               uredil s pripravo posebnega zakona o ureditvi statusa teh oseb, ki bo vsem tem
               posameznikom ob izpolnjevanju edinega pogoja, to je bivanje v Republiki Sloveniji na
               dan 25.6.1991 in dejanskega življenja na območju Republike Slovenije omogočil
               pridobitev dovoljenja za stalno bivanje.</p>
               <p>Posredujem, da bomo na ta način zadovoljili tudi zahteve mednarodnih nevladnih
               organizacij po ureditvi statusa teh oseb in nenazadnje sledili tudi rešitvam
               vprašanja ilegalnega bivanja tujcev v drugih državah.</p>
               <p>V okviru približevanja evropski uniji nas tako hitri tehnološki razvoj na področju
               potovalnih dokumentov in s tem povezane preprečevanju njihovih zlorab sili, da
               nenehno iščemo nove rešitve, tako na tehnološkem kot tudi na normativnem področju.</p>
               <p>Ena izmed takšnih že realiziranih nalog je brez dvoma v letu 1998 izveden projekt
               nove osebne izkaznice, ki pomeni tudi napredek pri zagotavljanju kredibilnosti
               osebnih dokumentov v odnosu do tujine. Dobre izkušnje na tem področju nas
               prepričujejo, da se ta koncept uporabi tudi pri pripravi projekta nadgradnje
               Slovenskega potnega lista, ki v zadnjem času zaradi številnih primerov ponarejanj in
               prenarejanj izgublja svojo vrednost.</p>
               <p>Ključne naloge v kontekstu pridruževanja Slovenije k evropski uniji so že predvidene
               z državnim operativnim planom, s katerim se ministrstvo za notranje zadeve zavezuje k
               pripravi naslednje zakonske projekte. Zakon o tujcih, zakon o azilu, zakon o urejanju
               statusa državljanov drugih držav naslednji nekdanje SFRJ v Republiki Sloveniji, zakon
               o orožju.</p>
               <p>Čisto na koncu mi dovolite še par besed o posebnem segmentu, ki ga opravlja
               ministrstvo za notranje zadeve, ki izvaja tudi naloge vzdrževanja sistema državne
               uprave in skrbi za razvoj celotne javne uprave. Ta njegova funkcija posebej označuje
               ministrstvo za notranje zadeve kot moderno ministrstvo, ki ni namenjeno izvajanju
               zgolj policijskih funkcij.</p>
               <p>Ena od teh pomembnih segmentov je nedvomno reforma javne uprave, ki je tudi eden od
               ključnih procesov pri vključevanju v Evropsko unijo. V svojem normativnem delu
               reforma javne uprave zajema tri temeljna področja. Prvo je področje razmerij med
               državnimi organi in državljani pri odločanju o njihovih pravicah in obveznostih.
               Drugo je področje zaposlenih v javnem sektorju in tretje je področje izgradnje
               državnih in paradržavnih institucij.</p>
               <p>Na področju razmerij med državnimi organi in državljani pri odločanju o njihovih
               pravicah in obveznostih, je ministrstvo za notranje zadeve že pripravilo predlog
               zakona o splošnem upravnem postopku, ki ga je vlada Republike Slovenije predložila
               državnemu zboru jeseni leta 1998. Poglavitni namen zakona je zboljšati kvaliteto
               upravnih postopkov in povečati hitrost reševanja upravnih zadev, s čimer se bo močno
               povečala učinkovitost državne uprave na njenem najbolj občutljivem delu, to je pri
               njenih neposrednih stikih z državljani.  V zvezi s tem bi omenil, da je v letu 1998 ministrstvo za
               notranje zadeve začelo izvajati upravni inšpekcijski nadzor v zvezi z izvajanjem
               zakona o splošnem upravnem postopku v organih državne uprave, v organih lokalnih
               skupnosti ter pri nosilcih javnih pooblastil, z namenom odpravljanja napak v upravnih
               postopkih, predvsem pa tudi za njihovo pospeševanje. Čeprav ta aktivnost ne obstaja
               dolgo, pa se je upravni inšpekcijski nadzor izkazal kot učinkovito sredstvo, zato bo
               posvetil posebno pozornost temu področju in s krepitvijo te službe izboljšal
               postopke, še posebej na dveh perečih področjih, in sicer na področju postopkov
               denacionalizacije, upravnih gradbenih zadev in upravnih zadev s področja
               gospodarstva. Nedvomno pa bo k izboljšanju kvalitete upravnih postopkov kakor tudi
               hitrejšemu reševanju upravnih zadev nedvomno pripomoglo tudi uvajanje ustrezne
               tehnologije.</p>
               <p>Drugo področje pokriva zakon o zaposlenih in razmerjih plač v javnem sektorju, ki ga
               skrajšano imenujemo tudi zakon o javnih uslužbencih. To je nedvomno najbolj zahteven
               normativni projekt reforme javne uprave z vidika približevanja Evropi pa tudi najbolj
               potreben. Na tem področju sicer ne obstaja neposredni aquis communiter, ki bi
               zahteval posebno uskladitev naših predpisov s predpisi Evropske unije, ker imajo tudi
               njene članice na tem področju zelo različne ureditve. Pač pa obstaja tako imenovani
               neformalni aquis, v okviru katerega so članice Unije opredelile skupne standarde in
               akcije, ki jih morajo zasledovati njihove zakonodaje in zakonodaje držav kandidatk.
               Ti standardi so: nepolitičnost delovanja javnih uslužbencev, njihova nepristranost,
               preglednost uprave in njena odprtost v razmerju do državljanov, učinkovitosti in
               strokovnost uprave, njeno delovanje na podlagi načela zakonitosti, enaka dostopnost
               do služb v upravi, ki ne temelji zgolj na strokovnosti, in drugo.</p>
               <p>Temeljni cilj zakona je opredeliti normativne okvire za vzpostavitev visoko
               strokovne in nepolitične uprave, ki bo vsakokratnemu nosilcu oblasti zagotavljala
               profesionalno izvajanje njegove politike.</p>
               <p>Glede na navedeno, ni nenavadno, da Evropska unija postavlja ureditev javnih
               uslužbencev kot enega najbolj bistvenih pogojev za vstop v njene vrste. S tega
               aspekta je pomembno tudi zagotavljanje sistematičnega in kvalitetnega usposabljanja
               in izpopolnjevanja znanj javnih uslužbencev, pri čemer bo nedvomno pomemben prispevek
               upravne akademije k potekajoči reformi javne uprave v Sloveniji.</p>
               <p>Tretje področje reforme javne uprave predstavlja oblikovanje državnih institucij, ki
               so nujen predpogoj za normalno delovanje države. V prvi vrsti gre tu za dograditev
               celotnega sistema državne uprave, vključno z njegovim teritorialnim delom, poleg tega
               pa tudi za izgradnjo paradržavnih organizacij ter oseb javnega prava, ki izvajajo
               javne službe. Na tem področju je tako treba na novo oblikovati razmerja med državnim
               zborom in vlado ter vzpostaviti mnogo bolj učinkovito organizacijo vlade in
               ministrstev. Sistemsko je treba urediti paradržavne organizacije, kot so javni
               skladi, javne agencije, izboljšati pa tudi sedanjo ureditev javnih zavodov.</p>
               <p>Ta proces zajema pripravo novega zakona o vladi in ministrstvih, aktivno sodelovanje
               vlade pri obravnavi zakona o javnih skladih, priprava zakona o javnih agencijah, prav
               tako pa bo potrebno spremeniti tudi obstoječo pravno ureditev na področju javnih
               zavodov in javnih podjetij, z namenom povečanja fleksibilnosti državne uprave, jasno
               razmejiti pristojnosti in racionalizacijo dela države, pomeni, prenašanja funkcij, ki
               niso neizogibno potrebne za funkcioniranje države na druge nosilce.</p>
               <p>Gospe in gospodje poslanci, reorganizacijski projekti in procesi v javni upravi in
               policiji se morajo nadaljevati, po mojem mnenju, iz nakazanih izhodišč. Sedanje
               razmere na tem področju so s povsem nepristranskega zornega kota spodbudne. In
               posamezni primeri vdora zasebnih interesov ter zlorab v naš upravni in varnostni
               sistem, te splošne podobe ne smejo porušiti. Tudi tu je podobno kot povsod drugod
               skupni cilj državljanov, javnosti in države, razvijanje in utrjevanje medsebojnega
               zaupanja, partnerstva, nedotakljivosti pravic, svoboščin in drugačnosti drugih.
               Angleži pravijo svojemu notranjemu ministrstvu <q>"home office"</q>. In navsezadnje gre res
               za vzdrževanje in varstvo našega skupnega doma, v katerem se bomo vsi državljani
               počutili varne in domače ter v njem omogočili enako počutje tudi vsem tujim gostom,
               ki nas bodo z dobrimi nameni obiskali.</p>
               <p>Gospa predsednica, gospa in gospodje poslanci, hvala lepa za pozornost. Bil sem
               malce dolg, se opravičujem.</p>
            </sp>
            <sp xml:id="SDT2-OZNPIP-Izredna-029-1999-03-11.sp3">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa, gospod Šuklje. Jaz predlagam, da v kolikor imate člani odbora kakšno
               vprašanje, da pač izkoristimo to priložnost in  da ga naslovite na gospoda Šukljeta? Prosim, gospod Ribičič.</p>
            </sp>
            <sp xml:id="SDT2-OZNPIP-Izredna-029-1999-03-11.sp4">

               <speaker>DR. CIRIL RIBIČIČ:</speaker>

               <p>... <stage>(Ni bil vključen!)</stage>... da smo edina država, ki imenuje ministre v parlamentu, da
               ne govorim o tem, predstavitvi, o zaslišanju, smo pa sploh edini v svetu, ki imamo v
               parlamentarnem sistemu kaj takšnega. Pa še dva problema sta tukaj, o katerih ne bom
               govoril, samo bi jih rad omenil, to je, da mandatarju veliko ne pomeni, kaj reče
               odbor in je v primeru negativnih mnenj vedno vztrajal na svojih predlogih, v javnosti
               so bile pa te predstavitve vedno bolj promovirane kot promocija novega ministra in
               izvršnega dela oblasti, ne pa nadzorne funkcije parlamentarnega nadzora. Ampak kljub
               temu bom izkoristil to priliko, da izvabim iz kandidata za ministra, gospoda
               Šukljeta, dve obljubi. Upam, da mi bo uspelo.</p>
               <p>Prva se nanaša na naslednje vprašanje. Ali boste kandidat za ministra kot minister,
               če boste imenovani, imeli več smisla kot vaši predhodniki za to, da se prenaša iz
               državne uprave na lokalno samoupravo, več zadev, se pravi za opravljanje nekaterih
               državnih zadev in njihovo prenašanje v izvajanje organom lokalne samouprave. In drugo
               vprašanje. Kako gledate na teritorialno, na upravno teritorializacijo Slovenije, se
               pravi na ustanavljanje upravnih okrajev v povezavi z vprašanjem ustanavljanja
               pokrajin in medsebojnega razmerja oziroma delitve pristojnosti med njima? Hvala
               lepa.</p>
            </sp>
            <sp xml:id="SDT2-OZNPIP-Izredna-029-1999-03-11.sp5">

               <speaker>PREDSEDNICA DARJA LAVTIŽAR-BEBLER:</speaker>

               <p>Prosim.</p>
            </sp>
            <sp xml:id="SDT2-OZNPIP-Izredna-029-1999-03-11.sp6">

               <speaker>BORUT ŠUKLJE:</speaker>

               <p>Hvala lepa. Glede prvega. V Sloveniji je praktično od, verjetno od 1990. leta ali pa
               še prej prisotno vprašanje, ki smo mu takrat rekli vprašanje, takoimenovano vprašanje
               pokrajin oziroma vprašanje regij v Sloveniji. Sedaj je ureditev takšna, da sedanja
               upravna enota izvaja funkcije na področju notranjih zadev, kmetijstva, gospodarstva,
               urejanja prostora in obče uprave, medtem ko se zadeve davčne uprave, obrambne zadeve,
               inšpekcijske in geodetske zadeve izvajajo izven upravnih enot. To pravzaprav je
               pokazalo, da onemogoča koordinacijo upravnih funkcij na lokalni ravni, obenem pa
               zmanjšuje učinkovitost uprave in obenem seveda zmanjšuje tisto, čemur pravimo, da
               morajo biti ti organi servis državljanov. Z oblikovanjem upravnih enot bi po mojem
               mnenju na eni strani zagotovili združevanje praktično vseh upravnih funkcij, upravnih
               okrajev na lokalni ravni, ki naj bi zagotovili neko funkcionalno povezanost in
               koordinacijo upravnih funkcij na lokalni ravni. Z njenim povečanjem oziroma z
               oblikovanjem glede na teritorialni obseg in število prebivalcev pa bi dobili tudi
               racionalno učinkovito strukturo, ki bi lahko služila kot ogrodje, okoli katere bi se
               oblikovale pokrajine kot druga stopnja lokalne samouprave. Seveda, koliko bo teh
               pokrajin, je odvisno od politične volje in od odločitev, ki bodo sprejete v državnem
               zboru, je pa nedvoumno eno od pomembnih vprašanj, tudi za funkcioniranje države in za
               funkcioniranje državnega aparata v odnosu do državljanov. Hvala lepa.</p>
            </sp>
            <sp xml:id="SDT2-OZNPIP-Izredna-029-1999-03-11.sp7">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Mežan.</p>
            </sp>
            <sp xml:id="SDT2-OZNPIP-Izredna-029-1999-03-11.sp8">

               <speaker>JANEZ MEŽAN:</speaker>

               <p>Hvala lepa za besedo. Dve vprašanji. Prvo je bolj splošno oziroma mogoče bolj
               retorične narave. Tudi v svoji predstavitvi ste natančno navedli, kaj je potrebno na
               tem ministrstvu še postoriti in verjetno je to res potrebno, vendar pa, ko sem
               prebral vas življenjepis, pa tudi malo vas poznam še iz preteklosti, po poklicu ste
               pač filozof, primerjalec, bili ste kulturni minister, direktor urada vlade Republike
               Slovenije za informiranje in na koncu generalni sekretar, res sicer politik, pa
               vendarle mislim, da ste se ukvarjali s stvarmi, ki imajo s tem resorjem, ki ga boste
               sedaj, če boste izvoljeni, prevzeli, kar precej, nič skupnega oziroma gre kar precej
               za drugačne stvari, zato sprašujem na splošno. Ali mislite, da boste imeli dovolj
               avtoritete in strokovnega znanja, da boste uredili stvari, ki so se v zadnjem času pokazale oziroma, ki so se
               pokazale kot očitno zelo kaotične. Predvsem tu mislim na vrh policije. To je zaradi
               te afere, ki smo jih tudi pri interpelaciji kar dovolj natančno predstavili. Zaradi
               katerih je padel tudi minister Bandelj.</p>
               <p>Drugič. V interpelaciji sem sam razpravljal tudi o smernicah razvoja policije do
               leta 2002 ali 2003 in v programskem stavku, generalnega direktorja policije, ki sedaj
               tudi ni več direktor je zapisan tudi stavek. Svoje vrednote bomo uveljavili le z
               neposrednim delom in osebnim vzgledom. Ta osebni zgled smo ugotovili, da je bil v
               vrhu policije takrat kar precej slab, precej negativen. Govorili smo, če se spomnite
               o gospodu Marjanu Pogačniku, govorili smo o gospodu Kočevarju in tako naprej. Ti
               ljudje so danes še vsi na svojih položajih, razen generalnega direktorja
               policije.</p>
               <p>Ali mislite, da so to bili res pravi vzgledi? Kaj boste storili, da do takih stvari
               ne bo prihajalo? Pri tem še to. Pri vrednotah, ki so tukaj naštete je med temi
               vrednotami našteta tudi spretnost, vi kot filozof najbrž boste morali vedeti, da to
               pač ni vrednota. Vrednota, ki je našteta še ob ostalih kot so odprtost, dostojanstvo,
               znanje in tako naprej. Kako mislite urediti ta vrh policije, da bo s tem programskim
               stavkom razen, če me ne bo več za naprej res delovala po svojem ali predvsem po
               svojem glede. Hvala.</p>
            </sp>
            <sp xml:id="SDT2-OZNPIP-Izredna-029-1999-03-11.sp9">

               <speaker>BORUT ŠUKLJE:</speaker>

               <p>Hvala lepa. Najprej na začetku. Vprašanje izobrazbe človeka in dela, ki ga opravlja
               kot politik je zelo široko vprašanje, ki je pravzaprav vprašanje razvoja znanosti. Ne
               bom rekel, da so to večina znanja, ki ga imamo, ki ga poznano danes razvila iz grške
               filozofije.</p>
               <p>Druga zadeva je ta, če bi smatral, da osebno, da nisem sposoben prevzeti te naloge.
               Verjemite mi, da te naloge ne bi prevzel.</p>
               <p>Tretja zadeva, ki ste jo navajal. Jaz mislim, da je v tem trenutku potrebno povedati
               to, da stavek, ki ste ga citiral velja in da se bo to tudi eno izmed vodil pri
               razmisleku o morebitnih zato, ker v tem trenutku nisem minister, ampak sem v tem
               trenutku kandidat, v premikih, kadrovskih premikih v ministrstvu za notranje
               zadeve.</p>
            </sp>
            <sp xml:id="SDT2-OZNPIP-Izredna-029-1999-03-11.sp10">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Jerovšek.</p>
            </sp>
            <sp xml:id="SDT2-OZNPIP-Izredna-029-1999-03-11.sp11">

               <speaker>JOŽEF JEROVŠEK:</speaker>

               <p>Hvala lepa. Gospod kandidat. V zadnjem delu ste se obširno dotaknili reforme javne
               uprave. Omenili ste številne zakonske predloge, ki jih bo potrebno speljati skozi
               državni zbor. Vendar me v tej zvezi zanima. Ko je bilo jeseni mnenje Evropske unije o
               pripravljenosti Slovenije za vstop v Evropsko unijo je gospod državni sekretar dr.
               Gorazd Trpin v izjavi, ki se je dotikala na to mnenje. Izjavil, da na vladi ni
               politične volje za reformo državne uprave. Glede na to, da ste bili 2 leti generalni
               sekretar vlade vam je to pomanjkanje politične volje gotovo znano. Glede na to, da je
               tudi vaš predhodnik bil prej generalni sekretar v vladi. Zanima me.</p>
               <p>Kako boste do te politične volje prišli, ko razmere v vladi poznate? Ali ste v
               stanju premakniti to zadevo, da bo vlada kot celota to politično voljo zmogla?</p>
               <p>Drugo vprašanje. Omenil ste nepolitično upravo. Nisem pa slišal nobene opredelitve
               do politizacije policije. Predpostavljam, da ste odločno proti politizaciji policije.
               Vendar vemo, da se je ravno v času vašega predhodnika kot smo na razpravi o
               interpelaciji izvedeli, da so se znotraj policije oziroma notranjega ministrstva
               pripravljali celo dosjeji o potencialnih kandidatih za obrambnega ministra. Omenjena
               je bila gospa Marija Ribič in gospod Korevc. Takrat s strani koalicijskega partnerja
               celo.</p>
               <p>V tej zvezi me zanima. Kako komentirate nastop predsednika države na kongresu
               policijskega sindikata, ki je ob tem kontekstu izrazito politično dejanje. Ali
               poznate ustrezno paralelo v Evropi, da predsednik države s takim političnim nastopom
               apelira proti politizaciji,
               kar je normalno, ampak vendarle, ali ni to samo politizacija policije.</p>
               <p>Tretje vprašanje bi imel. Govorili ste obširno o preprečevanju kriminalitete, vendar
               ste se gospodarskega kriminala kot posebnega razen skozi korupcijo in pranje denarja,
               ki je v bistvu širši mednarodni problem, domačega gospodarskega kriminala, kriminala
               belih ovratnikov niste dotaknili. Vemo, da so vsi vaši predhodniki poudarjali, da je
               na tem področju premalo strokovnosti znotraj notranjega ministrstva. Sprašujem se,
               ali mislite še naprej zanemarjati to področje, ki je tako urgentno potrebno
               pospešenega pogleda, ker pri nas vlada splošna apatija, da se proti gospodarskemu
               kriminalu ne da nič storiti. Hvala lepa.</p>
            </sp>
            <sp xml:id="SDT2-OZNPIP-Izredna-029-1999-03-11.sp12">

               <speaker>BORUT ŠUKLJE:</speaker>

               <p>Hvala lepa, gospod poslanec Jerovšek, za vprašanje. Morda najprej na začetku,
               politična volja okoli reforme državne uprave oziroma v tem konkretnem primeru okoli
               sprejema zakona o javnih uslužbencih, kot bi na kratko rekli.</p>
               <p>Mislim, da gre za en zelo zapleten projekt, na kar kaže tudi to, da se je Slovenija
               tega nazadnje lotila 1985. leta s poskusom, mislim, da je ta projekt vodil takratni
               pravosodni minister Zajc. S tem poskusom nekako na eni strani povečati učinkovitost
               državne uprave, moram reči pri tem, da smo v lanskem letu prvič beležili tako
               imenovane negativne trende pri zaposlovanju v državno upravo, torej ne glede na to,
               da smo morali povečati število zaposlenih zaradi zahtev Evropske unije, se je število
               državnih uslužbencev zmanjšalo.</p>
               <p>Po drugi strani pa ta projekt na eni strani omogoča hitrejšo, bolj prijazno
               učinkovitejše delo državne uprave, seveda vezan tudi na to, da je potrebno državno
               upravo in celotno javno upravo postaviti v nek sistem. V tem trenutku potekajo, ker
               ste že omenili državnega sekretarja profesorja doktorja Trpina, lahko povem, da v tem
               trenutku potekajo posveti s posameznimi vejami v tem segmentu, kako pripraviti zakon
               za prvo branje, in kot mi je gospod doktor Trpin povedal, je zakon pred tem, da se ga
               lahko pripravi za branje in da gredo zadeve naprej.</p>
               <p>Okoli drugega vprašanja, jasno je, noben represivni aparat v demokratični državi ne
               more biti politiziran, to je zadeva, ki se je ne sme dovoliti, oziroma ki se jo mora
               kot tako absolutno preprečiti. Povedali ste tudi sam v svojem vprašanju, jasno,
               seveda, prvi cilj in jasen cilj je popolna depolitizacija policije. V skladu s tem
               dovolite, da vam povem, da nastopa predsednika države gospoda Kučana ne morem
               komentirati, nimam nobenega pooblastila za to.</p>
               <p>Tretja zadeva je vprašanje gospodarskega kriminala. Predvsem sedaj ob zaključku
               tranzicije je to izjemno pomembno vprašanje. Mislim, da je tudi gospod Mirko Bandelj
               na enem od svojih nastopov ob interpelaciji govori o tem, da se vzpostavlja še
               posebna skupina za preprečevanje gospodarskega kriminala in če je temu tako, s tem
               mislim tudi nadaljevati. Hvala lepa.</p>
            </sp>
            <sp xml:id="SDT2-OZNPIP-Izredna-029-1999-03-11.sp13">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Delak.</p>
            </sp>
            <sp xml:id="SDT2-OZNPIP-Izredna-029-1999-03-11.sp14">

               <speaker>ANTON DELAK:</speaker>

               <p>Čeprav mi je gospod kandidat za ministra že odgovoril, pa bom kljub temu postavil
               vprašanje. Hotel sem vprašati kdaj ocenjuje, da bo ta tako imenovani zakon o javnih
               uslužbencih prišel v državni zbor. Ampak ker je že odgovoril, da je zadeva že precej
               pripravljena, seveda nima več smisla, da na to vprašanje odgovarja. Hvala lepa.</p>
            </sp>
            <sp xml:id="SDT2-OZNPIP-Izredna-029-1999-03-11.sp15">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Potem naprej gospod Tomažič.</p>
            </sp>
            <sp xml:id="SDT2-OZNPIP-Izredna-029-1999-03-11.sp16">

               <speaker>HERMAN TOMAŽIČ:</speaker>

               <p>Hvala lepa za besedo. Ostal bi še malo pri upravi. Najbrž poznate projekt v
               ministrstvu za notranje zadeve, ki predvideva racionalizacijo uprave javne varnosti
               ali konkretno ukinjanje teh posebnih uprav. Med njimi me posebej zanima ukinjanje
               uprave javne varnosti v Slovenj Gradcu, pa me zanima koliko vam je poznan ta projekt.
               Kakšna je prednost oziroma ali se vam zdi, da je to prispevek k racionalizacije
               ukinjanje teh uprav še posebej zaradi tega, ker so nekatere utemeljitve ukinjanja teh
               uprav bile v tem, češ, da ni dovolj kriminalnih dejanj oziroma ni dovolj dela, kot bi
               temu rekli, v teh okoljih. Zanima me vaš odnos do tega oziroma kakšno prednost boste
               dali takšni racionalizaciji?</p>
            </sp>
            <sp xml:id="SDT2-OZNPIP-Izredna-029-1999-03-11.sp17">

               <speaker>BORUT ŠUKLJE:</speaker>

               <p>Gospod .... <stage>(kašljajo)</stage> sam v tem trenutku in s tem znanjem, ki ga imam, nisem
               prepričan, da to prispeva k realizaciji dela znotraj ministrstva za notranje zadeve.
               V vsakem primeru mislim, da je potrebno temeljito premisliti preden narediš tak korak. Naj še enkrat povem.</p>
               <p>Da sam mislim, da to ne prispeva k racionalizaciji dela.</p>
            </sp>
            <sp xml:id="SDT2-OZNPIP-Izredna-029-1999-03-11.sp18">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospa Dobrajčeva.</p>
            </sp>
            <sp xml:id="SDT2-OZNPIP-Izredna-029-1999-03-11.sp19">

               <speaker>POLONCA DOBRAJC:</speaker>

               <p>Hvala za besedo. Gospod Šuklje! Dotaknili se niste enega izmed dokaj perečih
               problemov za državo in sicer odtekanja zaupnih podatkov v javnost.</p>
               <p>Govorim o podatkih, ki so klasificirani z državno skrivnostjo in podobno. Glede na
               to, da imate po zakonu o policiji in da imate zakon o obrambi ministrstva za obrambo
               in vaš resor, ki ga boste prevzeli, ko boste izvoljeni. Dolžnost pooblastila in
               pristojnosti, da skrbi za ta segment, ki za nas državljane nekako ni tako pomemben je
               pa vsekakor pomemben za obstoj države. Kako se boste teh problemov lotili?</p>
               <p>Problem je pereč že od leta 1990 in postaja glede na to, da je Slovenija postala
               subjekt v mednarodni skupnosti, pereč in sramoten za celo državo. Ker s tem
               izgubljamo kredibilnost. Prosim, če lahko poveste. Kaj vi mislite o tem? Ali bo
               potrebno poostreno izvajati nadzor oziroma zakone. Preiskave vložiti tudi kakšno
               kazensko ovadbo zoper kršilce in podobno. Hvala.</p>
            </sp>
            <sp xml:id="SDT2-OZNPIP-Izredna-029-1999-03-11.sp20">

               <speaker>BORUT ŠUKLJE:</speaker>

               <p>Hvala lepa gospa poslanka Dobrajčeva za vprašanje.</p>
               <p>Z argumenti, ki ste jih navedli v vprašanju se strinjam. To je nedvoumno pereč
               problem v Sloveniji in na ta problem so opozarjali tudi že nekateri diplomatski
               predstavnih ob pogovorih glede vključevanja Slovenije tako v Evropsko unijo, še
               posebej pa v severnoatlantsko zvezo. Že pred dobrim mesecem bi moral biti v vladni
               proceduri oziroma v sprejemu na vladnih odborih zakon o zaščiti podatkov. Ta zakonski
               projekt se je prav zaradi dogodkov, ki so bili v tem času, ki so se dogajali okoli
               ministrstva je nekako zastal je pa zakon nedvoumno potreben in bo eden od prvih
               projektov, ki ga je treba poriniti naprej.</p>
            </sp>
            <sp xml:id="SDT2-OZNPIP-Izredna-029-1999-03-11.sp21">

               <speaker>PREDSEDNICA DARJA LAVTIŽAR-BEBLER:</speaker>

               <p>Dodano kaj?</p>
            </sp>
            <sp xml:id="SDT2-OZNPIP-Izredna-029-1999-03-11.sp22">

               <speaker>POLONCA DOBRAJC:</speaker>

               <p>Poglejte. Sam zakon, nov zakon ne bo rešil ničesar. Ne glede na vse očitke, da
               zaupni podatki curljajo v javnosti tudi iz prve veje oblasti. To je zakonodajne
               oziroma iz parlamenta. Bi poudarila, da se v bistvu vse komisije in odbori načeloma
               srečujejo sestajajo kot posledica tega, da so podatki že v javnosti. Podatki uhajajo
               predvsem iz določenih ministrstev in v zvezi s tem kaj bi bilo potrebno narediti, ker
               zakonodaja obstaja.</p>
            </sp>
            <sp xml:id="SDT2-OZNPIP-Izredna-029-1999-03-11.sp23">

               <speaker>BORUT ŠUKLJE:</speaker>

               <p>Tudi nov zakon predvideva tako imenovani sankcijski del in samo dosledno spoštovanje
               tudi tega omogoča, za to, da bomo odtok podatkov, ki so pomembni za ne samo za
               varnost države, ampak tudi za ugled države in ugled institucij oblasti v državi
               pretežni.</p>
            </sp>
            <sp xml:id="SDT2-OZNPIP-Izredna-029-1999-03-11.sp24">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Bajc.</p>
            </sp>
            <sp xml:id="SDT2-OZNPIP-Izredna-029-1999-03-11.sp25">

               <speaker>POLONCA DOBRAJC:</speaker>

               <p>Če vas prav razumem potem bo šlo za poostren nadzor nad temi kršitvami zakona?</p>
            </sp>
            <sp xml:id="SDT2-OZNPIP-Izredna-029-1999-03-11.sp26">

               <speaker>BORUT ŠUKLJE:</speaker>

               <p>Tako.</p>
            </sp>
            <sp xml:id="SDT2-OZNPIP-Izredna-029-1999-03-11.sp27">

               <speaker>POLONCA DOBRAJC:</speaker>

               <p>Če boste minister.</p>
            </sp>
            <sp xml:id="SDT2-OZNPIP-Izredna-029-1999-03-11.sp28">

               <speaker>BORUT ŠUKLJE:</speaker>

               <p>Tako.</p>
            </sp>
            <sp xml:id="SDT2-OZNPIP-Izredna-029-1999-03-11.sp29">

               <speaker>POLONCA DOBRAJC:</speaker>

               <p>Hvala.</p>
            </sp>
            <sp xml:id="SDT2-OZNPIP-Izredna-029-1999-03-11.sp30">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Bajc.</p>
            </sp>
            <sp xml:id="SDT2-OZNPIP-Izredna-029-1999-03-11.sp31">

               <speaker>JOSIP BAJC:</speaker>

               <p>Lep pozdrav. Gospod Šuklje! Verjetno vam je znano tako kot nam vsem tukaj, da se v
               zadnjem času oziroma v zadnjem obdobju naša država srečuje z vedno veliko problemom,
               to je prehajanje državne meje s strani tujcev. Tako iz držav nastalih iz bivše
               Jugoslavije kot tudi širše. Ravno tako vam je verjetno tudi znano, da se s to
               problematiko zadnje čase intenzivno ukvarja tudi ministrstvo za notranje zadeve in
               prehodni dom za tujce. Verjetno vam je tudi poznana problematika lokalnih skupnosti,
               nekaterih koder ministrstvo za notranje zadeve prehodni dom za tujce namešča. Bodisi
               trajno, bodisi začasno. Te tujce, ki na ilegalen način preidejo mejo. In med takimi
               lokalnimi skupnostmi sta tudi Postojnska in Ilirsko Bistriška občina.</p>
               <p>Glede na to, da v vseh teh razgovorih, konkretno od oktobra meseca pa do danes s
               strani občine Postojna in ministrstva za notranje zadeve prehodnega doma za tujce ni
               prišlo do konkretnega odgovora. Največkrat se je odgovarjalo, da gre za izredno
               stanje in da ministrstvo dejansko išče  rešitev ali pa rešitve, ki bi bile nemoteče z naselitvijo teh
               tujcev v krajih oziroma območjih, kjer ne bi bile moteče za lokalne skupnosti. Kaj
               boste storili kot minister, če boste minister, da bo ta problematika reševanja, se
               pravi, vzpostavitve prehodnih domov za tujce kot tudi izgonskih domov za tujce, kot
               naj bi se imenoval ta v Postojni, ki je bil protipravno naseljen, postala
               problematika vlade, in kaj boste storili, da boste pri reševanju te problematike
               upoštevali tudi interese lokalnih skupnosti? Moram vam javno in glasno povedati, da
               dosedaj v teh petih mesecih, odkar je ta problematika konkretno na Postojnskem, in v
               tem mesecu in pol, ko je problematika oziroma dve nastala tudi v občini Ilirska
               Bistrica, se lokalne skupnosti nismo počutile kot enakopraven partner v razgovorih
               pri vzpostavljanju teh parametrov oziroma odnosov pri nastajanju oziroma
               vzpostavljanju. Konkretno v Postojni, recimo, o tem domu lokalna skupnost niti
               informirana ni, razen da izvemo od hotelov, da je tam 350 do 400 verjetno teh tujcev.
           </p>
            </sp>
            <sp xml:id="SDT2-OZNPIP-Izredna-029-1999-03-11.sp32">

               <speaker>BORUT ŠUKLJE:</speaker>

               <p>Hvala lepa. Problem seveda poznam, ta, ki ste ga omenili. Mislim, da gre za nekaj
               korakov.</p>
               <p>Prvi korak je nedvomno ta, da tako kot vsaka država vzpostavimo nadzor nad ljudmi,
               ki prihajajo in odhajajo iz države, ali z drugimi besedami rečeno, mi moramo
               zmanjšati število ljudi, ki ilegalno prehajajo meje tudi z mednarodnimi dogovori z
               ministrstvi za notranje zadeve, mislim da predvsem sosednjih držav, Hrvaške in
               Madžarske. Nedvoumno je, da je ta val ljudi, ki skušajo ilegalno preiti prek
               Slovenije v druge države, da se povečuje. Ne vemo, kaj se bo še zgodilo v tistem
               hipu, ko se močneje sprosti val ljudi, ki bodo prihajali iz držav bivše Sovjetske
               zveze.</p>
               <p>Druga zadeva je pa odgovor na vaše konkretno vprašanje. Jaz mislim, da je okoli
               Malega Otoka potrebno na eni strani ali doseči dogovor z lokalno skupnostjo, na drugi
               strani pa doseči dogovor na vladi, da se ugotovi, kateri so tisti objekti, ki so v
               lasti ali ministrstva za obrambo ali ministrstva za notranje zadeve, ali v državni
               lasti, ki so najbolj primerni za ta del beguncev. Mislim, da je to to. Kot sem
               razumel, je bila tudi vaša iniciativa v pismu, ki ste ga pred časom naslovili na
               vlado oziroma na predsednika vlade, da je šla nekako v tej smeri.</p>
            </sp>
            <sp xml:id="SDT2-OZNPIP-Izredna-029-1999-03-11.sp33">

               <speaker>PREDSEDNICA DARJA LAVTIŽAR-BEBLER:</speaker>

               <p>Prosim.</p>
            </sp>
            <sp xml:id="SDT2-OZNPIP-Izredna-029-1999-03-11.sp34">

               <speaker>JOSIP BAJC:</speaker>

               <p>Ob imenovanju direktorja policije, gospoda Podveršiča, smo mu s strani lokalne
               skupnosti poslali čestitko s pripisom, da pričakujemo, da bo realiziral nekatere
               obljube, ki jih je dal meni osebno in delegaciji občinskega sveta, ki se je udeležila
               njegovega razgovora. Ali boste priporočili direktorju policije, gospodu Podveršiču,
               da se bo udeležil seje občinskega sveta 15.3., ko bo obravnavana ta problematika v
               zvezi s prehodnim domom? ...<stage>(Medsebojni pogovor)</stage>...</p>
            </sp>
            <sp xml:id="SDT2-OZNPIP-Izredna-029-1999-03-11.sp35">

               <speaker>GOSPOD_______:</speaker>

               <p>Do takrat še ne bo minister.</p>
            </sp>
            <sp xml:id="SDT2-OZNPIP-Izredna-029-1999-03-11.sp36">

               <speaker>JOSIP BAJC:</speaker>

               <p>Mislim, da mu lahko priporoči. Gospod Podveršič je pa dobil vabilo za sejo občinskega
               sveta.</p>
            </sp>
            <sp xml:id="SDT2-OZNPIP-Izredna-029-1999-03-11.sp37">

               <speaker>BORUT ŠUKLJE:</speaker>

               <p>Gospod poslanec...</p>
            </sp>
            <sp xml:id="SDT2-OZNPIP-Izredna-029-1999-03-11.sp38">

               <speaker>JOSIP BAJC:</speaker>

               <p>Se opravičujem, če lahko dopolnim. Mi smo gospoda Podveršiča obiskali takrat, ko je
               bil svetovalec predsednika vlade za področje ministrstva za notranje zadeve; mislim,
               da je gospod Bandelj v tem trenutku še zmeraj generalni sekretar vlade, in lahko ga
               vprašam...</p>
            </sp>
            <sp xml:id="SDT2-OZNPIP-Izredna-029-1999-03-11.sp39">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Šuklje!</p>
            </sp>
            <sp xml:id="SDT2-OZNPIP-Izredna-029-1999-03-11.sp40">

               <speaker>JOSIP BAJC:</speaker>

               <p>Gospod Šuklje, pardon! Da je v svojstvu generalnega sekretarja vlade, da tudi gospodu
               Podveršiču lahko priporoči, da se udeleži seje občinskega sveta.</p>
            </sp>
            <sp xml:id="SDT2-OZNPIP-Izredna-029-1999-03-11.sp41">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Jazbec se je tudi javil.</p>
            </sp>
            <sp xml:id="SDT2-OZNPIP-Izredna-029-1999-03-11.sp42">

               <speaker>FRANC JAZBEC:</speaker>

               <p>Hvala lepa. Kratko vprašanje.</p>
               <p>Opozicija je dosedanjemu notranjemu ministru očitala to, da ni bil pripravljen dati
               parlamentu oziroma parlamentarni komisiji za nadzor varnostno-obveščevalnih služb
               vpogleda v nekatere podatke. Konkretno imam v mislih to, da se je v teh spisih
               nahajal primer, kjer je bila ena od parlamentarnih strank omenjena z ne preveč dobro
               legitimacijo, pa me zanima vaše gledanje na primer. Bo tudi vaše stališče tako, da
               parlament nima nadzora nad temi službami in nad ministrstvom, ali imate vi osebno
               drugače gledanje? Hvala.</p>
            </sp>
            <sp xml:id="SDT2-OZNPIP-Izredna-029-1999-03-11.sp43">

               <speaker>BORUT ŠUKLJE:</speaker>

               <p>Ja, gospod poslanec Jazbec, 
               dovolite mi, da se najprej seveda podrobno seznanim z vsebino celotne zadeve, to se
               pravi tako kot bi lahko rekli s celotnim filom, ki obstaja. Razumljivo je, da ga v
               tem trenutku ne poznam. Potem se bom lahko o tem odločil. Vendar želim poudariti, da
               je moje izhodišče oziroma da zagovarjam koncept parlamentarne kontrole, saj mora
               imeti državni zbor ustrezen nadzor, pri čemer mora pa tudi državni zbor poskrbeti, da
               se ta nadzor ne bo kompromitiral sam. Po mojem mnenju je potrebno urediti tako
               politično kot strokovno urejen parlamentarni nadzor. Korak k temu pa je vsekakor
               krovni zakon s področja obveščevalno varnostne dejavnosti, ki naj bi ga, kot sem že
               omenil državni zbor obravnaval na 12. seji.</p>
               <p>Poudariti želim, da je nujno zavarovati ljudi, ki delajo na najbolj občutljivih
               delih, saj ta zaščita ne pomeni samo zaščito posameznika ampak pomeni tudi zaščito
               ali pa zlasti zaščito države. Kontrola je nedvomno potrebna, saj se s tem preprečijo
               zlorabe. To kontrolo bom peljal tudi tako v delu ministrstva kot v delu policije in
               bom, kot sem rekel v ta namen izkoristil pooblastila, ki mi jih daje zakon o
               policiji. Kot pravim, moje osnovno izhodišče je, zagovarjam koncept parlamentarne
               kontrole, konkretno imam pa na vprašanje v tem trenutku ne morem odgovriti.</p>
            </sp>
            <sp xml:id="SDT2-OZNPIP-Izredna-029-1999-03-11.sp44">

               <speaker>PREDSEDNICA DARJA LAVTIŽAR-BEBLER:</speaker>

               <p>Lahko ostane še kaj za potem, ko bo minister gospod Šuklje?</p>
            </sp>
            <sp xml:id="SDT2-OZNPIP-Izredna-029-1999-03-11.sp45">

               <speaker>FRANC KANGLER:</speaker>

               <p>Jaz imam kontretno na to, če smem.</p>
            </sp>
            <sp xml:id="SDT2-OZNPIP-Izredna-029-1999-03-11.sp46">

               <speaker>PREDSEDNICA DARJA LAVTIŽAR-BEBLER:</speaker>

               <p>Prosim.</p>
            </sp>
            <sp xml:id="SDT2-OZNPIP-Izredna-029-1999-03-11.sp47">

               <speaker>JOŽEF JEROVŠEK:</speaker>

               <p>Hvala lepa. Omenil ste odgovor na kolegovo vprašanje, da tega fila pač ne poznate.
               Seveda podrobnosti imam jaz tu ampak ker pa je komisija za nadzor
               varstveno-pooblaščevalnih služb tudi s posebnim sklepom zahtevala od predsednika
               vlade, da omogoči dostavo in vpogled teh dokumentov, da se bo spoštovalo pač volja
               komisije in parlamenta me zanima ali to pomeni, da vlada tega recimo pa predsednik
               vlade sploh ni resno vzel, da sploh ni prišlo na vlado, to pa bi bila domneva, ampak
               generalni sekretar vlade mora poslati ta sklep.</p>
            </sp>
            <sp xml:id="SDT2-OZNPIP-Izredna-029-1999-03-11.sp48">

               <speaker>BORUT ŠUKLJE:</speaker>

               <p>Mislim da, kot vem, gospod Poslanec Jerovšek, da je bil odgovor takrat poslan
               predsedniku, ne mislim, prepričan sem, da je bil odgovor takrat poslan predsedniku
               državnega zbora v tistem primeru. Toliko vem.</p>
            </sp>
            <sp xml:id="SDT2-OZNPIP-Izredna-029-1999-03-11.sp49">

               <speaker>PREDSEDNICA DARJA LAVTIŽAR-BEBLER:</speaker>

               <p>Še gospa Pozsončeva se je prijavila k besedi.</p>
            </sp>
            <sp xml:id="SDT2-OZNPIP-Izredna-029-1999-03-11.sp50">

               <speaker>MARIA POZSONEC:</speaker>

               <p>Hvala lepa. Jaz bi ostala še malo pri tistem segmetnu pri prehodu meje.</p>
               <p>Premalo govorimo o tistem členu o vodičih, ki pravzaprav omogočijo organiziran
               prestop meje. Te vodiči bi že skoraj lahko ustanovili sinikat čisto javno uredujejo
               in menim da to, da policija res naredi ogromno. Jaz osebno vidim zjutraj ob 3.30 kdaj
               maširam na avtobus, zmeraj vidim tri štiri kombije tam, da iščejo te prestopnike.
               Ampak to, da vodiči dobijo simbolične kazni in drugi, da ponovno to delajo, mislim da
               to ne vodi nikamor in to ni v korist niti njim nesrečnikom, ki prepotujejo celotni
               ali pol sveta in potem plačajo ogromne vsote in po tistem pač, jih pa čez nekaj
               kilometrov dobijo. Kaj mislite ukrepati? Pripomnim še to, da tale vaš odgovor ne
               rabim za to, da bi ustvarila sliko o vašem delovanju v okviru 1990 leta naprej, sem
               vas opazovala na raznih funkcijah in menim da ste v teh funkcijah naredili svoje.
           </p>
            </sp>
            <sp xml:id="SDT2-OZNPIP-Izredna-029-1999-03-11.sp51">

               <speaker>BORUT ŠUKLJE:</speaker>

               <p>Najlepša hvala gospa poslanka Pozsončeva. Glede prvega. Izjemno pereč problem je bil
               ta, da mi tako imenovani vodji skupin pravzaprav nismo mogli obsoditi. V pripravi je
               pravkar tudi v parlamentarni proceduri novela tega dela zakonodaje, ki predvideva za
               kolovodje pet oziroma z amandmajem vlade celo osem let, s čimer bo to kvalificirano
               kot težje kaznivo dejanje in mislim da z ustrezno kaznovalno politiko oziroma z
               ustreznim odkrivanjem in obsojanjem teh ljudi bo tega sedaj manj.</p>
            </sp>
            <sp xml:id="SDT2-OZNPIP-Izredna-029-1999-03-11.sp52">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Jaz bi predlagala, razen če kdo nima še kakšnega vprašanja, da bi počasi
               sklenili s tem delom predstavitve. Se strinjate? <stage>(Da.)</stage> Potem pa bi se zaenkrat
               zahvalila gospodu Šukljetu in bi prosila, če se malo oddahnete zunaj.</p>
            </sp>
            <sp xml:id="SDT2-OZNPIP-Izredna-029-1999-03-11.sp53">

               <speaker>BORUT ŠUKLJE:</speaker>

               <p>Jaz se vam tudi zahvaljujem.
               </p>
            </sp>
            <sp xml:id="SDT2-OZNPIP-Izredna-029-1999-03-11.sp54">

               <speaker>PREDSEDNICA DARJA LAVTIŽAR-BEBLER:</speaker>

               <p>Zdaj bi vas, člane odbora, vprašala, ali želi kdo zdaj izrabiti ta čas za kakšno
               predstavitev svojega stališča, če kdo želi besedo, prosim, naj se priglasi k besedi,
               sicer bom pa dala kar na glasovanje predlog sklepa. Nihče ne želi besede.</p>
               <p>Dajem na glasovanje predlog sklepa, da odbor meni, da je bila kandidatova
               predstavitev pogledov in stališč o vprašanjih in politiki z delovnega področja
               ministra za notranje zadeve ustrezna.</p>
               <p>Kdo je za tak predlog sklepa? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je odbor sprejel sklep, da je bila kandidatova predstavitev ustrezna.
               Hvala.</p>
               <p>Zdaj bi pa prosila, če lahko gospoda Šukljeta pokličete sem. Hvala.</p>
               <p>Gospod Šuklje, naj vas seznanim s sklepom odbora, sklep pa se glasi, da odbor meni,
               da je bila vaša predstavitev kot kandidata za ministra za notranje zadeve ustrezna,
               zato vam v imenu odbora tudi čestitam k takemu sklepu.</p>
            </sp>
            <sp xml:id="SDT2-OZNPIP-Izredna-029-1999-03-11.sp55">

               <speaker>BORUT ŠUKLJE:</speaker>

               <p>Hvala lepa, gospe in gospodje poslanci. Zelo sem vesel, kaj naj rečem. Hvala.</p>
            </sp>
            <sp xml:id="SDT2-OZNPIP-Izredna-029-1999-03-11.sp56">

               <speaker>PREDSEDNICA DARJA LAVTIŽAR-BEBLER:</speaker>

               <p>Jaz bi predlagala, ker je ob pol treh že nadaljevanje seje državnega zbora, bi
               predlagala, da se ponovno sestanemo na tisto temo včerajšnje seje. Posebej vabilo bo.</p>
               <stage type="time">(Seja je bila končana ob 14.12 uri.)</stage>
            </sp>
         </div>
      </body>
   </text>
</TEI>