<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-KZEZ-Redna-056-1999-10-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za evropske zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">FCB3D2E735CFC46DC12568110031695A</idno>
               <idno type="custom" subtype="day">F311DA7C06D9BF56C12568180043B66B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=F311DA7C06D9BF56C12568180043B66B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZEZ-Redna-056-1999-10-28.KZEZ" n="056">
               <name>Redna</name>
               <date when="1999-10-28"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZEZ-Redna-056-1999-10-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZEZ-Redna-056-1999-10-28.KZEZ">
                        <orgName key="KZEZ">Komisija za evropske zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA EVROPSKE ZADEVE</stage>
            <stage type="session">1. nadaljevanje 56. seje</stage>
            <stage type="date">(28. oktober 1999)</stage>
            <stage type="chairman">Sejo je vodil Alojz Peterle, predsednik komisije.</stage>
            <stage type="time">Seja se je pričela ob 8.42 uri.</stage>


            <sp xml:id="SDT2-KZEZ-Redna-056-1999-10-28.sp1">

               <speaker>PREDSEDNIK ALOJZ PETERLE:</speaker>

               <p>Nadaljujemo z včeraj prekinjeno sejo, 56. seje naše komisije. Posebej pozdravljam
               tiste, ki so danes prvič ali dodatno med nami. Glede na pomembnost te teme in tudi
               dolgoročnost posledic ob morebitnem ne primernem ravnanju povabil zainteresirano
               javnost, ko to komisija dela redno pri svojem delu. Kot je bila povabljena tudi na
               odbor za kmetijstvo, gozdarstvo in prehrano.</p>
               <p>Predlagam glede na posebne delovne obveznosti, gospoda dr. Janeza Potočnika, da na
               hitro opravimo najprej 5. in 6. točko in gremo potem nazaj na 4. točko. Izvoli.</p>
            </sp>
            <sp xml:id="SDT2-KZEZ-Redna-056-1999-10-28.sp2">

               <speaker>DR. JANEZ POTOČNIK:</speaker>

               <p>Hvala lepa gospod predsednik. Gospe in gospodje. Prvo se nanaša na poročilo, ki smo
               ga imeli na 5 medvladni konferenci za pristop k Evropski uniji na ravni namestnikov
               vodij pogajalcev v Bruslju, 30. septembra.</p>
               <p>Takrat je bilo na dnevnem redu so bila pričakovana štiri poglavja. Žal so dejansko
               bila uvrščena samo tri. Uvrščena ni bila energetika. Razlog zaradi česar energetika
               ni bila uvrščena verjetno poznate. Gre za zahteve Avstrije v svetu, da naj bi bili
               kriteriji, ki so drugače v Evropski uniji prisotni za delovanje jedrskih elektrarn
               strožji. V primeru kandidatk gre za stvar, ki ni bila povezano eskplicitno s
               Slovenijo, ampak je bila povezana z vsemi kandidatkami.</p>
               <p>Glede tega smo izrazili obžalovanje, da se to poglavje ni pojavilo na dnevnem redu
               in pričakovanje, da bo na naslednji konferenci, ki naj bi bila 4. novembra, to
               poglavje prisotno.</p>
               <p>Drugo poglavje se je dotikalo prostega pretoka kapitala. Pri prostem pretoku
               kapitala smo nekoliko podrobneje pojasnili urnik liberalizacije prostega pretoka
               oziroma pretoka kapitala. Edini resni problem, ki se je v bistvu pojavil na
               konferenci je bil to, da se je naknadno po tistem, ko je pripravila komisija svoje
               poročilo in ko se je sestal svet. To pomeni za zahtevo držav članic v našem paketu
               pojavil tudi stavek, ki se je glasil <q>"da mora Slovenija pri obravnavanju vprašanja
               denacionalizacije zasledovati princip nediskriminatornosti"</q>. Ta stavek lahko prenaša
               s seboj marsikaj.</p>
               <p>Naš odgovor na konferenci je bil dokaj jasen in mislim, da drugačen tudi ni mogel
               biti. To je, da denacionalizacija evropski pravni red ne pozna. Da smo mi hodili na
               screeninge v Bruselj na katerih nas s tem pravnim redom niso seznanili, da so pravila
               igre kako potekajo pogajanja postavili sami in da se preprosto teh pravil igre želimo
               držati. To kar sem dejal ne pomeni, da Evropa ne more s Slovenijo diskutirati ob
               problemu denacionalizacije kot o problemu politične stabilnosti Slovenije kot o
               problemu možnega vpliva na gospodarske rezultate. Vendar to v kontekstu povsem drugih
               debat, kot je debata o izpolnjevanju acquisa. Zaradi tega je bil naš odgovor povsem
               jasen. To tudi seveda ne pomeni, da Slovenija ne more pospešiti denacionalizacije,
               ampak ravno prav nasprotno.</p>
               <p>Mislim, da jutri imamo na seji, danes imamo na seji vlade odgovor dodaten, pisen.
               Vztrajanje Slovenije bo podobno kot je tu. Skratka odgovor bo približno šel v to
               smer, da bomo rekli, preprosto da to ni del acquisa, ker ne želimo, da se ta debata v
               okviru pogojevanja polnopravnega članstva odpre. Vendar se bo hkrati s strani vlade pripravilo dodatno zelo
               podrobno pojasnilo okoli vprašanja denacionalizacije v Sloveniji. Ker je treba na
               bilateralni ravni in tudi komisiji pojasniti kako te stvari v kontekstu v Sloveniji
               izgledajo.</p>
               <p>Bistveno je, da se to vprašanje ne eksternalizira. To vprašanje mora ostati naše
               notranje vprašanje in v kontekstu tega notranjega vprašanja ima Evropa pravico in
               tudi dolžnost, če želite zaradi tega, ker mora poskrbeti za to, da sprejme medse
               dobro pripravljeno državo, da o tem vprašanju z nami diskutira, vendar pa nikakor ne
               v kontekstu odnosov med nami in posameznimi članicami Evropske unije.</p>
               <p>Potem je tretje vprašanje oziroma tretje področje, da ekonomska monetarna unija kjer
               ni bilo hujših stvari, danes imamo na vladi dodatna pojasnila. Dve stvari sta v
               katere se bo morala Slovenija prilagoditi, ker tako zahteva acquis. Ena se dotika
               tega, da bodo morali biti člani sveta banke neodvisni in profesionalci, kar pomeni,
               da na tak način, da imate nekega direktorja od podjetja ne bo moglo biti več urejeno
               v svetu banke.</p>
               <p>Druga se nanaša na državni zbor. Vendar tudi drugače ne gre. Gre se za to, da je
               banka nacionalna banka neodvisna institucija in da ni parlamentom držav prepuščeno,
               da potrjujejo njihov finančni načrt, tako kot je to v primeru Slovenije. Seveda gre
               tukaj samo za neko relativno kratko prehodno obdobje, ker je to obdobje, ko bo zakon
               o banki Slovenije sprejet in do tega, ko bo praktično banka Slovenije dejansko
               izgubila svojo samostojnost, ker bo v kompleksu bolj se nanaša na to, dvoletno
               prehodno obdobje je eremvaja.</p>
               <p>Mislimo, da to ne pomeni nekakšnih resnih sprememb pogajalskih izhodišč. Kar se tiče
               socialne politike ste pa včeraj to zadevo imeli tudi tukaj, ker smo zahtevali dodatno
               prehodno obdobje, smo dali tudi v vašo vednost in imamo tudi danes predvideno
               potrditev na odboru za mednarodne odnose oziroma diskusijo na odboru za mednarodne
               odnose.</p>
               <p>To bi bilo, kar se tiče te konference, 30. septembra. Morda bi edino dodal še, da
               imamo občutek da ima tudi Evropa izjemno hude probleme z doseganjem tempa kakršnega
               smo si vsi skupaj zastavili. Tako je 13. oktobra odpadla konferenca na ravni
               namestnikov. Konferenca, ki bi morala biti prihodnji teden, 4. novembra je pa zaradi
               nesposobnosti, da bi jo organizirali, prestavljena za en teden na 12. novembra. Tako,
               da tudi tam se čuti, da je tempo kakršen je zastavljen v pogajalskem procesu izjemno
               hud in da je včasih problem kako mu zadostiti. Hvala lepa za enkrat.</p>
            </sp>
            <sp xml:id="SDT2-KZEZ-Redna-056-1999-10-28.sp3">

               <speaker>PREDSEDNIK ALOJZ PETERLE:</speaker>

               <p>Hvala lepa. Ali želi kdo besedo? Gospod Rejc.</p>
            </sp>
            <sp xml:id="SDT2-KZEZ-Redna-056-1999-10-28.sp4">

               <speaker>IZIDOR REJC:</speaker>

               <p>Moram reči, da me je malo presenetilo ali kar dobro presenetilo to, kar je gospod
               glavni pogajalec dr. Janez Potočnik sedaj povedal.</p>
               <p>To, kar se nanaša na denacionalizacijo. Mislim, da se mi ne moremo ali bomo pa čudno
               izpadlim, če bomo tu mi sedaj govorili oziroma, da bomo rekli, to ni stvar acquis to
               je naš problem. To ni stvar evropskega in političnega in pravnega reda in
               podobno.</p>
               <p>Pri vsaki zadevi pri evropski komisiji nas tam opozarjajo. Pri Natu pred nekaj dnevi
               isti problem. To je notranje politični problem in predstavlja neko trdnost. Ne vem
               kdo nam bo odprl oči, da bomo spoznali, da je to temelj pravnega reda. Ukradena,
               podržavljena lastnina, ki jo je potrebno nazaj vrniti. Dajmo že enkrat sprati te
               svoje možgane in ugotoviti, da se je to zgodilo pred tolikimi leti in da je potrebno
               to zadevo urediti. Če bomo to napenjali proti Evropi nas bodo ravno tu najbolj
               brenkali. Ta pristop je zgrešen in me izjemno preseneča. Sami se bomo izpostavljali.
               Če smo se že potuhnili tolikokrat,  potuhnili, se kvečjemu še malo potuhnemo. Ne moram pa to reči
               in postaviti, kaj se pa vi greste, to je naš problem. To je problem pravnega reda, ki
               je temelj vsega. In lastnina je temelj pravnega reda.</p>
            </sp>
            <sp xml:id="SDT2-KZEZ-Redna-056-1999-10-28.sp5">

               <speaker>PREDSEDNIK ALOJZIJ PETERLE:</speaker>

               <p>Gospod Potočnik.</p>
            </sp>
            <sp xml:id="SDT2-KZEZ-Redna-056-1999-10-28.sp6">

               <speaker>DR. JANEZ POTOČNIK:</speaker>

               <p>Verjetno sem bil povsem narobe razumljen. Natanko to sem rekel, kot ste rekli vi.
               Edini problem je, rekel sem, da to, da se je pojavilo to na vprašanju konference,
               priča, da moramo notranje pospešiti denacionalizacijo, ne jo pa upočasniti. Edina
               nevarnost je, ko se to pojavlja v stavku v kontekstu z nediskriminatornostjo je
               nevarnost, da v bistvu odpiramo ponovno vse dogovore, ki sežejo do avnojskih debat do
               tega, kako je bilo po drugi svetovni vojni, ta stvar vis-a-vis tujcev urejena. To pa
               mislim, da je daleč od tega, da bi bilo v interesu Slovenije, da to vprašanje začne
               diskutirati, ker od tega pa dejansko ne moremo imeti povsem nič. V kontekstu pogajanj
               se pa preprosto tega po pravilih tega, kakršna so, ne smemo dotakniti zaradi tega,
               ker bi kršili pravila. To je približno podobno, če vam rečem, kot če bi
               sredinogometne tekme prijeli žogo z roko in jo nesli čez igrišče in bi bilo
               dovoljeno. Ni, zaradi tega, ker je potek tak. Prideš gor, pokažejo ti zakonodajo,
               poveš kako je na tvoji strani, kje imaš probleme, kjer nimaš problemov. Evropska
               zakonodaja denacionalizacije ne pozna. Moramo pa pojasniti Evropi, to pa še enkrat
               poudarjam, kako pri nas denacionalizacija poteka in kako jo bomo pospešili. To pa
               moramo zanesljivo pojasniti zato, ker je to resen problem.</p>
            </sp>
            <sp xml:id="SDT2-KZEZ-Redna-056-1999-10-28.sp7">

               <speaker>PREDSEDNIK ALOJZIJ PETERLE:</speaker>

               <p>Hvala lepa. Gospod Rokavec.</p>
            </sp>
            <sp xml:id="SDT2-KZEZ-Redna-056-1999-10-28.sp8">

               <speaker>FRANCI ROKAVEC:</speaker>

               <p>Hvala za besedo. Saj jaz bi mogoče nadaljeval pri tem, kar je sedaj povedal gospod
               Potočnik. Mislim, da je bistveno nekaj in verjetno bi se morali tega zavedati kot
               parlament kot vse politične stranke, da je ključno, da ne bo Slovenija utrpela večjih
               posledic kar se tiče denacionalizacije, oziroma da bo morala vrniti tudi tisto, kar
               ji mogoče ne bi bilo potrebno, če bi bila denacionalizacija speljana pravočasno in
               hitro. To pa mislim, da je naloga vseh institucij, ki so pristojne za postopke po
               zakonu o denacionalizaciji, da dejansko pospešijo denacionalizacijo na vseh ravni.
               Ker se v nasprotnem dejansko bojim, da bo lahko Evropa izsilila tisto, kar nam ne bi
               bilo potrebno, če bi zakon o denacionalizaciji bil že izveden. Mislim, da je to tista
               naloga, ki jepred vsemi pristojnimi organi v Sloveniji v tem trenutku ena od ključnih
               nalog, da se jo izpelje. Mislim, da je samo to opozorilo.</p>
            </sp>
            <sp xml:id="SDT2-KZEZ-Redna-056-1999-10-28.sp9">

               <speaker>PREDSEDNIK ALOJZIJ PETERLE:</speaker>

               <p>Hvala lepa. Gospod Pahor.</p>
            </sp>
            <sp xml:id="SDT2-KZEZ-Redna-056-1999-10-28.sp10">

               <speaker>BORUT PAHOR:</speaker>

               <p>Mislim, da je povsem legitimno, da ima sleherni od nas neko svoje mnenje o konceptu
               denacionalizacije, ampak dokler zakon velja, da ga je treba spoštovati. Moram
               priznati, ne vem če bo to omizje verjelo v mojo iskrenost, da ne razumem zakaj se ta
               proces tako počasi odvija, navkljub vsemu. Če je potrebno dati nek nov puš za
               politično voljo pri uveljavljanju tega zakona, potem dajmo tudi danes to na glas
               povedati. Pospešimo denacionalizacijo in uredimo, da bo to naš problem ne bilateralni
               oziroma multilateralni problem. Razumem, kaj je lahko problem, ko gre za dajanje te
               točke dnevnega reda na pogajanje. Mislim, da ni v našem interesu, da to postane točka
               pogajanj, no. To tudi mora med nami konsenz.  To se pravi dve stvari: pospešiti denacionalizacijo,
               absolutno pospešiti in paziti, da to ni stvar pogajanj. Je vrsta razlogov, ki jih
               tukaj, mislim, vsakdo, ki malo razume za kaj gre, pozna.</p>
            </sp>
            <sp xml:id="SDT2-KZEZ-Redna-056-1999-10-28.sp11">

               <speaker>PREDSEDNIK ALOJZIJ PETERLE:</speaker>

               <p>Hvala lepa. Ste vi še enkrat želeli, gospod Rokavec.</p>
            </sp>
            <sp xml:id="SDT2-KZEZ-Redna-056-1999-10-28.sp12">

               <speaker>FRANCI ROKAVEC:</speaker>

               <p>Jaz sem vesel teh besed gospoda Pahorja, samo verjetno so imele že vse politične
               stranke že prejšnji teden pri glasovanju o zakonu o lastninjenju kulturnih spomenikov
               v družbeni lastnini možnost pokazati politično voljo, da se denacionalizacija hitro
               spelje in da je tudi iskren namen vseh političnih strank, da se to izpelje.</p>
            </sp>
            <sp xml:id="SDT2-KZEZ-Redna-056-1999-10-28.sp13">

               <speaker>BORUT PAHOR:</speaker>

               <p><gap n=".."/> ampak brez zamere, pač, to sta dve različni stvari. To nima neposredne zveze s
               tem, da ima pristojna oblast dolžnost uveljavljati zakon. Ta zakon ni bil opreka za
               to, da se denacionalizacija ne bi hitreje izvajala. Brez zamere.</p>
            </sp>
            <sp xml:id="SDT2-KZEZ-Redna-056-1999-10-28.sp14">

               <speaker>PREDSEDNIK ALOJZIJ PETERLE:</speaker>

               <p>Še kdo? Ne. Glejte, jaz v tej zvezi predlagam potem samo tale sklep, da komisija za
               evropske zadeve poziva vlado Republike Slovenije, da kolikor mogoče pospeši proces
               denacionalizacije. Želi kdo razpravljati o tem? Ne želi.</p>
               <p>Kdo je za tak sklep? <stage>(11 članov.)</stage> Je kdo proti?</p>
               <p>Sklep je bil sprejet.</p>
               <p>Gremo na <title>5. TOČKO DNEVNEGA REDA - 7. SESTANEK NAMESTNIKOV GLAVNIH POGAJALCEV
                  DRŽAV KANDIDATAK PRVEGA KROGA ZA PRISTOP K EVROPSKI ZVEZI.</title> Gospod Potočnik.
               Ja.</p>
            </sp>
            <sp xml:id="SDT2-KZEZ-Redna-056-1999-10-28.sp15">

               <speaker>AURELIO JURI:</speaker>

               <p>Prosim, <gap n="..."/> kolega Pahor predlagal seveda ob tem tudi nek dogovor in nek poziv vsem
               nam, da preprečimo, da to postane problem pogajanj, ker je to pomembno. Ko smo mi
               pozvali, da se naj pospeši proces denacionalizacije, smo opravili en del naloge.
               Drugi del je naš konsenz, da to opravimo doma in da ne nekdo od nas poziva k temu, da
               se problem postavi na internacionalno raven in morda v bilateralnih pogajanjih.</p>
            </sp>
            <sp xml:id="SDT2-KZEZ-Redna-056-1999-10-28.sp16">

               <speaker>PREDSEDNIK ALOJZIJ PETERLE:</speaker>

               <p>Jaz tega nisem eksponiral glede na to, da je gospod Potočnik povedal, da je to
               stališče pogajalske ekipe, to se pravi, da je itak to stališče zastopa. Zdaj če mi
               kot stranke lahko tukaj še kaj več naredimo, sem zato, če imate kakšen poseben
               predlog sklepa, ker mi smo zdaj v fazi odločanja. Razpravo smo prejopravili. Gospod
               Potočnik.</p>
            </sp>
            <sp xml:id="SDT2-KZEZ-Redna-056-1999-10-28.sp17">

               <speaker>DR. JANEZ POTOČNIK:</speaker>

               <p>Hvala lepa, gospod predsednik. Točke na 7. sestanku namestnikov glavnih pogajalcev,
               ki je bil v Pragi 23. in 24. septembra, so bile sledeče.</p>
               <p>Pregled poglavij, ki smo jih ravno kar imeli pred seboj, to je pregled poglavij iz
               30. konference, s konference 30. septembra, potem pregled poglavij za države
               kandidatke, ki pripravljamo še zadnja pogajalska izhodišča. To je za finančni nadzor,
               financiranje in proračun pravosodja, notranje zadeve, regionalno politiko prost
               pretok oseb in kmetijstvo. Vse države bodo ta poglavja oddale tekom letošnjega leta.
               Slovenija ima štiri danes na seji vlade, medtem ko zadnji dve, kmetijstvo, ne moremo
               še tako hitro pripraviti zaradi tega, ker imamo še zadnje screeninge okrog
               fitosanitarnih problemov v Bruslju in proračun tudi ne moremo še tako hitro
               pripraviti, ker je proračun dejansko vezan na vse tiste dejavnosti, ki so tudi
               potencialni prejemniki sredstev iz proračuna in kmetijstvo je eno od takih. Tako, da
               moramo imeti najprej pregled vse zgodbe, da lahko pravzaprav proračun dejansko tudi
                  sestavimo Nadaljevanje
               pogajalskega procesa, tu ima verjetno smisel povedati par besed. Namreč vse države so
               čutile, da pristop, kakršen je bil s strani Evropske unije doslej uporabljen, da se
               zapirajo neka poglavja, ni prav perspektiven. Ker vedno bolj postajajo na mizi
               poglavja, ki bodo stalno odprta. Povsod kjer imaš neko prehodno obdobje, je to
               poglavje praktično stalno odprto. In zaradi tega smo na neki način predlagali, da bi
               šli v kakšen modificiran pristop.</p>
               <p>Evropska komisija je v svojem poročilu oziroma Progres reportu ponudila pristop, ki
               je drugačen oziroma je bistveno drugačen. Tako bo, tako bo vsled dejstva, da se
               <gap n="..."/>aki dograjuje, to dejstvo izkoristila na ta način, da bo ponovno v bistvu odprla
               vsa poglavja, vključno s tistimi, ki so že zaprta in da jih bo zapirala kasneje,
               izključno pod pogojem, če bodo vse zaveze, ki so v pogajalskih izhodiščih vsebovane,
               dejansko uresničene. Tak pristop je za Slovenijo lahko ugoden, če bomo se znali dobro
               obrniti in izpolnjevati svoje zaveze vsi skupaj. Zakaj? Zaradi tega, ker je to
               pristop, ki temelji predvsem na objektivnih kriterijih in ne na političnih
               preferencah in pristop, ki temelji na objektivnih kriterijih in ne na političnih
               preferencah je za nas, vsaj po mojem mišljenju, za Slovenijo lahko boljši. Zaradi
               tega, ker zelo močnih političnih botrov v tem procesu preprosto nimamo. To je to.</p>
               <p>Potem drug, druga zadeva je, kako, kakšni, je, naslednja točka je bilo, kako se v
               bistvu odzvati na naslednjo šesterico, ki prihaja na Helsinkih očitno zraven.Skratka,
               povabljena bo vsa šesterica na temelju enega kriterija, to je da izpolnjuje pač
               politična Kopenhagenska merila. Zdaj naša skrb, ki smo jo izrazili je bila edino ta,
               da to ne bi smelo na noben način vplivati na upočasnitev pogajanj za prvo šesterico.
               In to smo tudi seveda jasno povedali in zapisali. In tudi na srečanja, ki je bilo
               kasneje v <gap n="..."/> na ravni zunanjih ministrov, je bilo to sporočilo dano. Morda bi dodal
               v tem svojstvu samo še to, da je komisija na nek način že odreagirala tudi na to v
               svojem predlogu. Namreč, ko predlaga odpiranja z vsemi šestimi kandidatkami pravi
               tako, da naj bo pogajanja, da naj bodo pogajanja z Romunijo in Bolgarijo odprta le,
               če bosta ti dve državi izpolnjevali določene pogoje, ki so tam navedeni. Skratka, gre
               za pogojno odpiranje pogajanj, kar pomeni, da dejansko kupuje čas. In v primeru vseh
               ostalih štirih kandidatk pa naj se pogajanja odpirajo samo na tistih področjih, kjer
               bo komisija ocenila, da je ta država pripravljena za pogajanje na tem področju. Kar
               pomeni dejansko spet neko pogojevanje s stanjem. In zdi se nam, da je to dosti
               pragmatičen pristop, ki na neki način zagotavlja dosti, precejšnjo razliko med to
               prvo skupino kandidatk in drugo.</p>
               <p>Zdaj drugo, kar se tiče sestankov oziroma naših internih sestankov, kaj smo se
               dogovorili. Dejstvo je, da na politični ravni seveda ne moremo reči in nesmiselno bi
               bilo in tudi prav je tako, da ne podpiramo širitve z, tudi z drugo šesterico, vendar
               na pragmatični ravni sestajanja je seveda nesmisel da, to je bil zdaj naš sedmi
               sestanek, da bi ti sestanki potekali na ravni dvanajsterice, zaradi tega, ker so
               vprašanja, ki jih imamo na mizi, povsem praktična in povsem izvzeta iz
               kontekstatrenutka, ki ga vsa šesterica doživlja. Tako, da bi bilo dopolnitev te
               skupine z naslednjo šesterico v bistvu povsem neoperativna zadeva. Zato smo menili,
               da je to, kar se v bistvu zdaj dogaja, da se ti sestanki, ki so na ravni, da ti
               sestanki, ki so na ravni dvanajsterice, ki so bili zdaj v Romuniji, mislim, da je
               naslednji zdaj v Bratislavi, da je to zadosti, da se v bistvu dvanajsterica na tej politični ravni
               srečuje, da pa na tej tehnični ravni pa še vedno ostajajo sestanki na ravni šesterice
               interesantni. To je bilo, to je bilo ena od stvari.</p>
               <p>No zadnja stvar je bil pa edino še dogovor, da je naslednji sestanek 16. in 17.
               decembra v Ljubljani. Hvala.</p>
            </sp>
            <sp xml:id="SDT2-KZEZ-Redna-056-1999-10-28.sp18">

               <speaker>PREDSEDNIK ALOJZ PETERLE:</speaker>

               <p>Hvala lepa. Jaz bi tukaj dodal samo en, en stavek. Razvoj, kakor ga, ga vidimo iz
               poročila gospoda Potočnika, kakor ga razbiramo iz nastopa predsednika evropske
               komisije Prodija in še koga, govori v tej smeri, da bo v bodoče poudarek izrazito na
               implementaciji zadev. To kar že nekaj časa poudarjamo, tudi tukaj. Želi kdo besedo?
               Gospod Pahor.</p>
            </sp>
            <sp xml:id="SDT2-KZEZ-Redna-056-1999-10-28.sp19">

               <speaker>BORUT PAHOR:</speaker>

               <p>Bom hvaležen za pojasnilo dr. Potočnika, ko je govoril o našem odnosu do sodelovanja
               naslednje šesterice v tem. Naj mi pojasni, gre tukaj za nek tehnični problem, ali gre
               za politični, ker če gre za politični, seveda stvari niso tako enostavne, potem tukaj
               mi apliciramo nek odnos do širitve, ki je zelo delikaten. Lahko dobim pojasnilo, da
               ne bi govoril <gap n="..."/></p>
            </sp>
            <sp xml:id="SDT2-KZEZ-Redna-056-1999-10-28.sp20">

               <speaker>DR. JANEZ POTOČNIK:</speaker>

               <p>Ja, verjetno bo najlažje pojasnilo, če ti kar dnevni red preberem. Razpravljali smo
               na tej konferenci, o poglavjih, ki so bila, prost pretok kapitala, ekonomska <gap n="..."/>,
               skratka o problemih, ki smo jih imeli skupaj odprte, naslednji je bil pregled
               poglavij, na katera, na katera smo se odzvali. Skratka, to je spet naš interni
               problem in je nekaj kar je izvzeto tistega trenutka časa. Skratka, ti sestanki so
               bili izjemno koristni, ker so pomenili oziroma ker pomenijo usklajevanje kandidatk v
               tem prvem krogu. Medtem ko pa drug krog, pa lahko kvečjemu pomeni informiranje,
               sodelovanje, nikakor pa ne usklajevanje v tem smislu tehničnega poteka procesa. In
               zaradi tega, mi smo razmišljali dvoje, možno bi bilo, da se v bistvu sestanek razdeli
               na dva dela, to je da imate prvi dan sestanek s šesterico, drugi dan sestanek z
               dvanajsterico. Vendar, ker je bil vmes že sistem postavljen, tako da se v bistvu, oba
               kroga se bosta vrtela. Tudi Slovenija bo z veseljem sodelovala tudi v tem drugem
               Bratislavskem krogu, kjer bo vsa dvanajsterica, kjer bo na politični ravni, pa tudi
               na ravni komuniciranja v svojstvu informiranja potekala diskusija, medtem ko na tej
               ravni se pa dejansko nimamo kaj pogovarjati, ker so vse te zadeve, ki smo jih tukaj,
               ki jih na teh sestankih se pogovarjamo, bi postale kar naenkrat izjemno neoperativne.
               Samo to je problem.</p>
            </sp>
            <sp xml:id="SDT2-KZEZ-Redna-056-1999-10-28.sp21">

               <speaker>PREDSEDNIK ALOJZ PETERLE:</speaker>

               <p>Izvoli.</p>
            </sp>
            <sp xml:id="SDT2-KZEZ-Redna-056-1999-10-28.sp22">

               <speaker>BORUT PAHOR:</speaker>

               <p>Kakšne pa so recimo statusne in stvarne razlike v položaju držav v prvem in drugem
               krogu?</p>
            </sp>
            <sp xml:id="SDT2-KZEZ-Redna-056-1999-10-28.sp23">

               <speaker>DR. JANEZ POTOČNIK:</speaker>

               <p>V bistvu so zelo velike. Ker s temi bodo zdaj pogajanja šele odprli, z nami bodo pa
               vsa, s temi bodo začeli se pogajati, skratka ti bodo začeli oddajati poglavja, naš,
               mi bomo pa v fazi ko bodo vsa poglavja oddana. Konec leta bodo vse te države oddale
               in mi bomo čisto v neki drugi fazi pogovarjanja oziroma dogovorjanja, ker je pa
               zaenkrat interes Evropske unije še vedno tak, da v bistvu nekako vodi vse države, vso
               šesterico vzporedno in da ne želi narediti velike diferenciacije, bi bilo razbitje te
               skupine zaenkrat nesmiselno.
               Opozarjam pa, da bo do diferenciacije neizogibno prišlo, in sicer ta pristop, ki sem
               ga prej opisal, ki govori o tem, da bo evropska komisija tehtala zapiranje ponovno
               poglavij na temelju izpolnjevanja danih obljub pogajalskih izhodišč in tudi širše v
               NPA, v državnem programu, izpolnjevanju zavez, ki jih Evropa pričakuje iz Partnerstva
               za pristop, to bo dajalo neko okvirno sliko, na podlagi katere bo dejansko prišlo
               proti koncu prihodnjega leta do zelo resne diferenciacije tudi v prvem krogu.</p>
            </sp>
            <sp xml:id="SDT2-KZEZ-Redna-056-1999-10-28.sp24">

               <speaker>PREDSEDNIK ALOJZ PETERLE:</speaker>

               <p>Želi še kdo? Gospod Pahor.</p>
            </sp>
            <sp xml:id="SDT2-KZEZ-Redna-056-1999-10-28.sp25">

               <speaker>BORUT PAHOR:</speaker>

               <p>Če pravilno razumem stvari, je sistem favorizirati dobre, v bistvu sistem, ki bi ga
               smeli in mogli podpirati odličnjaki. Kaj hočem reči? Sistem dveh skupin ustvarja
               seveda večji politični pritisk na države kandidatke v prvem in drugem krogu. Gre za
               strah vlad vseh šestih držav, da bodo iz prvega kroga izpadle; statusno je to seveda
               prava katastrofa, ne samo zaradi domačih, ampak tudi zaradi mednarodnih razmer. Hočem
               reči, da če bi se mi implicite ali pa eksplicite zavzemali za to, da ti dve skupini
               ostaneta narazen, potem moramo vedeti, da moramo biti za vsako ceno odličnjaki; ker
               pasti iz ene skupine v drugo, gospodje, to pa pomeni stvar, ki je lahko strašno
               delikatna.</p>
            </sp>
            <sp xml:id="SDT2-KZEZ-Redna-056-1999-10-28.sp26">

               <speaker>PREDSEDNIK ALOJZ PETERLE:</speaker>

               <p>Izvoli.</p>
            </sp>
            <sp xml:id="SDT2-KZEZ-Redna-056-1999-10-28.sp27">

               <speaker>DR. JANEZ POTOČNIK:</speaker>

               <p>Težko bi rekel, da je to, kar sem prej rekel, da je ena skupina in druga skupina. Gre
               za to, da se sestajamo pač na dveh nivojih. Evropa je vrgla to v skupno skupino, s
               tem da na tej tehnični ravni se ta skupina glavnih pogajalcev prve šesterice še
               sestaja, medtem ko se pa sestaja tudi druga šesterica oziroma skupajdvanajsterica.
               Skratka, to oboje je. Tako da bi ta dikcija, da gre za prvo in drugo, izjemno težko
               zdržala. Dejstvo pa je, to, ki ste ga omenili, da bodo preprosto stvari sojene po
               tem, kako dobro bo kakšna stvar obravnavana oziroma delana v posamezni državi.</p>
               <p>Tu bi gospodu predsedniku predlagal, da se preprosto uvrsti tudi ta <q>"Progress
               Report"</q> oziroma še pomembneje, <q>"Composit Paper"</q>, ki na nek način diferenciacijo dela
               tudi že znotraj prve šesterice kandidatk, in da se preprosto vsi skupaj zavedamo, da
               bo to merilo odličnosti edino, ki mu bo treba v prihodnosti slediti. In vidim, da je
               pravzaprav v tem naša večja priložnost kot pa v tem, če bi debata izvodenela v dosti
               politične kriterije okrog tega, katera je država, ki je prva upravičena za članstvo v
               Evropski uniji.</p>
            </sp>
            <sp xml:id="SDT2-KZEZ-Redna-056-1999-10-28.sp28">

               <speaker>PREDSEDNIK ALOJZ PETERLE:</speaker>

               <p>Hvala lepa. Vzamemo to na znanje. Mislim, da je to dobra misel glede nadaljnjega
               dela, in bomo tudi to dali na dnevni red.</p>
               <p>Če ni več razprave, bi to točko zaključil in se zahvalil gospodu Potočniku za
               udeležbo.</p>
               <p>Gremo nazaj na <title>4. TOČKO DNEVNEGA REDA.</title>
               </p>
               <p>Sam bi rad ob nadaljevanju dal naslednji uvod: rad bi kar se da nazorno pokazal, kaj
               se je zgodilo oziroma zakaj se je zgodilo ter zakaj tu v takem številu sedimo.</p>
               <p>To, kar je Bruselj videl v Sloveniji, je tale slika približno - če je to linija
               odločanja ali poveljevanja ali kakor hočete reči, in so tu državne inštitucije,
               izgleda slovenska slika približno tako <stage>(pa bom povedal, kdo od tega je minister
               oziroma kje je ministrstvo)</stage>. Bruselj je pa navajen na tole, zelo preprosta zadeva:
               red od vrha do tal ali pa od tal proti vrhu. In kaj je Bruselj naredil, potem ko je
               pred dobrim letom dni ugotovil, kako pri nas funkcionira. Kot jaz Bruselj razumem
               oziroma njihove izjave, 
               prepričanje je bilo, da če so stvari tako neusklajene, tako nivojsko nepovezane in
               hierarhično neurejene, potem mora biti v hiši veliko <q>"zosa"</q> <stage>(oprostite zelo domači
               govorici)</stage>. Šli so na nekaj mest in so našli tako rekoč tisto, kar so pričakovali, ker
               v državah, ki so tako urejene, mora biti potem nekaj narobe, in so nam povedali, kaj
               so našli.</p>
               <p>Naš problem pa je ta, da nekateri nočejo razumeti oziroma zavajajo zadeve v druge
               smeri, nočejo razumeti, kaj je bistven problem. Namreč, ni naš problem, da ne
               ustrezamo nekim predstavam Bruslja kot bodočega partnerja oziroma kot hiše, v kateri
               bomo skupaj, torej nas niso prijemali v zvezi s tem, katere direktive spoštujemo ali
               ne, oni so nam samo povedali, da tak sistem, kakršnega imamo, generira napake,
               generira korupcijo, generira goljufijo in take zadeve, in to so ugotovili. Mi smo
               padli na domačem izpitu. Namreč, kot kažejo ugotovitve, se ljudje, ki so za to
               zadolženi, niso držali naših predpisov - to si moramo pa mi sami povedati, seveda; če
               bi se držali naših predpisov, tričetrt teh zadev ne bi bilo. Zato, ko imamo sedajle
               tole slabo uro časa, da to debato opravimo, mislim, da je problem tako pomemben, da
               zaradi mene lahko tudi še sedimo, vendar bi rad, da se danes odločamo. Torej namen na
               tej komisiji - povem še enkrat, ker so tu nekateri novi udeleženci - ni, da sedaj mi
               uživamo v kompetenčnih sporih med različnimi hišami s tega področja ali da se
               ukvarjamo s tem, kdo ima bolj prav in kdo je bolj kriv; torej, tu nam ne gre za to.
               Nam gre za to, kako iz te situacije pritipo liniji komisije, ki ima evropske
               kompetence v državnem zboru. In pravim, naša naloga ni ponavljati ali obnavljati
               debate v odboru za kmetijstvo, gozdarstvo in prehrano, ampak videti, kaj lahko
               prispevamo k temu, da bo prišlo do pravočasne, učinkovite in veljavne sanacije, ki jo
               nam bodo priznali tudi partnerji v Evropski zvezi.</p>
               <p>Včerajšnja razprava je pokazala, da ministrstvo za kmetijstvo, gozdarstvo in
               prehrano ni reagiralo ustrezno, ne pravočasno, ne stvarno na ugotovitve evropske
               komisije iz septembra lanskega leta. S tega vidika se seveda tudi komisiji postavlja
               vprašanje, ali je mogoče z istim vodstvom opraviti stvari v enem mesecu, če niso bile
               opravljene v enem letu. Tu je tudi za nas vprašanje, kako to zadevo peljati po
               parlamentarni proceduri.Včeraj oziroma danes smo brali, da so bili predlogi, da bi se
               pospešeno obravnavalo zadeve v državnem zboru, s strani članov komisije zavrnjeni -
               jaz bi rekel, da to ni res, ker nismo še nič odločali. Moj predlog ob koncu razprave
               bo, da damo prioriteto zakonodaji s tega področja, ko bo pripravljena. Debata, ki bo
               pa danes tu tekla, pa je namenjena tudi temu, da bodo poslanci čim bolje opremljeni,
               ko bodo o tej zadevi odločali. Kajti zopet se govori, da delajo zakone nepravi
               ljudje, pa da ta ni udeležen paoni ni udeležen; meni kot predsedniku komisije in
               članu parlamenta je vseeno, kdo je udeležen, mene zanima, ali bomo dobili sem zakon,
               ki bo pil vodo v Ljubljani in v Bruslju, in ki bo to zadevo dolgoročno uredil. In tu
               bi še enkrat rekel, nas ne zanimajozdaj kompetenčni spori, nas pa zanima, zakaj je do
               tega prišlo  oziroma kako te
               zadeve stojijo, da bomo vedeli zadeve zasukati pravi v naslednji rundi. Najmanj kar
               pa je, kar bi želel pri tej zadevi pa je ta, da bi dobil parlament slab zakon, ki bi
               ga moral pod prisilo vlade čim hitreje sprejeti potem pa še deliti krivdo za slab
               zakon.</p>
               <p>Mi želimo zakon, ki bo urejal zadeve tako kot se to v Evropi spodobi oziroma je tam
               znano, ki bo končal z raznimi lobiji in klani in vem kaj vse govori te dni. Razni
               centri moči se reče temu v starem jeziku. Mi želimo urejenost kot jo priznava
               Evropska zveza kamor gremo. Ko bo tak zakon v hiši bo doživel po mojem prioritetno in
               hitro obravnavo. Ampak želimo imeti kvalitetno podlago za odločanje.</p>
               <p>Glede teh melodij, so zelo lepe, ampak bi prosil, če izključite mobiče, da bomo
               lahko v tričetrture to opravili. Še to bi rekel. Možnost imamo, da to končamo do
               10.00 ure, ker dlje ne smemo delati in zato prosim, da se govori jedrnato, stvarno in
               polemično samo tam kjer je res nujno. Če pa ne bo mogoče te debati pripraviti do
               sklepov, do 10.00 ure bom pač moral najaviti še eno nadaljevanje te seje. Ali kdo
               želi besedo? Gospod Hvalica.</p>
            </sp>
            <sp xml:id="SDT2-KZEZ-Redna-056-1999-10-28.sp29">

               <speaker>IVO HVALICA:</speaker>

               <p>Hvala lepa gospod predsednik. Najprej opravičilo za zamudo. Sedim na dveh komisijah.
               Zato sem se tudi javil.</p>
               <p>Prosil bi, da bi zadnji predstavniki prebrali navodila uporabe telefonov. Sicer bom
               dal vladi to zadevno pobudo, da vam javno to prebere in se boste naučili malo manir.
               Hvala lepa.</p>
               <p>Gospod predsednik! Glede na to, kar si rekel, bi dodal k temu samo to. Ne glede na
               to smo tu včeraj slišali iz ust enega izmed teh piramidalne strukture kot je bilo
               rečeno, kje pa je danes zamenjan z ministrom. Slišali zelo čudno, neevropsko izjavo,
               da se je vedelo za te pomanjkljivosti, da se pa ni reagiralo, ker bi s tem povzročili
               socialne probleme, da bi morali delavci na cesto. To je izrazito neevropska
               kategorija v kontekstu tržnosti. Lepo vas prosim. Svinjerija da, samo da se kupuje
               socialni mir.</p>
               <p>Sedaj me zanima. Glede na to, da je prišlo do spremembe kar se tiče prisotnosti te
               piramidalne strukture, da vrh piramidalne strukture odgovori, potrdi ali zavrže to
               izjavo državnega sekretarja Buta, ki je mene silno motila.</p>
               <p>Gre za zelo važno premiso v vsej tej zadevi. Hvala lepa.</p>
            </sp>
            <sp xml:id="SDT2-KZEZ-Redna-056-1999-10-28.sp30">

               <speaker>PREDSEDNIK ALOJZ PETERLE:</speaker>

               <p>Gospod Čeligoj.</p>
            </sp>
            <sp xml:id="SDT2-KZEZ-Redna-056-1999-10-28.sp31">

               <speaker>VLADIMIR ČELIGOJ:</speaker>

               <p>Hvala lepa za besedo. Danes smo pač dobili na klop analizo pomanjkljivosti
               veterinarsko sanitarnega pregleda. Že ob bežnem pregledu ugotavljam, da je en kup
               pomanjkljivosti in jih bom kar navedel.</p>
               <p>Ena izmed točk pravi. V enem obratu je regionalni laboratorij veterinarskega zavoda
               Slovenije enostransko zmanjšal obseg laboratorijskih preiskav vode. Naslednja pravi.
               Uradni veterinarji, veterinarskega zavoda Slovenije niso ustrezno nadzorovali
               izvajanja programov deratizacije. V vseh obratih je bila veterinarska kontrola
               veterinarskih oznak 
               neustrezna. V enem obratu so našli uvoznice za gojeno divjad, čeprav je registriran
               le za izvoz divjačine in tako naprej, da ne bom našteval.</p>
               <p>Skratka. Vse te pomanjkljivosti pridejo na skupni imenovalec, da veterinarska
               inšpekcija v Sloveniji enostavno ni delovala. Sprašujem naslednje.</p>
               <p>Kolikokrat je ministrstvo za kmetijstvo dobilo opozorilo oziroma priporočilo za
               ureditev vseh teh stvari s strani Bruslja? Zakaj, če ste dobivali že prej, nenazadnje
               je bilo prvič tako resno opozorilo dano novembra lani na screeningu. Zakaj ni
               veterinarska inšpekcija v smislu odprave teh pomanjkljivosti pravočasno
               intervenirala. Zakaj intervenira šele sedaj post festum po obisku veterinarske
               kontrole iz Bruslja.</p>
               <p>Iz vsega tega, kar smo do sedaj prejeli in v koliko smo informirani, bom rekel tako.
               Sklepam, da je več ali manj vse stvari so bile nekako namensko prepuščene neredu.
               Hvala lepa.</p>
            </sp>
            <sp xml:id="SDT2-KZEZ-Redna-056-1999-10-28.sp32">

               <speaker>PREDSEDNIK ALOJZ PETERLE:</speaker>

               <p>Hvala lepa. Ali želi še kdo besedo? Gospod Pahor.</p>
            </sp>
            <sp xml:id="SDT2-KZEZ-Redna-056-1999-10-28.sp33">

               <speaker>BORUT PAHOR:</speaker>

               <p>Ni sedaj toliko problem na tem, da je vladajoča koalicija podprla ministra, ko je
               šlo za ugotavljanje odgovornosti z diskusijo interpelacije, kjer je naša stranka
               odpirala tudi problem, ki se je kasneje izkazal za aktualen.</p>
               <p>On me preseneča, da vlada ni resno vzela opozoril, ki so bila v diskusiji. Pazite.
               Opozorila, ki so bila v diskusiji niso prihajal samo iz naše strni, so prihajale tudi
               od kolegov poslancev iz drugih strank. Torej, bi bilo pričakovati, da bi vlada O.K.
               politično dala potuho ministru, ampak hkrati razumela, da gre za resne probleme in
               pohitela z sanacijo razmer. To se ni zgodilo. Zanima me predsednik.</p>
               <p>Ali lahko minister danes pove. V čem so se sedaj zelo spremenile stvari in zakaj ne
               smemo biti pesimistični tudi, ko gre za sanacijo razmer v prihodnje. Torej. Ali lahko
               vlije optimizem temu omizju in javnosti in pove točno s katerimi ukrepi bodo sedaj
               končno preprečili morebitno uveljavitev ukrepov Evropske unije ali ne.</p>
            </sp>
            <sp xml:id="SDT2-KZEZ-Redna-056-1999-10-28.sp34">

               <speaker>PREDSEDNIK ALOJZ PETERLE:</speaker>

               <p>Hvala lepa. Ali želi še kdo besedo v tej rundi? Če ne bi samo še jaz nekaj dodal,
               neko ilustracijo in bi prosil potem ministra, da tudi na tako zadevo poskuša
               odgovoriti.</p>
               <p>Tole, kar se sedaj dogaja se bojim, da je neke vrste kepa, ki ne zadeva samo tega
               ministrstva. Včeraj je bilo že povedano da dve področji sta še podobno urejeni. Tisti
               dve področji zadevata to ministrstvo. Ljudje s katerimi sem govoril pravijo. Na sploh
               slovensko upravo, če bi jih javna uprava proizvajala izdelke, ki bi šli čez mejo, bi
               doživela enako oceno kot smo jo doživeli na tem področju. Gre za eno veliko sistemsko
               neurejeno zadevo s katero se bomo ukvarjali tudi še pri poročilu, ko bomo obravnavali
               poročilo evropske komisije.</p>
               <p>Včeraj sem dobil podatek z neke meje, ki jo je nek veterinar zapustil zato, ker ko
               je ugotovil,  da papir ne ustreza
               vsebini na meji in ko je opozoril višjo instanco, je dobil po telefonu navodilo, naj
               to vseeno spusti, kot se temu reče in sem ga prosil za dokaze, je rekel, kako naj vam
               dokažem telefon, ampak ko sem jaz to videl, sem pač nehal. Torej samo ena ilustracija
               o tem, jih je še nekaj, ampak želim povedati, do kje ta zadeve seže oziroma kako to
               lahko funkcionira, če ni redu in če se zakonitost ne upošteva in ve veste, kaj je
               komisija tukaj povedala. In si predstavljam, da tistemu zadnjemu v vrsti ni
               enostavno, če je deležen pri takih poslih tudi političnih pritiskov, pa niso bili
               politični pritiski samo na tej ravni, slišal sem tudi za pritiske na ministrski
               ravni, ko neki minister nima prav nobene ingerence nad nekim področjem in vendar tja
               posega tako rekoč s kadrovsko politiko. Zaenkrat po tej plati. Hvalica še.</p>
            </sp>
            <sp xml:id="SDT2-KZEZ-Redna-056-1999-10-28.sp35">

               <speaker>IVO HVALICA:</speaker>

               <p>Predsednik, še nekaj, ker smo dobili to šele danes na mizo in sem pogledal, kdo je
               pripravil to analizo, vidim tu dr. Dušan Pirih, član veterinarskega sveta. Ali je to
               kompetentno? Slišal sem, da je to veterinar v pokoju, ne vem, če je to res. Ali je to
               kompetentna oseba, ki pripravi eno tako analizo za komisijo državnega zbora ali kaj,
               ali je to uradna oseba ali je bila to imenovana oseba, kakšno funkcijo član
               veterinarskega sveta se mi zdi, ne vem, lahko da je bil pooblaščen, ampak želim
               natančno vprašanje, da ne bi tu kar tako trosili neke analize, ki so zgolj internega
               značaja. Mi smo komisija za evropske zadeve. Prosim za eksaktno pojasnilo.</p>
            </sp>
            <sp xml:id="SDT2-KZEZ-Redna-056-1999-10-28.sp36">

               <speaker>PREDSEDNIK ALOJZ PETERLE:</speaker>

               <p>Zdaj imamo kar nekaj vprašanj. Tukaj so pristojni oziroma merodajni, pa bodo
               povedali. Gospod minister, želite besedo? Izvolite.</p>
            </sp>
            <sp xml:id="SDT2-KZEZ-Redna-056-1999-10-28.sp37">

               <speaker>CIRIL SMRKOLJ:</speaker>

               <p>Jaz se najprej opravičujem za včeraj, ker nisem bil sam prisoten na komisiji z
               ozirom na obveznosti, ki smo jih imeli v okviru vlade, bi pa bil res rad zelo kratek
               in bi tudi rad odgovoril, predvsem na ta del, ker sem bil tudi seznanjen z delom
               razprave, ki je bila včeraj. Gospod predsednik, jaz se popolnoma strinjam z vami, ko
               ste za to shemo pokazal, kako stvari delujejo in tudi slovenska veterinarska javnost
               je s takšnim stanjem seznanjena, tako iz poročila iz lanskega leta, tako iz naslova
               delavce <stage>(?)</stage>Tajeks, ki smo jo predvsem na osnovi lanskoletnih problemov organizirali
               in kjer so eksperti iz tega področja zainteresirani in predstavili, kako oni vidijo
               ta problem in ta delavnica, ki je bila v mesecu oktobru, je jasno pokazala, da imamo
               vSloveniji pravzaprav štiri piramide v veterini in da seveda brez neke avtoritete na
               tem področju stvari ne morejo funkcionirati. Zakaj je prišlo do takšne reakcije
               veterinarske inšpekcije in potem stalnega veterinarskega odbora? Ker ravno zaradi te
               neustrezne vertikalne odgovornosti so ocenili, da so napake takšne, da jih nismo v
               stanju hitro odpraviti. In temu ustrezno je bila, moram povedati, reakcija vlade v
               tem delu, da smo že v oktobru sprejeli spremembo statuta in omogočili veterinarski upravi Republike Slovenije,
               da izvaja izobraževanje in izdaja potrdilo o tem združevanju delavcem veterinarskega
               zavoda, ki v obratih opravljajo nadzor. Tudi, govori se o zamudi. Poglejte, mi smo
               čisto v normalnem procesu reševanja te problematike v nacionalnem programu točno
               napisali, kdaj in kako bi te stvari reševali. Delavnica je v konteksu reševanja tega
               in v naslednjem letu je bil predlagan tudi v državnem programu sprememba zakona o
               veterini, vendar ta ugotovitev inšpekcije in zahteva Evropske komisije, da moramo to
               nemudoma urediti, resno zahteva za tudi hitro spremembo zakona, ker samo z ustrezno
               hitro spremembo zakona lahko veterinarska uprava Republike Slovenije dobi tisto, kar
               sem prej rekel, avtoriteto na tem področju in v spremembi zakona tudi predlagamo
               nekatere, v bistvu brisanje nekaterih pooblastil, ki jih je imel tudi kot jaz sam kot
               minister, ker tudi to ni v skladu s to možnostjo, da res ta uprava veterinarsko
               ustrezno sama ukrepa. Nisem jaz pristojen po evropskih direktivah, da podpišem
               odločbo, ali bomo enemu obratu vzeli izvozno številko ali ne, ampak je to v Evropi
               povsod pristojnost veterinarskih uprav. Tudi, kar se tiče številčenja živali in pa
               sledljivosti mesa, jaz moram povedati, da mi smo v septembru končali zadnji pregled
               zakonodaje oziroma usklajenost za področje zoo tehnike, v septembru tega leta in
               takoj potem pristopili k končni redakciji pravilnika o identifikaciji in registraciji
               govedi, ki bo potem osnova za pripravo pravilnikov tudi za druga področja živali, ki
               so v prometu. Sledljivo, mi smo lansko leto prav na osnovi opozorila pridobili
               ustrezno skupino projekt sledljivosti mesa je pripravljen do te mere, da bo naslednji
               teden na področju živinorejskega zavoda Celje in pa ene mesne predelovalne industrije
               praktičen prikaz izvedbe tega projekta in če bo ocena, da je projekt takšen, ampak
               praktičen prikaz, od ušesne številke v hlevu, pa do mesa, dobesedno in če bo ta
               projekt pokazal, da so stvari v redu, tudi ga bomo ocenjevali z zunanjimi eksperti,
               bo tomodel, po katerem bi tudi ta problem rešili, problem, ki tudi v vseh državah
               Evropske unije še ni ustrezno rešen, tako da je tukaj treba, če ta del zaključim,
               resno spremeniti zakon, gospodje poslanci,  resno ga je treba v tem delu in res v Sloveniji določiti tisto
               maksimalno <gap n="..."/> avtoriteto, ki bo odgovorna za to področje. Tudi delavcem, ki v mesno
               predelovalnih obratih opravljajo nadzor, da pooblastila inšpektorja in seveda vse
               pravice takojšnjega ukrepanja na mestu samem.</p>
               <p>Drugo, kar je po vrsti, gospod Hvalica rekel glede reakcije in izjave mojega
               sekretarja gospoda Buta, zaradi socialnih zadev. Jaz ne vem, da mi ne bi reagirali,
               mi smo v lanskem letu trem obratom odvzeli izvozne številke in v letošnjem letu osmim
               obratom odvzeli izvozne številke, ne glede na obseg. In se ravno tako pripravljajo
               projekti v drugem delu, kjer ni samo problem pri rdečem mesu, da se tudi na področju
               mleka, ki je eno od izredno občutljivih področij, tudi te stvari uredijo.</p>
               <p>Gospod Čeligoj je v svojem izjavljanju rekel, da veterinarska inšpekcija ni
               izdelovala, kar je izvidno iz tega poročila oziroma analize. Predvsem delovanje
               delavcev veterinarskega zavoda na, v obratih, je bilo vzrok, takšni odločitvi
               stalnega veterinarskega odbora in je treba vedeti, d za učinkovito delovanje
               veterinarske inšpekcije na vseh nivojih, jaz ponovno, nujna sprememba zakona o
               veterini. Ponovno nujna in veste tukaj je kar hudo, ko nekatere veterinarske
               avtoritete pravijo, da te spremembe zakona ne rabimo.</p>
               <p>Jaz sem se sam osebno pogovarjal z inšpektorji, ki so pregledovali te obrate in ti
               inšpektorji so mi rekli jasno. Minister, evropski inšpektorji ki so bili v septembru
               tukaj, opozorili so me na napake in jasno povedali, spremeniti morate zakon. Ta
               izdelavnica<stage>(?)</stage> je to isto pokazala. Zahteva se jasen piramidalni sistem, kjer je
               veterinarska uprava kot najbolj odgovorna, potem so kontrole na meji, v sredini te
               piramide in pa laboratoriji in pa na dnu primarna veterinarska dejavnost.</p>
               <p>Tako da tukaj ni kaj, enostavno zakon, v tem delu je potrebno spremeniti in jaz tudi
               lahko informiram vašo komisijo, da smo mi tiste najnujnejše člene že, pripravili
               predlog sprememb in da bo danes obravnava tega dela sprememb, v kolikor bom uspel
               točko uvrstiti na dnevni, na dnevni red seje vlade, tudi obravnavano v vladi in
               potem, če bomo v okviru vlade dosegli soglasje, tudi poslano v državni zbor za
               obravnavo in sprejem.</p>
               <p>Gospod Pahor, glede zamud. Jaz se dobro spomnim interpelacije in tudi dobro vem, da
               ste zelo resno, da je zelo resno vaša poslanska skupina in tudi nekateri drugi
               poslanci opozarjala na problem zamud pri sprejemanju zakonodaje  s tega področja. Jaz bi rad tukaj poudaril, da
               je zakon o veterini stopil v veljavo na začetku leta 1995 in jasno naložil takratni
               vladi in takratnemu ministru, da mora v 6 mesecih pripraviti ustrezne podzakonske
               akte. Po sprejemu mandata sem ugotovil, da na tem delu vlada velika zamuda in jaz
               moram povedati, da smo mi v tem obdobju sprejeli preko, sprejeli v bistvu in dali v
               obravnavo dva zakona za to področje in sprejeli preko 109 podzakonskih aktov,
               pravilnikov, uredb, ki to področje regulirajo. Izredno zahtevno, obsežno gradivo, ki,
               kjer imamo samo še nekaj pravilnikov za sprejeti, to so pa predvsem pravilniki, ki so
               vezani na soglasje tudi ministrstva za zdravstvo in v tem delu usklajevanja prihaja
               do manjših zamud.</p>
               <p>Zakaj tudi optimizem, da bi ta problem lahko rešili. Jaz iskreno povem, gospe in
               gospodje, da sem pravzaprav od začetka intenzivno spremljal to problematiko, tudi s
               sodelavci poskušal najti rešitve in v tem trenutku je naša ocena, da z isto ekipo,
               samo z isto, smo v stanju te zahtevane rešitve s strani stalnega veterinarskega
               odbora uspešno rešiti, ker smo tudi mi v posvetovanjih ravno s temi ljudmi pridobili
               nekatere informacije za predlagane rešitve. In tudi s to ekipo smo v Bruslju
               informirali predstavnike držav članic Evropske unije o ukrepih, ki jih je
               veterinarska uprava takoj po ugotovitvi veterinarske inšpekcije v mesecu septembru,
               začela izvajati in ravno ti ukrepi so tudi prepričali predstavnike držav članic v
               stalnem veterinarskem odboru, to je direktorji veterinarskih uprav, da se je en del
               držav članic odločil, da Sloveniji priznavajo eno krajše obdobje za sanacijo teh
               problemov.</p>
               <p>Če zaključim v tem delu, bi seveda rad poudaril, da je to področje izredno zahtevno,
               gre se za področje zaščite zdravja potrošnikov. Mi imamo na tem področju ogromno še
               za postoriti. Če gledate poročilo o napredku, jasno pove, da na področju zakonodaje
               je bil napredek dosežen, na institucionalnem pa je, so potrebne predvsem te spremembe
               in pa ena od izredno resnih zadev, ki jo tudi  poročilo navaja, je problem ureditve nadzora na mejnih
               kontrolnih točkah, na meji z Republiko Hrvaško, kjer moramo do vstopa stvari urediti.
               Je pa resen problem, da z ozirom na pristojnost večih resorjev komisija v tem delu
               ugotavlja, da ni napredka.</p>
               <p>Še enkrat bi rad poudaril naslednje. V tem trenutku bi nesprememba zakona o veterini
               bila signal Bruslju, da Slovenija tega področja ne želi urediti. Hvala lepa.</p>
            </sp>
            <sp xml:id="SDT2-KZEZ-Redna-056-1999-10-28.sp38">

               <speaker>PREDSEDNIK ALOJZ PETERLE:</speaker>

               <p>Preden dam besedo naprej, bi samo rekel, da ni tu nobenega problema na strani
               komisije glede tega signala. Kot sem rekel, komisija bo nedvomno podprla vse, kar
               more parlament narediti, da zadevo reši, samo pravim, želimo kvaliteten zakon.
               Replika, Hvalica, potem razprava gospod Juri, prof. Pogačnik. Imaš tudi repliko?
               Potem si prvi.</p>
            </sp>
            <sp xml:id="SDT2-KZEZ-Redna-056-1999-10-28.sp39">

               <speaker>AURELIO JURI:</speaker>

               <p>Bo pa kratka. Mene veseli ta optimizem, ampak brez zamere, gospod minister, če imam
               določene dvome na izvajanje, ki ste ga nam podali, in na zaključek, na vašo oceno, da
               z isto ekipo boste v stanju rešiti problem.</p>
               <p>Ta problem ni nastal v tem trenutku, očitno, problem ima daljše korenine. Bili ste
               opozorjeni s strani evropske komisije, tudi s strani interpelatorjev in tako naprej,
               tudi s strani drugih subjektov, pa se do sedaj ni ustrezno ukrepalo, in smo se znašli
               pred velikim problemom. Zadnjič, včeraj sem rekel, hvala bogu, da imamo ta odlog, da
               se da lahko še nekaj ujeti. Ampak če bi ne ujeli te situacije, mislim, da bi bila
               škoda katastrofalna za naš izvoz mesa in, mislim, tudi za vso našo industrijo na tem
               področju.</p>
               <p>Sami trdite, in se strinjam, da je treba hitro sprejeti zakon. Sam sem tudi rekel
               včeraj, da se bom zavzemal za to, da hitro sprejmemo zakon, ampak nujno ni hitro
               sprejeti zakon, nujno je sprejeti dober zakon, in da bi do tega prišli, v trenutku,
               ko ste se zavedali, da obstajajo štiri piramide - to sem slišal - kot minister ste na
               oblasti že tri leta, bi morali te štiri piramide združiti v eno piramido, in to v
               treh letih, ne sedaj v enem mesecu. Mislim, da bo to težko.</p>
               <p><q>"Treba je določiti maksimalno avtoriteto"</q> - mislim, da so maksimalne avtoritete tu
               jasne. Kar se tega vprašanja tiče, maksimalna avtoriteta je predsednik vlade, pod
               njim je minister in na koncu je minimalna avtoriteta veterinarski inšpektor - to je
               piramida. Iz tega naslova bi vsa dosedanja organiziranost in vse dosedanje spremembe
               morale voditi k temu, da nam ne bi danes predavali, kaj bo treba postoriti, temveč
               kaj je bilo storjeno in seveda nimamo več kaj popraviti. Danes vemo, da bo treba
               popraviti. Strinjam se, včeraj sem rekel, da ta zakon, verjamem, da lahko<gap n="..."/></p>
            </sp>
            <sp xml:id="SDT2-KZEZ-Redna-056-1999-10-28.sp40">

               <speaker>PREDSEDNIK ALOJZ PETERLE:</speaker>

               <p>Se opravičujem, gospod poslanec, to pa sedaj ni več replika, tako da<gap n="..."/></p>
            </sp>
            <sp xml:id="SDT2-KZEZ-Redna-056-1999-10-28.sp41">

               <speaker>AURELIO JURI:</speaker>

               <p>Bom v desetih sekundah zaključil. Samo pravim, da moramo mi tudi danes ugotoviti
               odgovornosti. Včeraj sem rekel, da ne bomo samo z zakonom rešili zadeve. V enem
               mesecu ali nekaj mesecih je treba še vrsto drugih potez povleči. Hvala.</p>
            </sp>
            <sp xml:id="SDT2-KZEZ-Redna-056-1999-10-28.sp42">

               <speaker>PREDSEDNIK ALOJZ PETERLE:</speaker>

               <p>Nekaj bi prosil. Na vprašanje, ki ga je prej gospod Hvalica postavil, ni bilo
               odgovora, in bi prosil, če se lahko odgovori.</p>
            </sp>
            <sp xml:id="SDT2-KZEZ-Redna-056-1999-10-28.sp43">

               <speaker>IVO HVALICA:</speaker>

               <p>Bom jaz povedal, ker moram iti na drugo komisijo. Gospod minister, niste mi
               odgovorili na moje vprašanje. Zdaj povejte, katera od piramid ima prav, ali But ali
               vi.  Potem se boste tudi
               zmenili, kdo je na vrhu te piramide. V kolikor je ta neevropska izjava Buta, torej je
               ne prekliče, potem bo pač treba potegniti neke konsekvence; če jih ne boste vi, jih
               bo moral nekdo drug. To je eno.</p>
               <p>Drugič. Tu apelirate na poslance, da je treba sprejeti zakon - tako hočete zvrniti
               to odgovornost na državni zbor. Ja, pa kdo sprejema zakon?! Kdo? Ja, večina! Hkrati
               pridete v kontradikcijo, da če boste uspeli uvrstiti to na dnevni red vlade,
               govorite, skratka, kontradiktorno in nekredibilno.</p>
               <p>Torej, z isto ekipo - verjetno da se lahko da tudi narediti, samo zamenjati morate
               piramido - mogoče bi jo pa postavili na špico. Verjemite mi, če ste ekvilibrist,
               lahko to tudi uspe; to sem že videl v cirkusu, težje bo pa to v vladi. Hvala lepa.
           </p>
            </sp>
            <sp xml:id="SDT2-KZEZ-Redna-056-1999-10-28.sp44">

               <speaker>PREDSEDNIK ALOJZ PETERLE:</speaker>

               <p>Hvala lepa. Prosil bi za odgovor na tisto vprašanje glede gospoda Piriha, mislim, da
               je gospod Kovač želel odgovoriti na to.</p>
            </sp>
            <sp xml:id="SDT2-KZEZ-Redna-056-1999-10-28.sp45">

               <speaker>MAG. ZORAN KOVAČ:</speaker>

               <p>Hvala lepa, gospod predsednik. Lahko pojasnim samo ta del. Dr. Pirih je bil do svoje
               upokojitve direktor veterinarske uprave, prav tako pa je strokovnjak s področja
               higiene živil, saj je pravzaprav tudi iz tega naslova doktoriral. V svojem
               dolgoletnem opravljanju je doživel takih inšpekcij, ki smo jih doživeli v letošnjem
               letu, več kot 20, tako da lahko kompetentno sodi o zadevi.</p>
               <p>Mogoče bi pa povedal še to, ker je bilo danes tudi nekaj rečenega v zvezi z
               zamudami. Predstojni te veterinarske uprave sem od sredine leta 1997, se pravi, nekaj
               več kot dve leti. Stanje, ki je bilo takrat na področju zakonodaje, je iz zakona o
               veterinarstvu izhajalo, da so vsi prehodni roki, ki jih je zakon določal za izdajo
               podzakonskih predpisov, mimo. Eni so bili samo tri mesece po uveljavitvi zakona, vsi
               ostali, recimo, pa tja do dve leti. Torej stanje, ki je bilo v letu 1997, je kazalo,
               da sicer zakon imamo, nimamo pa ga implementiranega. V vseh teh dveh letih delovanja
               kot predstojnik veterinarske uprave se nenehno srečujem s tem delom, da se mi poskuša
               na tak ali drugačen način odrezati glavo, najsi bo to iz politično strokovnih
               razlogov ali pa samo iz tipično političnih razlogov.  Čeprav se na veterinarski upravi pripravljajo predpisi
               skupaj v različnih komisijah so pripombe, da ti predpisi niso ustrezni. Pa vendarle
               predpise danes imamo vsaj v tistem delu, ki lahko inplementirajo zakon do take mere,
               da lahko stroka kot taka deluje.</p>
               <p>Do leta 1998 nismo imeli niti mreže javne veterinarske službe in so zasebne
               veterinarske organizacije delovale tudi brez ustreznih pogodb. Opozarjamo pa na
               problem nekonsistentnosti zakona in na dejstvo, da ni urejen tako kakor zahtevajo
               evropske direktive oziroma kakor tudi zahteva na določenih delih pravni red acquisa v
               celoti več kot 2 leti. Javno od screeninga dalje tako v strokovni javnosti kakor tudi
               v upravni javnosti.</p>
               <p>Zakaj ni prišlo do sprememb zakona oziroma zakaj se zakon kot tak ne sprejme? Lahko
               samo povzamem razmišljanje včerajšnjega veterinarskega sveta, kjer so bili
               strokovnjaki v veterinarskem svetu mnenja, da na tak hiter način zakon ne moremo
               spreminjati, se strinjam. Mi smo dali v plan spremembo zakona v letu 2000, 2001. Da
               bi se strokovno lahko o zadevah natančno pogovorili. Vendar so na podlagi zakonodaje,
               ki smo jo bili dolžni predložiti v Evropsko unijo, bruseljski uradniki natančno
               ugotovili kakšen sistem imamo v državi.</p>
               <p>Včeraj sem povedal, da smo imeli pred septembrsko inšpekcijo še eno inšpekcijo.
               Včeraj je tudi prišlo dokončno poročilo te inšpekcije, ki je bila od 21. junija pa do
               24. junija v naši državi, ki ugotavlja, natančno to, kar pravzaprav opozarjamo in ki
               ob enem tudi nakazuje, da tako in na tak način kakor smo urejeni biti ne moremo To ni
               zapis veterinarske uprave Republike Slovenije. To niti ni predstavitev veterinarske
               uprave Republike Slovenije, pač pa je to zapis, ki ga je opravila neodvisna
               inšpekcija Evropske unije v mesecu maju oziroma juniju, ko je pregledovala ribjo
               industrijo.</p>
               <p>Plus tega jasno razvidno, da na osnovi pregleda zakonodaje, ki jo je opravila sama
               že v Bruslju. Na osnovi tega je raslo, da ni hirahinčnih ovinkov znotraj teh
               institucij, ki jih imamo in ob pregledu zakonodaje še nadalje tudi ni možnosti
               takojšnjega ukrepanja. Prav tako so tudi v tem poročilu dana določena priporočila
               tako evropski komisiji kakor tudi veterinarski upravi Republike Slovenije. O tem
               poročilu smo prav tako seznanili tudi vse, ki se jih to poročilo dotika. Vendar
               dokler ni prišlo do tako drastičnih ukrepov komisije, pravzaprav na strokovnem
               področju ni bilo natančnega posluha, da bi zakon kot tak sploh odpirali oziroma
               spreminjali.</p>
               <p>Vem, da je odprtje zakona in sprememba zakona zahtevno delo. Da zahteva konsenz
               znotraj stroke. Vendar stroka danes trenutno išče krivca, ki mu bo naprtila vso
               odgovornost za zadevo, ki se je zgodila in najprimernejši je to upravni organ, ki je
               pa že opozarjal na to zadevo javno na kongresih, pa vendarle ni bilo nikoli nobene
               reakcije na to.</p>
               <p>Leta 1998 je na problemski konferenci veterinarske zveze Slovenije v uvodnem
               referatu bilo predstavljeno katere so odprte točke in v zaključkih jasno povedano kaj
               moramo narediti, od teh zaključkov, ki jih je bilo osem, smo prišli do petega. Pri
               institucionalni spremembi, ureditvi laboratorijev in spremembi zakona smo se
                  ustavili in se vrtimo v
               določenem krogu. Hvala lepa.</p>
            </sp>
            <sp xml:id="SDT2-KZEZ-Redna-056-1999-10-28.sp46">

               <speaker>PREDSEDNIK ALOJZ PETERLE:</speaker>

               <p>Hvala lepa. Sedaj imam pet prijavljenih za besedo. Upam, da je predlog tak, da nam
               bo pomagal naprej. Gospod Lavrinc.</p>
            </sp>
            <sp xml:id="SDT2-KZEZ-Redna-056-1999-10-28.sp47">

               <speaker>MAKSIMILJAN LAVRINC:</speaker>

               <p><gap n="..."/> <stage>(Izklopljeno-ni razumljivo.)</stage> <gap n="..."/> Predsednika bi prosil, da preprosto vzame
               besedo, ko se razpravljavci oddaljujejo preveč od teme. Mislim, da smo danes tukaj
               nestrokovnjaki za veterino, ki bomo razsodili kaj je prav ali kakor trdijo eni ali
               kakor trdijo drugi. Ali je prav tisto, kar je zapisano tukaj.</p>
               <p>Ampak predvsem komisija za evropske zadeve, ki naj bi vedela kje smo. Izvemo največ
               iz časopisov, na žalost. Kaj in kako se bo ukrepalo. Tega sem pa zelo malo danes
               slišal.</p>
               <p>Zato predlagam, če hočemo danes končati, da se preprosto poslužiš te možnosti in
               vzameš besedo.</p>
            </sp>
            <sp xml:id="SDT2-KZEZ-Redna-056-1999-10-28.sp48">

               <speaker>PREDSEDNIK ALOJZ PETERLE:</speaker>

               <p>Hvala lepa. Sedaj imamo še četrt ure časa in pet razpravljavcev. Potem moramo še o
               sklepih govoriti in tudi kaj odločiti. Če ne bo mogoče, bomo nadaljevali jutri v tem
               prostoru ob isti uri. Prof. Pogačnik.</p>
            </sp>
            <sp xml:id="SDT2-KZEZ-Redna-056-1999-10-28.sp49">

               <speaker>PROF. DR. MILAN POGAČNIK:</speaker>

               <p>Hvala lepa za besedo gospod predsednik. Moram se predstaviti, ker me ne poznate. Sem
               redni profesor za patalogijo za sodno pravno veterinarstvo in sem tista nominirana
               <gap n="..."/> <stage>(Ni razumljivo.)</stage> <gap n="..."/> Katero je omenil minister, da kljub temu, da me priznava za
               avtoriteto me ni nikoli konzultiral o teh vprašanjih.</p>
               <p>Rekel bi naslednje. Da je potrebno na nekatere stvari le opozoriti. Moram reči, da
               se v zadnjih letih veterinarski stroki dogajajo zadeve, ki presenečajo stroko samo.
               Preprosto nimamo možnosti izraziti svojih stališč, strokovnih stališč. Zadeve se
               urejujejo na ministrstvu in zadeve se urejujejo v ozkem krogu na veterinarski upravi
               Republike Slovenije.</p>
               <p>Govoril bom predvsem o zakonu o veterinarstvu. Zakon o veterinarstvu je bil sprejet
               leta 1995. Napravljen je po modernih principih katere je predpisa mednarodni biro za
               kužne bolezni. Kolega Kovač je stalni delegat v mednarodnem okviru za kužne bolezni.
               Kot delegat Republike Slovenije in te zadeve dobro pozna.</p>
               <p>Takrat smo pravzaprav ta zakon na tej osnovi naredili in zakon je več ali manj
               usklajen z standardi, ki veljajo v Evropski uniji. Prebral bi še nekaj. Govori se, da
               ni zadosti pooblastil. 120. člen piše jasno. Upravne naloge in inšpekcijo nadzorstvo
               na področju veterinarstva opravlja veterinarska uprava. Ne vem kakšne širše
               pooblastilo naj bi še stroka imela, veterinarska uprava, da ne more nadzorstva
               speljati. Seveda pa morajo temu še slediti številni podzakonski akti. Vertikala
               pravzaprav je izpostavljena, je mogoča, ni pa izpeljana. V tem je problem.</p>
               <p>Zaradi tega je moje mnenje, da zakon kot tak ni nujno spreminjati v tem segmentu.
               Ampak, da se to da urediti s podzakonskimi akti. Da je temu tako je tudi že dokazal
               sklep vlade, ki je nekatera pooblastila prenesel na veterinarsko upravo oziroma je
               vzel veterinarskem zavodu. Tako je bilo prej narejeno, če je bil sklep o ustanovitvi
               veterinarskega zavoda drugačen. Se pravi, da je sklep o ustanovitvi veterinarskega
               zavoda katerega je tudi vlada sprejela ni dober. Da bi bilo potrebno to spremeniti.
               Sami sklep je bil sprejet naslednje leto, leta 1996 pred 3 leti, da se
                  razumemo. Pa še to bi rekel,
               ta sklep, ki je bil sprejet, je seveda bil slabo sprejet, ker je povzročil zmedo na
               mejah zaradi tega, ker je veljal za vsa živila živalskega izvora, zato pa preprosto
               inšpekcija takrat ni bila usposobljena, ker je bilo samo 14 ljudi, ki lahko to dela,
               tako da je bilo treba temu sklepu le dodati obrazložitev, da se lahko sploh dela, da
               je to velja samo za rdeče meso. Skratka ugotavljamo, da se dogajajo različne napake
               pri delu upravnih služb, vendar stroka na to nima možnosti opozarjati, ni
               konsultirana. In to je ta težava v stroki sami, s tem vas ne bi več obremenjeval.
               Skratka menim, da bi z ustrezno dopolnitvijo podzakonskih aktov in z opravilom
               številnih drugih nalog, katere tale politika, ta predlog urejevanja kmetijske
               politike v Sloveniji predpisuje, bi bilo potrebno urediti.</p>
               <p>Potem se pa seveda brez kakršnekoli konsoltacije predlog sprememb zakona o
               veterinarstvu na včerajšnji seji sveta za veterinarstvo, smo ga dobili, ki bistveno
               posega v dosedanje delovanje veterinarske stroke, brez konsoltacije stroke. To je
               največji očitek kmetijskemu ministrstvu, da se stroka preprosto ne konsoltira. In ne
               me prosim navajati kot avtoriteto, če me niste nikoli konsoltirali, gospod minister.</p>
               <p>Samo to bi še rad povedal. Tudi se ugovarja glede izpeljave veterinarske zakonodaje,
               glede mreže. Mreža preprosto, to pač leti na bivšega direktorja, ki je pač pokojni,
               mreže ni bilo mogoče narediti zaradi tega, ker ni bila izpeljana privatizacija. Kako
               boš pa postavil mrežo, če nimaš organizacij, katere bodo to delo opravljale? Tukaj
               zraven mene sedi predsednik zbornice, bo gotovo lahko povedal. Govori se o 109
               sprejetih predpisih podzakonskih. 86 od tega so navadna navodila za zatiranje
               živalskih kužnih bolezni, katere je pripravila veterinarska fakulteta skupaj s stroko
               že leta 1996,pa niso bili sprejeti do nedavnega. Poleg tega pa so ta navodila močno
               spremenjena, nekatera celo v škodo stroke, ker so strokovnjaki, ki so sodelovali pri
               tem, bili preglasovani na sejah veterinarske uprave, preglasovani, strokovnjaki s 30
               let prakse. Vse to smo vseskozi obveščali veterinarsko upravo, vendar veterinarska
               uprava na to ni odgovarjala. Ni se ji zdelo potrebno komunicirati s stroko. To je pa
               druga plat resnica, katero stroka ni imela možnosti povedati. Hvala.</p>
            </sp>
            <sp xml:id="SDT2-KZEZ-Redna-056-1999-10-28.sp50">

               <speaker>PREDSEDNIK ALOJZ PETERLE:</speaker>

               <p>Hvala lepa. Gospod Pucko.</p>
            </sp>
            <sp xml:id="SDT2-KZEZ-Redna-056-1999-10-28.sp51">

               <speaker>CIRIL PUCKO:</speaker>

               <p>Hvala. Gospod predsednik, spoštovani prisotni! Jaz bi imel samo dve vprašanji.
               Govorili smo o tem, kaj bo, ampak skupina misije oziroma inšpektorji ni kontrolirala
               tega, kar bo, ampak je kontrolirala pravilnike, ki v tej državi že veljajo in tu smo
               se preprosto iz njih norčevali. Recimo samo primer. Na strani 4 ali 5, skupina misije
               piše: <q>"Pred inšpekcijo ponovno odobrenega oddelka, ločenega obrata za mesne izdelke
               so slovenske oblasti skupini misije zagotovile ter ji pokazale itn."</q> in jim potem, še
               naprej piše <q>"zagotovile, še preden so odprli vrata, da so vrata trajno zaklenjena,
               vendar so ta vrata edini dostop do obrata."</q> Mislim, to je laž v oči in če se tako
               obnašamo, mislim, da ne more biti poročilo sploh drugačno. Samo čudim se, da ukrep
               prepovedi ni veljal, ker to je samo eden, ampak takih je celo poročilo oziroma zdaj
               tudi ta neka analiza, ki je, ki naj ne bi bila podpisana, mislim z neverodostjnimi
               ali pa kako bi rekel, imeni, ampak tudi to  o tem piše oziroma je kolega Čeligoj že nekatere stvari navajal. In
               seveda zato je to čista, po domače povedana, šlamparija. Če jaz pričakujem, da v
               goste nekdo pride, bom vsaj prah pobrisal, to je približno tako in če v klavnici,
               kjer se gre za to ali bo živelo, če se vežem na tisto, kar je kolega Hvalica govoril
               o tem, kakšni so socialni momenti lahko, iz včerajšnje seje, potem je to seveda
               toliko bolj pomembno, da bi se vsaj ti obrati na kontrolo ali na inšpekcijo
               popravili, saj so bili obveščeni. Mislim, to je popolna šlamparija oziroma odnos, ki
               ga pač imamo oziroma potem tudi ni čudno, da se bo to najbrž zgodilo. In seveda mene
               zanimajo ukrepi. Od te prve vesti, ki smo jo slišali po radiu, jaz mislim, da sem se
               ravno domov vozil, sem to slišalprvič pred približno 14 dni bo jutri ali
               pojutrišnjem, je 14 dni minilo, me zanima, gospod minister, katere ukrepe boste
               oziroma bi že zdavnaj morali predlagati vladi. To bi morali že narediti, če bi hoteli
               zadevo rešiti oziroma vsaj potešiti tisto javnost, ki pričakuje neke ukrepe oziroma
               jih pričakujemo.</p>
               <p>In še na koncu, ta komisija, čeprav nimam pravice govoriti v njenem imenu, kolikor
               se jaz spomnim, nobenemu zakonu, ki bi stvari izboljševal, ni nikoli nasprotovala,
               niti državni zbor in seveda s tem, nekim prelaganjem, kaj bo moral parlament ali kdo
               drugi narediti, da bo vse to štimalo, pa da bodo potem lahko kontrolorji prišli
               oziroma inšpekcija, jih bomo potem povabili, zdaj pa pridite, zdaj imamo vse, mislim
               da je to pa skrajno neresno. Hvala lepa.</p>
            </sp>
            <sp xml:id="SDT2-KZEZ-Redna-056-1999-10-28.sp52">

               <speaker>PREDSEDNIK ALOJZ PETERLE:</speaker>

               <p>Hvala lepa. Gospod Rokavec, verjetno zadnji v današnji rundi.</p>
            </sp>
            <sp xml:id="SDT2-KZEZ-Redna-056-1999-10-28.sp53">

               <speaker>FRANCI ROKAVEC:</speaker>

               <p>Hvala za besedo. Saj mislim, da bom kratek, ker je bilo že veliko povedanega. Tudi
               tukaj je gospod Pucko nazadnje govoril. Namreč obrati so bili pravočasno obveščeni,
               tri tedne pred obiskom inšpekcije so obrati vedeli, da bodo pregledani, ampak kljub
               temu se je delala šlamparija, tako kot se je verjetno delalo do takrat, skozi. Ampak
               jaz mislim, da je verjetno ta pogled, kaj se je dogajalo, bilo že povedanega precej.
               Jaz mislim, da bi bilo predvsem potrebno se zdaj pripraviti, kako bodo obrati, ki
               bodo pregledani čez kakšen mesec ali najkasneje v tem obdobju, ko je pripravljen
               odlok, usposobljeni in pa pripravljeni, da ne bo Slovenijo res doletela prepoved
               izvoza rdečega mesa na trge Evropske unije in zdaj tukaj, ko danes slišim mnenje
               ministra za kmetijstvo in pa na tej strani tudi priporočila inšpekcije Evropske
               unije, na drugi strani pa mnenje veterinarske stroke, vidim, da so še vedno zadeve na
               dveh bregovih.  Jaz bi pozval
               namreč veterinarsko stroko kot tudi vse inštitucije, da za dobrobit Slovenije
               presežete svoje bregove. Ja, verjetno bo potrebno, ali bo pa moralo tu ministrstvo za
               kmetijstvo in vlada preseči, verjetno brez potrebnega temeljitega strokovnega
               diskutiranja o spremembi zakona. Ampak verjetno čas ni na naši strani, da bi bil
               neomejen. Zato bodo potrebni nujni ukrepi, če se hoče, da bomo ob ponovnem pregledu
               dobili zagotovo boljšo oceno.</p>
               <p>Pa še naslednje. Kar se tiče inšpektorjev, ki so zakrivili malomarno delo v tem
               času, je pa treba verjetno sprožiti tudi ustrezne ukrepe. Namreč, dokler se teh
               možnosti ne bomo poslužili, potem se bomo še vedno vrteli v nekem začaranem krogu.
           </p>
            </sp>
            <sp xml:id="SDT2-KZEZ-Redna-056-1999-10-28.sp54">

               <speaker>PREDSEDNIK ALOJZ PETERLE:</speaker>

               <p>Glejte, sedajle bi takole vprašal, ali je še kakšna želja za razpravo? Ja, vem, da
               so. Namreč, ker so tukaj še dodatne roke, potem je jasno, da sedaj ne bomo mogli
               končati zadeve. Tri minute imamo še. Gospod Pahor ima še besedo.</p>
            </sp>
            <sp xml:id="SDT2-KZEZ-Redna-056-1999-10-28.sp55">

               <speaker>BORUT PAHOR:</speaker>

               <p>Mojo pozornost je vzbudila tista izjava mag. Kovača, ki je govorila o tem, da je bilo
               nekatere stvari nemogoče implementirati tudi zaradi tega, ker je šlo za, kot se je
               izrazil - ne vem, to je treba pogledati v magnetogram - za politično strokovno
               rezanje glave, ali nekaj takega. Poslušajte, ena stvar so malomarnosti, ki se jih da
               odpraviti. Če se bo pa ugotovilo, da je šlo tu za neko politizacijo zadeve, za take
               ali drugačne politične obračune, ki so pripeljali do te situacije, potem -
               poslušajte, potem pa nismo vredni, da smo neka resna država! In jaz prosim, če to
               razčistijo. Mislim, da mora minister na to izjavo reagirati in da mora po potrebi
               reagirati tudi vlada. Pazite, saj to pa ni bila izjava kar tako! Bila je izjava <q>"par
               exellance"</q>, in prosim, da se do naslednje seje minister in vlada do tega opredelita.
           </p>
            </sp>
            <sp xml:id="SDT2-KZEZ-Redna-056-1999-10-28.sp56">

               <speaker>PREDSEDNIK ALOJZ PETERLE:</speaker>

               <p>Hvala lepa. Na podlagi vsega povedanega ugotavljam še večjo podlago za zaskrbljenost.
               Ne vidim konvergence v nastopih tistih, ki bi morali delati skupaj, in še vedno
               mislim, da se ne razume na najvišjem mestu, kaj je država, kaj je stroka, kaj je
               politika, in zato tudi ni reda.</p>
               <p>Jutri bomo nadaljevali v tem prostoru ob 8.30 uri, in prosim, če se zberemo dovolj
               zgodaj, da bomo zaključili do 10.00 ure. Hvala lepa. <stage type="time">(SEJA JE BILA PREKINJENA
                  28.10.1999 OB 9.59 URI.)</stage>
               </p>
            </sp>
         </div>
      </body>
   </text>
</TEI>