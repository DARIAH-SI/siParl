<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-OZO-Redna-020-1998-04-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0D7B41EEDD1DCA43C12565D80031B0FC</idno>
               <idno type="custom" subtype="day">2FA00E6A4504F704C12565E90034D843</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=2FA00E6A4504F704C12565E90034D843</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZO-Redna-020-1998-04-14.OZO" n="020">
               <name>Redna</name>
               <date when="1998-04-14"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZO-Redna-020-1998-04-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZO-Redna-020-1998-04-14.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="session">20. seja</stage>
            <stage type="date">(14. april 1998)</stage>
            <stage type="chairman">Sejo je vodil Rudolf Petan, predsednik odbora.</stage>
            <stage type="time">Seja se je pričela ob 14.10 uri.</stage>


            <sp xml:id="SDT2-OZO-Redna-020-1998-04-14.sp1">

               <speaker>PREDSEDNIK RUDOLF PETAN:</speaker>

               <p>Spoštovani! Najprej vsem lep pozdrav, vsem članom odbora in vsem, ki sedijo na naši
               drugi strani, to bom kasneje omenil.</p>
               <p>Pričenjam 20. sejo odbora državnega zbora Republike Slovenije za obrambo.</p>
               <p>S sklicem ste dobili dnevni red, ki je bil posvečen takorekoč samo eni točki to je v
               bistvu - seznanitev članov odbora z ministrstvom za obrambo z aktualno problematiko,
               načinom dela in z strateškimi usmeritvami, glede na dogodke, ki so se zgodili v
               prejšnjem tednu z potresom.</p>
               <p>Mislim, da je prav, ker smo tudi matični odbor za področje zaščite in reševanja, da
               razširimo tudi dnevni red z točko, tako kot ste dobili z obvestilom, da dobimo
               informacijo o trenutnem stanju na prizadetem območju in pa seveda o ukrepih in
               aktivnostih za odpravo posledice.</p>
               <p>Jaz sem glede na poslovnik to uvrstil pod točko 1.a. Tako zaradi poslovnika.
               Predlagam pa, da bi to informacijo dobili najprej in bi kasneje obravnavali to našo
               osnovno točko. Tudi zaradi tega, ker kadri na področju zaščite in reševanja so
               verjetno potrebni vsak trenutek z informacijami in tudi z aktivnostim na terenu, tako
               da jih nebi zadrževali, ker predvidevam, da bo ta naša osnovna točka trajala nekoliko
               dlje časa in predlagam takšen dnevni red, da bi točka o potresu bila najprej. Kasneje
               pa bi imeli to našo točko, ki je bila z dnevnim redom. Se pravi seznanitev z
               ministrstvom za obrambo.</p>
               <p>Gospod Hvalica se je javil k besedi pri dnevnem redu. Prosim.</p>
            </sp>
            <sp xml:id="SDT2-OZO-Redna-020-1998-04-14.sp2">

               <speaker>IVO HVALICA:</speaker>

               <p>Hvala lepa gospod predsednik. Hvala za besedo. Gospod predsednik, spoštovani člani
               odbora, minister, državni sekretar, predstavniki Morsa.</p>
               <p>Jaz bi rad v okviru te 1. točke dnevnega reda dodal, razširil to točko dnevnega reda
               ali pa predlagal novo. In sicer z najaktualnejšimi dogodki v zvezi z Morsom ali na
               relaciji Mors - odbor za obrambo državnega zbora.</p>
               <p>Mislim, da se je zgodilo kar nekaj takih stvari, jaz jih bomo potem tudi zelo
               precizno naštel. Mimogrede pa moram povedati, da sem o tem že govoril z ministrom v
               nedeljo v Bovcu in predlagam, da bi razširili to prvo točko dnevnega reda s temi
               stvarmi.</p>
               <p>Treba je upoštevati namreč, da je bila seja odbora za obrambo sklicana, projektirana
               za ta čas, predno se je marsikaj dogodilo in gre za stvari, ki so se zgodile v tem 14
               dnevnem obdobju.</p>
               <p>Torej predsednik, bom zelo na kratko rekel, če mislim govoriti o neprisotnosti
               ministra na razpravi o proračunu za 1998 leto o neodgovoru resorja za obrambo, na moj
               javni poziv, da se tudi meni dovoli sličen tretma, kot poslanskemu kolegu Kacinu. To
               je dvoje.</p>
               <p>Tretjič o tem, da odbor za obrambo do danes še ni bil obveščen o zamenjavi v
               generalštabu. To troje prosim, da bi danes vsaj osvetlili, če že ne o tem obširneje
               razpravljali. Hvala lepa.</p>
            </sp>
            <sp xml:id="SDT2-OZO-Redna-020-1998-04-14.sp3">

               <speaker>PREDSEDNIK RUDOLF PETAN:</speaker>

               <p>Hvala. Želi še kdo razpravljati o dnevnem redu? Gospod Košir.</p>
            </sp>
            <sp xml:id="SDT2-OZO-Redna-020-1998-04-14.sp4">

               <speaker>JOŽEF KOŠIR:</speaker>

               <p>Hvala lepa za besedo, enako tudi lep pozdrav vsem skupaj.</p>
               <p>Glede na dnevni red, katerega smo nekje tampirali eni tri, štiri seje nazaj, na
               našem odboru za obrambo in za katerega smatram, da je zadnji čas, da ga predelamo.
               Smatram, da je današnji čas tisti, kateremu posvetimo te zadeve, pa skličemo pod
               izredno sejo, lahko pod nujno sejo in se pogovorimo na tej seji, potem o teh zadevah,
               ki jih je sedaj predlagal gospod Hvalica. Se ne strinjam s to razširitvijo dnevnega
               reda.</p>
            </sp>
            <sp xml:id="SDT2-OZO-Redna-020-1998-04-14.sp5">

               <speaker>PREDSEDNIK RUDOLF PETAN:</speaker>

               <p>Hvala gospod Košir. Gospod Hvalica, se strinjate tudi s tako formulacijo? Gospod
               Hvalica imate besedo.</p>
            </sp>
            <sp xml:id="SDT2-OZO-Redna-020-1998-04-14.sp6">

               <speaker>IVO HVALICA:</speaker>

               <p>Hvala lepa. Ne! Ne more to biti normalno, ker te stvari so se zgodile med tem časom
               in te stvari pogojujejo tudi razpravo organiziranosti in tako dalje.</p>
               <p>Ne pozabimo, da smo sklicali oziroma, da je bila seja sklicana takrat, ko še nismo
               naprimer vedeli za zamenjavo na vrhu generalštaba in jaz mislim, da je potrebno, to
               kar je organski vrstni red dogodkov takšen, da to vsaj ne da obravnavamo, ampak da se
               vsaj seznanimo s tem in kakšni so bili vzroki, da je bil odbor za obrambo postavljen
               v tak aut.</p>
               <p>Ker govorili smo, da je treba na tem področju nekaj spremeniti in tudi ko je bil
               sedanji obrambni minister za hiringu je striktno naglasil, da bo odnos relacija Morsa
               z odborom za obrambo drugačna, kvalitetnejša in v tem kontekstu jaz to predlagam.
               Meni se zdi samo po sebi razumljivo in mislim, da imam pravico tudi do tega, kot
               opozicijski poslanec. Hvala lepa.</p>
            </sp>
            <sp xml:id="SDT2-OZO-Redna-020-1998-04-14.sp7">

               <speaker>PREDSEDNIK RUDOLF PETAN:</speaker>

               <p>Hvala. Gospod Kangler še.</p>
            </sp>
            <sp xml:id="SDT2-OZO-Redna-020-1998-04-14.sp8">

               <speaker>FRANC KANGLER:</speaker>

               <p>Gospod predsednik, jaz predlagam, da proceduralni predlog, ki ga je dal kolega
               Hvalica, da daš na glasovanje.</p>
            </sp>
            <sp xml:id="SDT2-OZO-Redna-020-1998-04-14.sp9">

               <speaker>PREDSEDNIK RUDOLF PETAN:</speaker>

               <p>Hvala. Nisem slišal, da je proceduralni, vsekakor pa sem nameraval dati to na
               glasovanje, tako kot je po poslovniku. Torej jaz potem predlagam sledeči dnevni
               red.</p>
               <p>Prvo. To kar sem sam predlagal, bom dal najprej na glasovanje.</p>
               <p>Da je točka 1. - informacija o potresu, ki je v nedelu prizadel Bovec z okolico in
               trenutnem stanju za prizadetem območju, ter ukrepih in aktivnostih za odpravo
               posledic. To je bil prvi predlog, glede spremembe današnjega dnevnega reda in ga damo
               na prvo mesto. Zato, da tudi ljudi, ki so iz tega področja lahko nekako sprostimo
               kasneje, da ne čakajo na to točko, če je potreba na terenu taka, da lahko navsezadnje
               tudi odidejo in zapustijo sejo.</p>
               <p>To dajem na glasovanje. Gospod Kacin, dobite potem besedo. Prosim.</p>
            </sp>
            <sp xml:id="SDT2-OZO-Redna-020-1998-04-14.sp10">

               <speaker>JELKO KACIN:</speaker>

               <p>Proceduralno. Predsednik o tem ni potrebno nobeno glasovanje. Ti vodiš sejo in ti
               določaš zaporedje točk dnevnega reda. In če se ti zdi, da je to potrebno, potem s tem
               začni sejo dnevnega reda, ni nam pa treba o tem glasovati.</p>
            </sp>
            <sp xml:id="SDT2-OZO-Redna-020-1998-04-14.sp11">

               <speaker>PREDSEDNIK RUDOLF PETAN:</speaker>

               <p>Dobro, če se ostali s tem strinjate. Veste, da je taka navada, da kljub vsemu, da
               nebi bilo kakšnih nesporazumov in kakšnega očitanja, da samovoljno vodim sejo, zato
               dajem to vedno na glasovanje. Če pa se vsi strinjate z predlogom kolega Kacina, pa o
               tem ne bomo glasovali.</p>
               <p>To se pravi 1. točko smo osvojili. To je ta razširitev. Potem moramo dati na
               glasovanje tudi predlog, ki ga je gospod Hvalica predlagal. Razen, če se strinjate s
               tem, da ga sam po istem postopku, kot je bila ta točka 1. o potresu sam uvrstim na
               razširitev, to bi bila potem eventuelno točka 2.</p>
               <p>3. točka pa bi bila potem ta, ki je bila z dnevnim redom predvidena. Gospod Kangler
               imate besedo.</p>
            </sp>
            <sp xml:id="SDT2-OZO-Redna-020-1998-04-14.sp12">

               <speaker>FRANC KANGLER:</speaker>

               <p>Mislim, da smo zmeraj glasovali o dnevnem redu. Sem prepričan, da po poslovniku
               moramo glasovati. To zadnje, kar je gospod Hvalica predlagal in pa širitev dnevnega
               reda.</p>
            </sp>
            <sp xml:id="SDT2-OZO-Redna-020-1998-04-14.sp13">

               <speaker>PREDSEDNIK RUDOLF PETAN:</speaker>

               <p>Saj obe točki sta bili razširitev. Tako, da ne bo nesporazuma.</p>
            </sp>
            <sp xml:id="SDT2-OZO-Redna-020-1998-04-14.sp14">

               <speaker>FRANC KANGLER:</speaker>

               <p>Potem pa predlagam, da o obeh glasujemo.</p>
            </sp>
            <sp xml:id="SDT2-OZO-Redna-020-1998-04-14.sp15">

               <speaker>PREDSEDNIK RUDOLF PETAN:</speaker>

               <p>Dobro. Gospod Hvalica.</p>
            </sp>
            <sp xml:id="SDT2-OZO-Redna-020-1998-04-14.sp16">

               <speaker>IVO HVALICA:</speaker>

               <p>Hvala lepa. Jaz nisem rekel, da je to nujno, nova točka dnevnega reda. Da v okviru
               1. točke razširimo to zadevo tudi v tem kontekstu. In sedaj predlagam, striktno samo
               to varianto. Ker zgleda, da drugače pač glede na številčnost opozicije ne bom
               uspel.</p>
               <p>Jaz bom v okviru 1. točke v naprej povem, razpravljaj tudi na tem. Saj ne morem mimo
               organizacijskih zadev ministrstva, če ne omenjam najnovejše spremembe. Saj ne morem,
               potem tiščim glavo v pesek, saj danes vendar odbor za obrambo na dan 14.4. potem ko
               se je ta personalna ta poglavitna, ta iminentna personalna sprememba izvršila. Jaz
               moram to in o tem razpravljati.</p>
               <p>Torej predlagam, da bi v okviru 1. točke dnevnega reda, tako kot je bila
               postavljena, razpravljali tudi o teh razsežnostih. Hvala lepa.</p>
            </sp>
            <sp xml:id="SDT2-OZO-Redna-020-1998-04-14.sp17">

               <speaker>PREDSEDNIK RUDOLF PETAN:</speaker>

               <p>Hvala gospod Hvalica. Gospod Košir.</p>
            </sp>
            <sp xml:id="SDT2-OZO-Redna-020-1998-04-14.sp18">

               <speaker>JOŽEF KOŠIR:</speaker>

               <p>Glede same organizacije, kot je dnevni red in tudi vseh ostalih stvari, kot jih
               imamo pod 1. točko, mislim da jasno bomo obravnavali tudi te zadeve.</p>
               <p>Samo mi smo se danes zbrali skupaj, da obravnavamo organizacijo in strategijo.
               Predlagal pa sem, da se dobimo posebej na eni izmed sej, na kateri bomo obravnavali
               potem, vzroke, ker je bilo tudi to vprašanje, kot ga je gospod Hvalica pod 1. točko
               navedel.</p>
               <p>Temu današnja seja ni namenjena.</p>
            </sp>
            <sp xml:id="SDT2-OZO-Redna-020-1998-04-14.sp19">

               <speaker>PREDSEDNIK RUDOLF PETAN:</speaker>

               <p>Hvala gospod Košir. To imamo kot predsednik, podpredsednik pravico, da tudi sejo
               skličeva, če se pokaže potreba in se o tem dogovoriva.</p>
               <p>Torej, mislim da smo prišli do tiste točke, ko je naš dnevni red določen.</p>
               <p>Torej pod 1. točko dobimo informacijo o potresu in</p>
               <p>2. točko - seznanitev članov odbora za obrambo s trenutno organizacijo ministrstva
               za obrambo, področjem in načinom dela, aktualno problematiko in strateškimi
               usmeritvami za nadaljnje delo in</p>
               <p>3. točka - razno.</p>
               <p>Zaradi nesporazumu navkljub, dajem takšen predlog dnevnega reda. Najprej ga moram
               dati v razpravo. Če ni razprave, potem predlagam, da takšen dnevni red osvojimo.
               Dajem na glasovanje.</p>
               <p>Kdo je za takšen dnevni red, prosim da to potrdi z dvigom roke? <stage>(8 članov.)</stage></p>
               <p>Torej nihče ni proti. Dnevni red je osvojen in lahko začnemo z delom. Ker pa smo se
               prej pri dnevnem redu nekoliko dlje časa zadržali in smo takoj začeli z širitvami, bi
               sedaj izkoristil tisto priložnost, ko sem prej dejal.</p>
               <p>Pozdravljam našega gostitelja, to je ministra za obrambo gospoda Alojza Krapeža in
               državne sekretarje gospo Marijo Ribič, gospoda Bogdana Koprivnikarja in načelnika
               generaštaba gospoda Iztoka Podbregarja in seveda vse ostale člane. Naj mi ne
               zamerijo, da jih ne naštevam, ker vseh niti ne poznam. Upam, da se boste tudi
               zadovljili z tem prisrčnim pozdravom.</p>
               <p>Istočasno pozdravljam tudi predstavnike medijev, ki so tu prisotni.</p>
               <p>Začenjamo po dnevnem redu. <title>Informacija o potresu</title> , ki je prizadel Bovec in
               okolico. O trenutnem stanju, kakšno je tam, glede na neugodno vreme in na delo ekip,
               ki so tam v aktivnosti za odpravo posledic.</p>
               <p>Danes je bila tudi seja vlade, verjetno tudi še teče, tudi o tej problematiki bo
               mogoče lahko slišali še kaj dodatnega, kar še ni v javnih občilih in bi kar predal
               besedo. Kdo bo začel? Gospod minister izvolite.</p>
            </sp>
            <sp xml:id="SDT2-OZO-Redna-020-1998-04-14.sp20">

               <speaker>MAG. ALOJZ KRAPEŽ:</speaker>

               <p> Hvala lepa gospod predsednik. Dovolite, da vas v imenu, v svojem lastnem imenu in
               imenu sodelavcev lepo pozdravim v prostorih ministrstva za obrambo.</p>
               <p>Danes ocenjujem, da je idealna priložnost, da se predstavijo tudi moji najbližji
               sodelavci, seveda v diskusiji in točkah, ki so predvidene tokom dnevnega reda.</p>
               <p>Glede informacije o potresu. Kot ste sami obveščeni z medijev in na sploh je v
               Slovenijo 12. aprila tega leta ob 12.55 uri stresel močan potres, ki so ga čutili po
               vsej državi. Potres je povzročil najhujše posledice na širšem območju Bovca, Trente,
               Kobarida in Tolmina. Največjo materialno škodo so utrpela naselja Bovec, Soča,
               Koritnica, Drezniške ravni, Tolminske ravne in nekatera druga naselja.</p>
               <p>Potres je povzročil škodo na gradbenih objektih, tudi v občinah Bohinj in Jesenice
               in v občini Bohinj je največja škoda nastala na naselju Stara Fužina, Studor,
               Češnjica in tako dalje.</p>
               <p>To navajam predvsem zato, da povem, da so glavne aktivnosti, ki so v pristojnosti
               ministrstva za obrambo v tej začetni fazi, ko gre predvsem za odpravo nadaljnjih škod
               in omilitev naravnih nesreč, bile usmerjene. Popolno informacijo o tej prvi fazi bo
               podal gospod direktor uprave za civilno zaščito, gospod Šeničnik, v končni fazi na
               koncu te diskusije, bom poskušal povzeti tudi diskusijo na seji vlade, današnje in pa
               tudi glavne sklepe seje vlade. Kjer se diskusija predvsem odvija sedaj v naslednji
               fazi v fazi sanacije naselja, tistih naselij, ki so najbolj prizadete v vseh
               aspektih, tako civilnega prebivalstva, kulturnih spomenikov in pa tudi državnega
               premoženja, predvsem prometne infrastrukture in ostalih objektov. Gospod Ušeničnik
               izvolite, potem pa bomo naprej.</p>
            </sp>
            <sp xml:id="SDT2-OZO-Redna-020-1998-04-14.sp21">

               <speaker>PREDSEDNIK RUDOLF PETAN:</speaker>

               <p>Hvala lepa. Gospod Ušeničnik, prosim, če vklopite mikrofon.</p>
            </sp>
            <sp xml:id="SDT2-OZO-Redna-020-1998-04-14.sp22">

               <speaker>GOSPOD UŠENIČNIK:</speaker>

               <p>Predsednik, spoštovani gospod minister, spoštovani poslanci!</p>
               <p>Najprej se opravičuje za to napako, v naslovu informacije, kot je vsem znano. Potres
               ni prizadel severovzhdne, ampak severozahodno Slovenijo.</p>
               <p>Ta potres je imel moč 8 stopnje po evropski potresni lestvici. Magnitudo 5,5 in je
               bil to najmočnejši potres z epicentrom v Sloveniji po drugi svetovni vojni, ki je
               povzročil škodo. Nekaj o najbolj prizadetih območjih je povedal že gospod minister.
               Naj povem, da je uprava Republike Slovenije za zaščito in reševanje včeraj
               organizirala delo državne komisije za ocenjevanje poškodovanosti in uporabnosti
               stanovanjskih in drugih objektov in ta komisija je do danes zjutraj ocenila nekaj več
               kot 50% vseh objektov na prizadetem območju in ugotovila naslednje.</p>
               <p>Da je na območju občine Bovec bilo pregledanih torej skupno 198 objektov, od tega je
               uporabnih 72, začasno neuporabnih pa 126. V teh objektih prebiva 330 ljudi. Ko sem
               omenil začasno neuporabnih, to pomeni, da so bodisi močneje poškodovani ali pa so
               poškodovani do take mere, da jih bo treba porušiti.</p>
               <p>V drugem krogu ocenjevanja, ki se bo začelo predvidoma jutri, bo komisija dokončno
               ugotovila, katere objekte je potrebno porušiti. V občini Kobarid je komisija
               pregledala 115 objektov in ugotovila, da je uporabnih za bivanje 65, 48 pa je začasno
               neuporabnih v teh prebiva 119 ljudi.</p>
               <p>V občini Tolmin pa je bilo pregledanih 56 objektov, od katerih je 43 uporabnih, 13
               začasno neuporabnih, predvsem v Tolminskih Ravnah v tem objektih prebiva 18 ljudi.
               Torej skupno je bilo pregledanih 369 objektov, od tega je 180 uporabnih, 189 začasno
               neuporabnih, v teh objetih pa prebiva skupaj 467 ljudi.</p>
               <p>Računamo, da bo precej več kot 100 objektov potrebno porušiti. Da so poškodbe tako
               velike. Potres ni poškodoval samo stanovanjskih in drugih objektov, precej škode je
               nastalo na infrastrukturi, na telefonskih napeljavah, cestah in na drugih objektih.
               Določena škoda, kot je bilo že omenjeno, je nastala tudi na območju občine Bohinj in
               Jesenice.</p>
               <p>Na Jesenicah so bile predvsem lažje poškodbe dimnikov oziroma so bili porušeni
               dimniki. V občini Bohinj prav tako, zlasti v vasi Spidor v tej občini je močneje
               poškodovan Ski hotel na Voglu, deloma pa hotel Bellvi in hotel Zlatorog.</p>
               <p>Danes je tudi tam se nahaja komisija, ki bo to oceno opravila, tako da bomo imeli
               jutri celotno sliko na vseh prizadetih območjih.</p>
               <p>Kot sem omenil v nadaljevanju pa bo ta ista komisija, ki jo sestavljajo izključno
               gradbeni strokovnjaki, opravila dokončen pregled poškodovanih objektov in določila,
               kaj je potrebno rušiti, kaj pa je možno še sanirati.</p>
               <p>Glede na pristojnosti tega odbora, bo verjetno vas zanimalo predvsem kako je o tem
               primeru deloval sistem.</p>
               <p>Lahko rečem, to ne gre samo za naša opažanja, ampak tudi po dosedanjih ocenah, ki so
               jih sprejemali drugi, da je sistem deloval praktično v vseh segmentih. Takoj po
               potresu so bili aktivirani v vseh prizadetih občinah štabi za civilno zaščito,
               ustrezne enote, še posebej gasilske. Aktivirane so bile tudi druge službe, policija
               in tako naprej in prvi dan je bilo težišče na tem, da se zaradi slabih vremenskih
               razmer, čimprej prepreči nadaljnja škoda in zagotovljeno je bilo dovolj prekrivnega
               materiala in tako naprej, da so bili objekti praktično vsi v prvem dnevu prekriti in
               da je so prebivalci na ogroženem območju, tudi tisti, ki so ostali brez strehe,
               dobili prehrano, dobili pitno vodo in da je bilo poskrbljeno tudi za zdravstveno
               varstvo.</p>
               <p>Žrtev, kot vam je znano ni bilo, razen ena oseba je umrla, ampak zaradi strahu,
               zaradi srčne kapi. Bilo je nekaj poškodb, nekaj drobnice je bilo tudi poškodovane in
               poginilo. Drugih posledic pa ni bilo.</p>
               <p>Torej prvi dan je bilo vse usmerjeno v to, da se zagotovi ljudem nujna streha nad
               glavo, prehrana, zdravstvena oskrba in pitna voda. S pitno vodo je kazalo, da bo
               precej problema, ker je bila praktično iz vseh virov talna, motna, vendar so danes že
               opazili, da se viri urejajo in voda se bistri, tako da ostaja pod nadzorstvom vsi
               vodni viri. Opravljajo se redne preiskave, tako da nebi prišlo do kakšnih
               problemov.</p>
               <p>Zdravstvena služba deluje praktično povsod nemoteno, ena zdravstveni objekt je bil
               poškodovan, vendar so bili zagotovljeni drugi pogoji.</p>
               <p>Že prvo noč so vsi ljudje dobili streho nad glavo, bodisi pri sorodnikih, svojcih, v
               hotelu, v šolah in drugod. Tu je občinam pomagala tudi država oziroma ministrstvo za
               obrambo je iz svojih rezerv zagotovilo potrebna sredstva, odeje, drugi material,
               spalne vreče in tako naprej. Tako, da je bil tudi ta problem uspešno premoščen.</p>
               <p>Včeraj, kot sem že prej omenil je bilo težišče na pregledu objektov in ocenjevanju
               objektov. Včeraj je bilo potrebno v nekatera naselja še dovažati pitno vodo.
               Računamo, da bo ta problem uspešno rešen že v naslednjih dneh, praktično v vseh
               naseljih, morda v enem ali dveh naselij, da bo vodo potrebno še dovažati.</p>
               <p>Kako je delo zastavljeno za prihodnje. Mi smo tekom današnjega dne organizirali v
               Kobaridu začasno logistično središče, kjer se bo zbirala vsa materialna pomoč,
               predvsem sredstva za začasno nastanitev od tu pa se bo na zahtevo in v skladu z
               potrebami občin, distribuiralo v posamezna naselja, kjer bodo pač to potrebovali.</p>
               <p>Imamo zagotovljenih oziroma ocenjujemo, da bo v nekaj dneh na voljo dovolj bivalnih
               prikolic, kontejnerjev in drugih sredstev. Organizirajo se tekom današnjega dne tudi
               gradbene ekipe, ki bodo skupaj z občinami določile lokacije in uredile lokacije, da
               bi lahko te začasne objekte postavili. Odločili smo se, da naj bi bili objekti taki,
               glede na vremenske razmere in tudi letni čas, da bi ljudje lahko vzdržali preko leta,
               če bo potrebno tam, kjer bo seveda potrebna daljša sanacija oziroma izgradnja novih
               objektov.</p>
               <p>Republiški štab je odpoklical tudi bivalne prikolice iz državnih rezerv, ki so bile
               v najemu. Kot veste so bile te prikolice kupljene v 80-ih letih, skratka po potresu v
               Posočju in so še uporabne.</p>
               <p>Pomoč so ponudile sosednje države, Avstrija, Madžarska, Italija zaenkrat jim je bilo
               sporočeno, da pomoč ni potrebna, zlasti ne v ekipah, vendar posledice o katerih sem
               govoril so take narave, da<stage type="mag"/> <stage>(Nadaljevanje)</stage> bo
               verjetno potrebno to odločitev spremeniti in seveda omogočiti, da tisti, ki želi dati
               pomoč, da to lahko da, ampak seveda izključno v sredstvih za začasno nastanitev. No,
               in še kako naj bi delo v preostalih dneh potekalo. Ocenjujemo, da bi v dveh dneh
               dokončno ocenili vse objekte, da bi do konca tega tedna ljudje dobili začasne objekte
               za nastanitev in v teh dneh bi bilo tudi dokončno jasno, kateri objekti se rušijo.
               Jutri popoldan pa je organiziran sestanek predstavnikov ministrstva za okolje in
               prostor, ministrstva za kulturo, za promet in zveze in drugih pristojnih ministrstev,
               kjer se bomo dogovorili o sanacijskih delih, skratka o pripravi sanacijskih
               programov, tako da se praktično že v tem tednu preide v drugo fazo.</p>
               <p>Glede na to, gospod minister, da ste omenili, da boste vi povedali, kakšni so
               predlogi vladi, bi jaz s tem zaključil, pa če bodo še vprašanja, bom odgovoril bolj
               podrobno nanje.</p>
            </sp>
            <sp xml:id="SDT2-OZO-Redna-020-1998-04-14.sp23">

               <speaker>PREDSEDNIK RUDOLF PETAN:</speaker>

               <p>Hvala, gospod Ušeničnik. Gospod minister, izvolite.</p>
            </sp>
            <sp xml:id="SDT2-OZO-Redna-020-1998-04-14.sp24">

               <speaker>MAG. ALOJZ KRAPEŽ:</speaker>

               <p>Glede na to, da seja vlade najbrž ni končana, vendar določeni sklepi, ki jih je
               oblikovala, predvsem štab civilne zaščite, kjer gre v prvi vrsti za odobritev pomoči
               prebivalcev zgornjega Posočja in Gorenjske v višini 40 milijonov SIT za pokritje
               najnujnejših stroškov zagotovitve pogojev za življenje in oskrbo, to je bil kot prvi
               sklep. In drugi sklep, da vlada Republike Slovenije upravi Republike Slovenije za
               zaščito in reševanje dobi sredstva za nakup bivalnih kontejnerjev za začasno
               nastavitev ogroženih prebivalcev v skupni višini 30 milijonov SIT iz stalne
               proračunske rezerve. Seveda se je na osnovi poročila načelnika civilne zaščite in pa
               direktorja uprave ministrstva za civilno zaščito razvila diskusija predvsem na
               področju, ki zahteva pač sanacijo zatečenega stanja in potem je bilo predlaganih še
               nekaj sklepov, ki jih zdaj v končni obliki niti ne morem povzeti, vendar samo v taki
               globalni obliki. Predvsem gre za idejo ministrstva za okolje oziroma za predlog
               vladi, da se oblikuje poseben interventni zakon, ki bo po hitrem postopku predlagan
               parlamentu Republike Slovenije, kjer se celovito predstavi oziroma zagotovijo
               finančna sredstva in vsi ostali potrebni resursi za popolno oziroma za globalno
               sanacijo te škode, ki je nastala ob tem potresu.</p>
               <p>In zadnji globalni sklep, ki nekje se tudi nanaša in bo sigurno oblikovan, je
               pripomba, da geofizika in pa observatorij, ki pač mora on line sporočati podatke o
               določenih potresnih območjih in potresih ne deluje tako kot bi moral in da bo
               potrebno zagotoviti tudi sredstva, da se ta observatorij ustrezno kadrovsko,
               tehnološko, tehnično ali kakorkoli že, ustrezno opremi, da bo sposoben v vsakem
               trenutku podatki on line oziroma v slovenskem jeziku informacijo v realnem času o
               tem, kje so epicentri oziroma kje je epicenter in kakšne v bistvu pričakovane
               posledice oziroma sunki se še pričakujejo na osnovi tega osnovnega. Tako da bila je
               pripomba, da je informacija prej prišla iz tujih medijev, predvsem italijanskih, kjer
               so že takoj ob 13.00 in nekaj minut sporočili, kje natančno se je ta epicenter, kje
               natančno epicenter je bil in tako da so ti globalni sklepi vlade zajeti v teh štirih
               globalnih. Prvi se nanašajo predvsem na te ukrepe, ki so v pristojnosti ministrstva
               za obrambo, predvsem omilitev nastale škode, o zagotovitvi ustreznih nastavitvenih
               prostorov in na sploh o začetnih ukrepih, kjer se navezujejo tudi na zagotovitev vode
               in ostalih čisto tehnično-operativnih rešitev, ki so v tej pristojnosti.</p>
               <p>Drugi sklepi se pa nanašajo predvsem na drugo fazo, sanacije in bodo najbrž tako
               oblikovani in tudi najbrž predstavljeni odboru oziroma parlamentu skupaj z
               interventnim zakonom, ki se nanaša na to področje. Tako da, gospod predsednik, to bi
               bila globalna informacija. Če je potrebno še kakšne detajlne informacije, bo najbrž
               še načelnik civilne zaščite podal še kaj bolj detajlnega, če ne bi pa pač tole. Hvala
               lepa.</p>
            </sp>
            <sp xml:id="SDT2-OZO-Redna-020-1998-04-14.sp25">

               <speaker>PREDSEDNIK RUDOLF PETAN:</speaker>

               <p>Hvala. Torej med tem časom se nam je pridružil tudi gospod Bogataj, poveljnik
               civilne zaščite Republike Slovenije, pa ga sprašujem, ali ima mogoče kakšne
               najnovejše informacije, kaj dodatnega, kar je mogoče zdaj ta trenutek slišati, ker
               vsega ni slišal, kar se je govorilo. Prosim.</p>
            </sp>
            <sp xml:id="SDT2-OZO-Redna-020-1998-04-14.sp26">

               <speaker>MIRAN BOGATAJ:</speaker>

               <p>Težišče zdaj tega našega dela od 12.4., ko je bil ta potres, je bilo, prvi dan smo
               poskušali zagotoviti pregled in pa nastanitev tistega, kar je bilo najbolj nujno
               potrebno. Sile so bile aktivirane in pa organi vodenja na lokalni, regionalni in pa
               državni ravni takoj. Do noči smo situacijo obvladali in imeli pregled nad stanjem.
               Drugo, včerajšnji dan je bil posvečen temu, da smo preko strokovnih komisij
               ocenjevali stanje. Tam smo približno dokončali polovico. Danes zvečer bo stanje
               posneto v celoti, to je pa osnova za vse nadaljnjo ukrepanje tudi. To mislim, da je,
               ostalo pa verjetno je bilo rečeno.</p>
            </sp>
            <sp xml:id="SDT2-OZO-Redna-020-1998-04-14.sp27">

               <speaker>PREDSEDNIK RUDOLF PETAN:</speaker>

               <p>Hvala. Torej, vsekakor gre za dvojni sklop vprašanj, eno kratkoročni ukrepi in pa
               seveda potem tudi za dolgoročne ukrepe, v glavnem mislim, da smo slišali, da okrog
               nastanitve verjetno bo rešeno, to se pravi v dveh dneh bi naj bili ti, okrog
               kontejnerjev naj bi bile zadeve rešene. Potem je tu pitna voda, to je vsekakor
               pomembna stvar. Slišimo, da verjetno prekuhavanje ponekod ni več potrebno. Zaradi
               varnosti verjetno še. Potem so tu šole, delovanje šol in pa vrtcev. Seveda tudi za
               prehrano teh ljudi, ki so praktično ostali ali pa, ki imajo takšne objekte, kjer
               bivanje ni več varno, tako da mislim to, najosnovnejše informacije nekje so bile.
               Sedaj pa seveda dajem še besedo članom odbora. Želi še kdo postaviti kakšno
               vprašanje. Gospod Kacin.</p>
            </sp>
            <sp xml:id="SDT2-OZO-Redna-020-1998-04-14.sp28">

               <speaker>JELKO KACIN:</speaker>

               <p>Hvala lepa, predsednik. Rad bi vprašal, koliko štabov oziroma pripadnikov civilne
               zaščite je bilo aktiviranih in drugič, ali je izdelana ocena, koliko časa bo še
               potrebno delovanje v okviru štabov civilne zaščite, kdaj pa bodo vse obveznosti
               prevzeli pristojni resorji. Ali je ocena izdelana oziroma, ali je to mogoče časovno
               zdaj že natančno opredeliti? In drugič, ker ste v dokumentu zapisali, da je Slovenska
               vojska ponudila pripravljenost, me zanima, ali je potreba po tem aktiviranju in v
               kolikor je, kateri del in na kakšen način? Hvala lepa.</p>
            </sp>
            <sp xml:id="SDT2-OZO-Redna-020-1998-04-14.sp29">

               <speaker>PREDSEDNIK RUDOLF PETAN:</speaker>

               <p>Hvala, gospod Kacin. Gospod Bogataj.</p>
            </sp>
            <sp xml:id="SDT2-OZO-Redna-020-1998-04-14.sp30">

               <speaker>MIRAN BOGATAJ:</speaker>

               <p>... <stage>(Ni bil vključen!)</stage>... aktivirani na občinski ravni... medtem ko v tem Posočju še
               vedno delujejo. Aktiviran je... ta deluje neprekinjeno in neprekinjeno deluje od
               12.4. državni štab. Aktivirano in uporabljeno je bilo okrog 300 pripadnikov različnih
               enot civilne zaščite, poleg gasilcev itd., pri čemer gre pa za izmenjavo, ker
               poskušamo preko dneva seveda držati tiste potrebne sile, najnujnejše, preko noči pa
               se glede pač na pogoje dela zmanjšuje to na neko operativno dežurstvo. Izdelane so
               ocene, tako da koliko časa je potrebno še delovati, bom rekel na tem začetnem obdobju
               in sicer danes mi s temi komisijami zaključujemo popise te strokovne, samih posledic,
               nastanitvenih in pa na gospodarskih objektih. Sledi še en krog selekcije poškodovanih
               objektov na tiste, ki so za rušenje in tiste, ki jih je možno popravljati. V tem
               tednu, akcija je stekla sinoči, ko smo dobili prve popise oziroma 50% popisanosti
               objektov za zagotovitev začasnih naselij trajnejšega značaja, se pravi do nekje tam
               jeseni, prikolice, kontejnerji itd. in v tem tednu, mi računamo v štabu, da te
               aktivnosti bodo realizirane. Jutri zvečer je že sklicana koordinacija z drugimi
               ministrstvi, s katerimi začnemo predajati posle, ministrstvu za okolje in prostor, ki
               je koordinator sanacije po obstoječih predpisih.</p>
               <p>Vojske do sedaj, do danes nismo uporabljali, uporabili pa smo danes, imeli smo sicer
               preko včerajšnjega dneva v pripravljenosti nekaj posadk zrakoplovov, helikopterjev,
               zaradi situacije tega ni bilo mogoče uporabiti, smo pa danes nekaj prevoznih sredstev
               uporabili. Z njimi kombiniramo te zmogljivosti, ki so na samem terenu, medtem ko
               mislim, da kakšnega večjega obsega angažiranja same vojske, razen teh običajnih sil,
               ne bo potrebno. In če potegnem pod tem črto, mi načrtujemo, da tekom tedna bi morale
               vse dejavnosti zaščite reševanja in pomoči preiti v fazo trajnejše sanacije, to pa,
               kot rečeno, prevzema minister Gantar s svojimi sodelavci in pa z ostalimi resorji.
           </p>
            </sp>
            <sp xml:id="SDT2-OZO-Redna-020-1998-04-14.sp31">

               <speaker>PREDSEDNIK RUDOLF PETAN:</speaker>

               <p>Hvala. K besedi se je javil tudi gospod Hvalica. Prosim.</p>
            </sp>
            <sp xml:id="SDT2-OZO-Redna-020-1998-04-14.sp32">

               <speaker>IVO HVALICA:</speaker>

               <p>Hvala lepa. Gospoda Bogataja bi rad vprašal oziroma bi ga prosil, če oceni, kako so
               delovale zveze takoj po potresu oziroma med 13.00 in 14.00 uro. Sam nimam najboljše
               izkušnje in vam moram povedati, po intenzivnem telefoniranju iz dveh telefonov je
               bilo prvo, kar sem uspel dobiti, edino župnišče v Kobaridu. Zgleda, da te stvari še
               vedno tam funkcionirajo. Drugje je zvonilo v prazno, to moram povedati. Potem sem se
               usedel v avto in sem šel pač v Kobarid in potem v Bovec. Torej zanima me, kako on
               ocenjuje, da so delovale te zveze. To je ena stvar.</p>
               <p>Druga stvar. Na licu mesta v Bovcu sem videl civilno zaščito in gasilce, ki so zelo
               vneto poskušali odstranjevati ruševine, pri čemer pa sem se vprašal, ker so hoteli
               tudi tale, kako bi rekel, tale fasadni relief na občini v Bovcu, ki je visel malo
               stran, vreč dol, se sprašujem, ali civilna zaščita pravočasno dokumentira, torej s
               fotografijami to stavbno dediščino, da bi se nam ne zgodilo, kar se je zgodilo leta
               1976, ko smo praktično, saj veste, uničili Bregin, pa še nekaj zraven. Torej zanima
               me, če je tu civilna zaščita sinhronizirana, ne vem, z ministrstvom za okolje in
               prostor. Hvala.</p>
            </sp>
            <sp xml:id="SDT2-OZO-Redna-020-1998-04-14.sp33">

               <speaker>PREDSEDNIK RUDOLF PETAN:</speaker>

               <p>Hvala, gospod Hvalica. Kdo bi želel odgovoriti? Gospod Bogataj, prosim.</p>
            </sp>
            <sp xml:id="SDT2-OZO-Redna-020-1998-04-14.sp34">

               <speaker>GOSPOD BOGATAJ:</speaker>

               <p>Ja, 12. od 13.00 pa tam do ene do 16.00 celo, ne samo do treh, sistemi zvez so bili
               blokirani, ne zaradi tega, da bi razpadli, ampak zaradi tega, ker je bilo toliko
               klicev preko tega javnega omrežja, da v bistvu so bile stvari blokirane in tudi naši
               so komunicirali predvsem preko radijskega sistema in šele kasneje so se stvari
               normalizirale. To smo mi preverjali potem tudi pri pošti, Telekomu in ugotovili, da
               je do te blokade prišlo.</p>
               <p>Drugo. Naše aktivnosti so vsekakor sinhronizirane. Jaz zdaj gospodu poslancu žal ne
               morem reči, kaj so naši pometali dol ali poskušali odstranjevati iz občine, dejstvo
               pa je, da do danes zvečer strokovne ekipe ministrstva za kulturo, ki jih sestavljajo
               predstavniki ljubljanskega zavoda in pa novogoriškega zavoda, zaključujejo popis vse
               škode in pa posledic na kulturni dediščini, tako da bo sestavni del teh sanacijskih
               ukrepov tudi ta dediščina.</p>
            </sp>
            <sp xml:id="SDT2-OZO-Redna-020-1998-04-14.sp35">

               <speaker>PREDSEDNIK RUDOLF PETAN:</speaker>

               <p>Hvala. Želi še kdo kakšno informacijo? Gospod Jerič, izvolite.</p>
            </sp>
            <sp xml:id="SDT2-OZO-Redna-020-1998-04-14.sp36">

               <speaker>MIRAN JERIČ:</speaker>

               <p>Hvala za besedo, gospod predsednik. Jaz mislim o dveh stvareh govoriti. Prvič okrog
               samega sistema zaščite in reševanja, mislim, da je treba ugotoviti, da je vsaj štab
               civilne zaščite Republike Slovenije oziroma ministrstva in uprava, da so storile vse,
               da se zagotovijo bom rekel ti najnujnejši pogoji za življenje na prizadetem območju.
               To je tudi njihova funkcija in seveda tudi lokalni in regijski štabi civilne zaščite,
               pa vsi, ki so bili aktivirani znotraj tega sistema zaščite in reševanja in po zakonu
               o varstvu pred naravnimi in drugimi nesrečami tudi zagotovili te najbolj osnovne
               življenjske pogoje, ki so streha nad glavo, oskrba s pitno vodo, z električno
               energijo, zagotoviti prevoznost ceste in pa seveda tudi oskrbo z drugimi
               najnujnejšimi življenskimi potrebščinami oziroma zagotoviti tudi ostale pogoje za
               življenje. To mislim, da so te sile in sredstva učinkovita, vsaj po mojem mnenju,
               opravile oziroma nekatere naloge bodo opravile še v naslednjih dneh.</p>
               <p>Drug problem, ki se pa pojavlja pri tej informaciji oziroma pri tej točki dnevnega
               reda, je pa ta naš preljubi sistemski zakon za trajno sanacijo. Veste, da je državni
               zbor Republike Slovenije prvo obravnavo sistemskega zakona o trajni sanaciji opravil.
               Sicer jaz sem že malo pozabil kdaj, ampak mislim, da je že kar nekaj časa nazaj.
               Mislim, da je treba ob tej točki ponovno pozvati vlado, da pripravi zakon za drugo
               obravnavo in čimprej da ta sistemski zakon tudi sprejmemo. Poglejte, mi se ob vsaki
               naravni oziroma drugi nesreči srečujemo s tem problemom, da mora vlada predlagati
               parlamentu intervencijski zakon. Če bi bile te stvari sistemsko podelane, potem bi se
               lahko na podlagi sistemskega zakona tudi sanacijski programi izvajali oziroma tudi
               financiranje teh sanacijskih problemov. Tega pač v naši državi ni, ni pa od takrat,
               ko smo sprejeli zakon o varstvu pred naravnimi in drugimi nesrečami in ukinili
               sredstva solidarnosti. Jaz se strinjam, da ni bila najboljša rešitev takrat v zakonu,
               ampak boljše rešitve nismo predlagali, ukinili smo vir in zdaj smo, bom rekel nekje v
               mrtvem teku in vsako zadevo posebej rešujemo z intervencijskim zakonom in jaz bi res
               predlagal, gospod predsednik, da je eden od sklepov odbora za obrambo, če bomo kakšne
               sklepe ob tej informaciji sprejemali, da poleg tega, da pač podpiramo tudi v tej
               situaciji glede na to, da je bilo prizadeto območje dosti široko, da je škoda tudi
               velika, da vlada predlaga čimprej intervencijski zakon za reševanje na tem področju,
               da tudi čimprej, čeprav odbor ne more naložiti, bom rekel to na vladi, da čimprej
               prinese bom rekel v drugo obravnavo tega sistemskega zakona o trajni sanaciji v
               parlamentarno proceduro. Hvala lepa.</p>
            </sp>
            <sp xml:id="SDT2-OZO-Redna-020-1998-04-14.sp37">

               <speaker>PREDSEDNIK RUDOLF PETAN:</speaker>

               <p>Hvala. Želi še kdo kakšno informacijo? Če nihče, glede na to, da smo slišali, da bo
               vlada ta interventni zakon nekako obelodanila takrat, ko bo znana in ocenjena škoda.
               Res je to, kar je rekel kolega Jerič, da na ta zakon, ki bi kompleksno urejeval to
               področje, se že čaka kar nekaj časa. Sedaj bo že eno leto, odkar smo individualno kot
               stranka vložili tudi v parlament zakon za odpravo posledic določenih naravnih nesreč,
               ki smo jih potem že razširili z drugimi, vendar zakona, ki bi to kompleksno reševal,
               pa ga res ni in tu je sedaj res na vladi, da nekaj naredi. Zdaj sprašujem člane
               odbora, ali sprejmemo takšen sklep, da vladi nalagamo, da nam tudi ta zakon, ki bo
               kompleksno urejeval, jo pozovemo ali pa se zaenkrat zadovoljimo s tem, da pač
               počakamo najprej na ta interventni zakon, pa potem vidimo, kako bo to potekalo in na
               eni od naslednjih sej tudi to področje še definiramo. Gospod Kacin.</p>
            </sp>
            <sp xml:id="SDT2-OZO-Redna-020-1998-04-14.sp38">

               <speaker>JELKO KACIN:</speaker>

               <p>Gospod predsednik, jaz bi predlagal, da najprej pripravimo najprej predlog osnovnih
               sklepov, ki bi se glasili. Prvič, da smo se, se pravi odbor za obrambo, seznanili z
               informacijo o potresu, ki je 12.4.1998 prizadel severo-zahodno Slovenijo in jo je
               pripravil republiški štab za civilno zaščito oziroma uprava Republike Slovenije za
               zaščito in reševanje.</p>
               <p>Drug sklep, ki ga predlagam je, da odbor za obrambo izreka priznanje in zahvalo
               republiškemu štabu civilne zaščite ter podrejenim štabom, enotam in ekipam, ki so
               sodelovale pri zaščiti in reševanju. Kar zadeva interventni zakon, sem prepričan, da
               se ne mudi, kajti zato, da bi ga vlada lahko pripravila, potrebuje osnovne elemente
               in ker jih zaenkrat še nima, ga ni mogoče pripraviti, zato se mi zdi na nek način
               nepotrebno z naše strani opozarjati na te zadev, ker bo vlada to zagotovo storila
               brž, ko bo mogoče.</p>
               <p>Vprašanje sistemske zakonodaje pa zahteva po mojem en širši razmislek in ne
               verjamem, da je zdajle priložnost, ko bi se radi pogovarjali o nečem drugem, da na
               hitro sprejmemo nek tak sklep. Veliko bolje bi bilo, da se morda na podlagi spoznanj,
               ki se bodo pokazale pri sanaciji posledic tega potresa, enkrat v odboru za obrambo
               posebej pogovarjamo o tem in takrat skupaj z vlado ugotovimo, ali in kakšen sistemski
               zakon je potreben. Tudi, če na drugi strani ugotavljamo, da je rokovnik za delo
               državnega zbora zdaj v veliki meri že popolnjen, ne samo za prvo polovico leta, ampak
               še kam naprej, bi bilo potrebno ob tej priliki ugotoviti tudi proceduralno oziroma
               postopkovno, na kakšen način bi se ta sistemski zakon obravnaval in ko bi imeli
               odgovor tudi na to vprašanje, bi lahko sprejeli ustrezne sklepe, tako da bi, gospod
               predsednik, jaz še enkrat predlagal, da se zadostimo oziroma zadovoljimo, prvič z
               dejstvom, da smo to informacijo v pisni obliki dobili, da izrečemo priznanje tistim,
               ki jim to priznanje gre, da pa na interventni zakon počakamo, o sistemskem pa
               celovito in brez časovne stiske razpravljamo takrat, ko bodo za to pripravljeni
               elementi. Mislim tudi na pisno gradivo, kajti brez pisnega gradiva jaz pod nobenim
               pogojem danes ne bi želel govoriti o sistemskem zakonu. Hvala lepa.</p>
            </sp>
            <sp xml:id="SDT2-OZO-Redna-020-1998-04-14.sp39">

               <speaker>PREDSEDNIK RUDOLF PETAN:</speaker>

               <p>Hvala. Potem predlagam sklepe. Sam sem jih že tudi prej formuliral. Gospod Kacin me
               je samo še malo dopolnil. Predlagam tri sklepe. Preden bi prešli na sklepe, samo še
               sprašujem člane, če želi še kdo postaviti vprašanje našim sogovornikom. Če ne,
               predlagam, da se prvi sklep glasi: "Odbor za obrambo se je seznanil z informacijo o
               potresu, ki je 12.4.1998 prizadel severo-zahodno Slovenijo in aktivnostmi za odpravo
               posledic. Poročilo je pripravila uprava Republike Slovenije za zaščito in reševanje."
               Dajem v razpravo ta sklep. Če ni razprave, zaključujem razpravo in dajem na
               glasovanje sklep.</p>
               <p>Kdo je za takšen sklep? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je ta sklep sprejet.</p>
               <p>Drugi sklep bi bil, kot ga je predlagal gospod Kacin, da odbor za obrambo izreka
               priznanje ekipam, ki so sodelovale pri zaščiti in reševanju na potresnem področju.
               Dajem v razpravo ta sklep. Če ni razprave, dajem na glasovanje. Odbor za obrambo
               izreka priznanje ekipam, ki so sodelovale pri zaščiti in reševanju. Gospod Kacin.</p>
            </sp>
            <sp xml:id="SDT2-OZO-Redna-020-1998-04-14.sp40">

               <speaker>JELKO KACIN:</speaker>

               <p>Še enkrat bom prebral: "Odbor izreka priznanje in zahvalo republiškemu štabu civilne
               zaščite ter podrejenim štabom, enotam in ekipam, ki so sodelovale pri zaščiti in
               reševanju."</p>
            </sp>
            <sp xml:id="SDT2-OZO-Redna-020-1998-04-14.sp41">

               <speaker>PREDSEDNIK RUDOLF PETAN:</speaker>

               <p>Dobro. Dajem v razpravo najprej ta sklep. Ni razprave. Ja, gospod Hvalica.<stage type="mag"/>
               </p>
            </sp>
            <sp xml:id="SDT2-OZO-Redna-020-1998-04-14.sp42">

               <speaker>IVO HVALICA:</speaker>

               <p>Dopolnil bi z gasilci, ker mislim, da vsaj vizuelno so bili v nedeljo najbolj
               prisotni.</p>
            </sp>
            <sp xml:id="SDT2-OZO-Redna-020-1998-04-14.sp43">

               <speaker>PREDSEDNIK RUDOLF PETAN:</speaker>

               <p>Gospod Kacin.</p>
            </sp>
            <sp xml:id="SDT2-OZO-Redna-020-1998-04-14.sp44">

               <speaker>JELKO KACIN:</speaker>

               <p>Ta predlog gospoda Hvalice je mogoče uresničiti, ampak potem pa moram najprej
               predlagati, da Republiški štab za civilno zaščito našteje čisto vse ekipe, ki so pri
               tem sodelovale, ker potem se bomo znašli pri gorski reševalni službi in verjetno bo
               kdo spomnil na kinologe, potem so ekipe elektro Primorske in elektro Gorenjske, potem
               bodo avtoprevozniki, potem bo Telekom itd. in bomo sprejeli zelo dolg odlok oziroma
               zelo dolg sklep. Ker pa smo že prej razpravljali o tem, da v tem trenutku celotno
               aktivnost koordinirajo najprej Republiški štab za civilno zaščito in njemu podrejeni
               štabi, izvajajo jih pa enote civilne zaščite, se mi zdi, da smo s tem pokrili čisto
               vse, ki pri tem sodelujejo. Hvala.</p>
            </sp>
            <sp xml:id="SDT2-OZO-Redna-020-1998-04-14.sp45">

               <speaker>PREDSEDNIK RUDOLF PETAN:</speaker>

               <p>To drži. Še kdo želi razpravljati o tem predlogu, ki ga je dal gospod Kacin? Če ne,
               dajem to na glasovanje.</p>
               <p>Kdo je za? <stage>(8 članov.)</stage></p>
               <p>Soglasno je sprejeto.</p>
               <p>Tretji sklep - odbor za obrambo, to je pa na osnovi 141. člena poslovnika, zahteva
               od vlade, da odbor tekoče seznanja z aktivnostmi za odpravo posledic potresa, ki je
               12.4.98 prizadel celo zahodno Slovenijo. Dokler je vključen sistem zaščite in
               reševanja, ker potem, ko so normalne - vključi v sanacijo, potem to ni toliko
               potrebno, ampak bomo še imeli kontakte. To se pravi samo do tega obdobja. Dajem v
               razpravo ta sklep. Zaključujem razpravo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Vsi trije sklepi so sprejeti.</p>
               <p>Želi še kdo predlagati kakšen sklep? Če ne, zaključujem 1. točko o potresu v
               severozahodni Sloveniji.</p>
               <p>Prehajamo na <title>2. TOČKO.</title> Ker je bila seja sklicana 31.3., to je že kar
               natanko 14 dni, med tem časom so se razmere spremenile. Prvo, kar je bilo, je v samem
               državnem zboru. Ta teden ni več predviden samo za delo odborov, tako da je nekaj
               članov odsotnih tudi zaradi tega, ker so bili ob isti uri sklicani tudi drugi odbori
               glede na to, da je jutri nadaljevanje seje državnega zbora, tako da s tega mesta
               opravičujem tiste, ki jih ni. Pisno so se opravičili. Še posebej bi omenil dr.
               Zagožna, ki vodi delegacijo na Gospodarski zbornici in je izrazil osebno željo, da to
               omenim, da bi se rad tega udeležil, da ima določeno vprašanje in da se bo direktno
               obrnil na ministrstvo.</p>
               <p>Naslednje, kar je - na ministrstvu so se med tem časom zgodile kadrovske spremembe,
               tako da so tudi tu drugačne razmere. Glede na nastalo situacijo prehajamo na <title>2.
                  TOČKO - SEZNANITEV ČLANOV ODBORA ZA OBRAMBO S TRENUTNO ORGANIZIRANOSTJO
                  MINISTRSTVA ZA OBRAMBO, PODROČJI IN NAČINOM DELA, AKTUALNO PROBLEMATIKO IN
                  STRATEŠKIMI USMERITVAMI ZA NADALJNJE DELO.</title> Gospod Kacin je želel besedo.</p>
            </sp>
            <sp xml:id="SDT2-OZO-Redna-020-1998-04-14.sp46">

               <speaker>JELKO KACIN:</speaker>

               <p>Gospod predsednik, ker sem te do zdaj 5-krat vprašal, kdaj boš organiziral sejo, na
               kateri bomo obravnavali poročilo o bojni pripravljenosti Slovenske vojske in si
               takrat rekel, da bo to opravljeno ob obisku ministrstva za obrambo, te sprašujem, ali
               ta točka dnevnega reda vključuje tudi poročilo o bojni pripravljenosti Slovenske
               vojske? Ker domnevam, da ne, te sprašujem, kdaj bo to na vrsti; in drugič - ker je
               bila ta seja zelo dolgo v pripravi, te sprašujem, kakšna gradiva si zagotovil za
               obravnavo te točke dnevnega reda? Hvala.</p>
            </sp>
            <sp xml:id="SDT2-OZO-Redna-020-1998-04-14.sp47">

               <speaker>PREDSEDNIK RUDOLF PETAN:</speaker>

               <p>Hvala. Takoj bom podal odgovor. Predvidevam, da je šlo za to sejo o bojni
               pripravljenosti dolga priprava, če prav razumem. Ne za današnjo sejo. Pismeno sem
               zaprosil za gradivo ministrstvo za obrambo. Sedaj točnega datuma ne morem povedati,
               ker tega dopisa nimam s seboj, je že nekaj časa, moram pa povedati, da je minister
               pred pričetkom seje tudi o tej problematiki spregovoril nekaj besed, tako da današnja
               seja temu ne bo, razen če boste postavljali vprašanja, ki se bodo tudi nanašala na
               to. Dobili boste ustrezne odgovore, vendar ta seja bo pa takrat - tako kot si kolega
               pravilno ocenil, ko bomo dobili gradivo. Gradiva odbor za obrambo še ni dobil, po
               zagotovilih pa naj bi bilo to kmalu in ker imamo tu tudi vse kompetentne ljudi, nam
               bodo tudi mogoče pred pričetkom te točke lahko bolj natančno odgovorili. To se pravi
               točke zato še ni na dnevnem redu, ali seja s to tematiko zato ni sklicana, ker
               gradivo odbor za obrambo še ni dobil. Takoj ko bo gradivo prišlo, bo ta seja ob prvem
               možnem terminu, ker zdaj pa že moram uporabljati to terminologijo glede na delo v
               državnem zboru, ko bo ustrezen termin, ampak mislim, da bomo nek termin vsekakor
               našli, ko bo gradivo prišlo; takoj ko bo gradivo prišlo, vas bom obvestil o tem.
               Gospod Kacin.</p>
            </sp>
            <sp xml:id="SDT2-OZO-Redna-020-1998-04-14.sp48">

               <speaker>JELKO KACIN:</speaker>

               <p>Predsednik, ponovno te vprašam. Zdaj imamo 2. točko dnevnega reda - kakšno gradivo
               si zagotovil za obravnavo 2. točke dnevnega reda? Jaz namreč nimam nobenega gradiva
               za to točko dnevnega reda. Imam gradivo za 1. točko, ki je datirano z dne 13.4., je
               sveže in o tem smo razpravljali. Tebe pa sprašujem kot predsednika odbora, katera
               gradiva si zagotovil za obravnavo te točke dnevnega reda, ker predsedniki delovnih
               teles moramo takrat, ko določimo točko dnevnega reda, priložiti potrebna gradiva, ali
               pa smo dolžni napisati, da bo gradivo izročeno na sami seji. Zato te sprašujem, kaj
               od tega si pripravil?</p>
            </sp>
            <sp xml:id="SDT2-OZO-Redna-020-1998-04-14.sp49">

               <speaker>PREDSEDNIK RUDOLF PETAN:</speaker>

               <p>Za to 2. točko ni ne eno in ne drugo. Informacija bo ustna. Če pa bo zahteva od vas,
               da dobimo to, kar se bomo danes pogovarjali, tudi pisno, bomo sprejeli sklep in bomo
               tudi tako ravnali in bomo zadolžili ministrstvo, da nam to pripravi. To je lahko
               odgovor. Gospod minister se je prijavil k besedi.</p>
            </sp>
            <sp xml:id="SDT2-OZO-Redna-020-1998-04-14.sp50">

               <speaker>MAG. ALOJZ KRAPEŽ:</speaker>

               <p>Na osnovi vabila oziroma sklica seje odbora za obrambo smo pač pripravili odgovore,
               predvsem seznanitev, ker je tudi vabilo v tem smislu tako pripravljeno, da odbor za
               obrambo v roku 1 meseca seznanite z - med katerimi je tudi stanje bojne
               pripravljenosti Slovenske vojske in smo glede na to, da se vse te točke nanašajo na
               zelo pomembne zadeve, ki so državna tajna oziroma vojaška skrivnost, predlagamo, da
               podamo informacijo o vseh teh 5 točkah in zapremo sejo za javnost in boste seznanjeni
               z vsemi temi točkami in tudi gradivi. Če bo zahteva odbora, da dobi pismeno gradivo,
               bo to tudi dobilo. Gre pa za vsebino sklica, kjer govori o tem, da odbor za obrambo v
               roku 1 meseca seznanimo z - in odbor za obrambo bo danes seznanjen z vsemi temi
               točkami, v kateri je tudi stanje bojne pripravljenosti Slovenske vojske.</p>
            </sp>
            <sp xml:id="SDT2-OZO-Redna-020-1998-04-14.sp51">

               <speaker>PREDSEDNIK RUDOLF PETAN:</speaker>

               <p>Hvala. Ta sklep smo sprejeli 28.11.97. To je bila 12. seja odbora. To je bilo 1.
               nadaljevanje te seje in tam je bila izražena želja, da dobimo informacijo tako
               približno, kot je formulirana ta 2. točka. O gradivu, o katerem govoriš, gospod
               Kacin, je pa bilo obljubljeno, da bo to posebna točka, ki se bo samo nanašala na to,
               za to pa je potrebno pisno gradivo in to je bilo posredovano ministrstvu, da nam
               pripravi to gradivo in upam, da bo to gradivo čimprej in jo bomo takoj obravnavali;
               danes je pa informacija v smislu, ker vsi člani odbora niso bili v službi na
               ministrstvu za obrambo in nekateri nekoliko manj poznamo samo ministrstvo. Zase moram
               reči, dobro, da imam pač to možnost, da se nekoliko še posebej seznanim z delom
               ministrstva, za ostale člane je to nekoliko drugače. Točka, ki je bila takrat
               izglasovana, je bila v tem smislu, kot je danes, tudi formulirana, da se člane
               seznani in tam ni bilo zahtevano, da moramo zato dobiti ustno. Se pa strinjam, da za
               seznanitev je včasih težko pisno pripraviti, ampak to ni zdaj zagovor, ampak takšno
               željo sem nekako čutil od članov odbora in tako je bila tudi točka formulirana. Za
               to, kar pa sprašuješ, kolega Kacin, pa bo pisno in bo posebej seja odbora za obrambo.
               Gospod Kacin.</p>
            </sp>
            <sp xml:id="SDT2-OZO-Redna-020-1998-04-14.sp52">

               <speaker>JELKO KACIN:</speaker>

               <p>Ne bi rad kompliciral, bi pa vendarle rad, da jasno poveš, ali si ocenil, da točka
               dnevnega reda, ki se glasi: Seznanitev članov odbora s trenutno organiziranostjo
               ministrstva za obrambo, področji in načinom dela, aktualno problematiko in
               strateškimi usmeritvami za nadaljnje delo, ne potrebuje nobenega pisnega gradiva. To
               vprašanje je naslovljeno nate, ne na ministra.</p>
            </sp>
            <sp xml:id="SDT2-OZO-Redna-020-1998-04-14.sp53">

               <speaker>PREDSEDNIK RUDOLF PETAN:</speaker>

               <p>Jaz sem že odgovoril, pa lahko še enkrat odgovorim. Seznanitev članov odbora itd. ni
               bilo predvideno kot pisno gradivo ampak samo kot ustna informacija in zato je tudi
               toliko članov ministrstva za obrambo zaposlenih na naši drugi strani, da bodo lahko
               ustrezno odgovorili na vsa naša dodatna vprašanja. Najprej bodo sami predstavili
               ministrstvo v obliki, kot menijo, da je za takšno srečanje potrebno.</p>
            </sp>
            <sp xml:id="SDT2-OZO-Redna-020-1998-04-14.sp54">

               <speaker>JELKO KACIN:</speaker>

               <p>Ponovno te vprašam - sejo sklicuje predsednik odbora za obrambo, pripravlja mu jo
               pripraviti in izpeljati sekretar. Ali sta ocenila, da za to točko dnevnega reda ne
               potrebujemo nobenih gradiv?</p>
            </sp>
            <sp xml:id="SDT2-OZO-Redna-020-1998-04-14.sp55">

               <speaker>PREDSEDNIK RUDOLF PETAN:</speaker>

               <p>Ocenili smo, da ne potrebujemo nobenih gradiv. To smo tudi s podpredsednikom in zato
               je točka takšna, kot je. Prej sem že omenil, gospod Kacin, ne zameriti, to ni nobena
               replika - niso vsi člani tako dobro seznanjeni z ministrstvom, kot je bila dana
               možnost vam, ampak to v pozitivnem smislu rečem. To ni nobena replika. Gospod
               Kacin.</p>
            </sp>
            <sp xml:id="SDT2-OZO-Redna-020-1998-04-14.sp56">

               <speaker>JELKO KACIN:</speaker>

               <p>Repliciram - za nekaj drugega gre, gospod predsednik. Edino gradivo, ki ga bomo
               imeli po tej seji, bo magnetogram in to bo zelo zajetno gradivo, v katerem bodo v
               govorjeni obliki nastopali predstavniki ministrstva za obrambo in na koncu bomo
               sprejeli tudi nekatere sklepe. Tako pač domnevam. Zato pravim, da je zelo težko na
               podlagi take seznanitve, v kateri nekdo nekaj pripoveduje, za obravnavo pa ni
               nobenega pisnega gradiva, graditi usmeritve in naše odločitve in podporo za naprej.
               Govorim samo o tem, da je to lahko samo en korak na tej poti. Da se pa mi ne moremo
               tukaj legitimirati kot resen odbor državnega zbora, če nekdo ocenjuje, da za tako
               pomembno točko dnevnega reda, ki ima toliko sestavnih delov, da je že naslov tako
               natlačen, ugotovi, da za to ni potrebno pisno gradivo. Za to gre. Hvala.</p>
            </sp>
            <sp xml:id="SDT2-OZO-Redna-020-1998-04-14.sp57">

               <speaker>PREDSEDNIK RUDOLF PETAN:</speaker>

               <p>Gospod Kacin, še enkrat - to je seznanitev članov odbora za obrambo. Zato niti ni
               mogoče vsega formulirati, dokler bomo postavljali tudi vprašanja. To je bil tudi
               namen, ker če to ne bi bilo, potem bi na naši drugi strani sedel mogoče celo minister
               ali pa državni sekretar, ali pa bi ga mogoče celo poklicali kar v parlament. Tako je
               bilo tudi predvideno s tistim našim sklepom in tako sem tudi v razgovoru s člani
               odbora začutil, da je to tako. Če bo pa kakšno posebej, dodatno, da bo potrebno pisno
               gradivo, bomo pa lahko tudi izglasovali za določeno področje. Predlagam, da s to našo
               2. točko - seznanitvijo pričnemo. Če bo pa kdo izrecno zahteval pisno gradivo, bomo
               to naredili tudi zapisnik iz te seje, tako da bo tudi pisno gradivo. Kdor bo želel
               podrobneje, je pa tako, kot za vsako sejo. Tudi zapisnike imamo v Lotusu in pa
               magnetogram posebej in vsak se lahko s tem seznani. Gospod Hvalica.</p>
            </sp>
            <sp xml:id="SDT2-OZO-Redna-020-1998-04-14.sp58">

               <speaker>IVO HVALICA:</speaker>

               <p>Hvala. Nisem hotel poseči v to razpravo, ampak za tiste, ki ne hodijo na odbor za
               obrambo, naj dam pojasnilo, da je to običajna tirada gospoda Kacina, ko vedno hoče z
               neko supermacijo? spraviti v neroden položaj predsednika našega odbora itd. To mu
               dajmo odpustiti. To je pač njegov stil. Jaz bi pa nekaj drugega rekel, velecenjeni
               gospod Kacin. Zakaj ne z isto vnemo potem podprete tisto, kar sem jaz predlagal? Vi,
               ki hočete imeti vse to pisno itd. Kakorkoli že, ne bom z vami razpravljal. Povedal bi
               le nekaj. Jaz sem razumel to točko kot neke vrste poslanska vprašanja in jo tako tudi
               bolj akceptiram, ker če vi meni napišete, potem napišete, kar se vam zljubi. Če vas
               bom pa jaz spraševal, mi morate pa na to odgovoriti, ali če mi ne boste odgovorili,
               bom nergal, ne bom zadovoljen. Jaz sem to tako razumel, ker sicer bi pod ta dnevni
               red jasno morali dobiti kup nekega papirja in še z oznako strogo zaupno itd. Kot
               pravim, bilo bi mogoče marsikaj na pisno, kar me ne zanima, kar me pa izjemno zanima,
               pa ne bi bilo. Nenazadnje bi bil pod nekatere od teh papirjev podpisan tudi nekdo, ki
               je zdaj že presežen, da tako rečem, ker je prišlo do zamenjave na čelu General štaba.
               Jaz takšno obliko sprejemam in se mi zdi bolj parlamentarna; tudi sicer v parlamentu
               zagovarjam institut poslanskih vprašanj in pobud. Hvala.</p>
            </sp>
            <sp xml:id="SDT2-OZO-Redna-020-1998-04-14.sp59">

               <speaker>PREDSEDNIK RUDOLF PETAN:</speaker>

               <p>Hvala. V podkrepitev temu - prej nisem omenil, da je bila to točka Seznanitev in da
               občutimo to ministrstvo, zato niti pod 1. točko nisem dal Potrditev zapisnikov. To je
               sicer redna seja, vendar je posebna seja, ki je tu na ministrstvu, tako je tudi nekaj
               članov menilo, da se na splošno seznanijo, da sploh ugotovimo tisti občutek za
               ministrstvo in zato niti nisem 1. točke - to nisem naredil samovoljno, ampak sem se
               tudi posvetoval z drugimi člani odbora. Sedaj ta 1. točka, ki smo jo obravnavali o
               potresu, je pač prišla zato, ker je situacija tako nanesla, drugače tudi tega ne bi
               bilo. Ker je pa to za Slovenijo naravna nesreča in mislim, da zahteva pozornost in
               zahteva toliko pozornosti, da tudi na tej seji, ki je bila predvidena za nekaj
               drugega, jo uvrstimo na dnevni red in dobimo ustrezno informacijo in zato smo tudi
               sprejeli določene sklepe in je prav, da smo to naredili, saj navsezadnje smo videli,
               da je bil interes za to velik, kajti to ne gre samo za neko ozko lokalno področje,
               ampak so takšne razmere, da mora biti o tem zainteresirana celotna Slovenija in ker
               bodo tudi sredstva šla iz proračuna, je prav, da smo to storili. To je bilo samo v
               podkrepitev tistega, kar sem prej rekel. Sedaj naprošam člane odbora, da bi pričeli z
               našo osrednjo in predvideno edino točko. Sklicana je bila že 14 dni prej. Iskal sem
               prosti termin, da bi bilo več kot mogoče 1 uro možno biti na tej seji, ker vemo, da
               drugače so seje državnega zbora in je težko najti ali ujeti primeren trenutek; pred
               sejo državnega zbora je težko več kot 1 uro, po seji državnega zbora ob 18.00 ali pa
               ob 20.00 je pa takorekoč nesmiselno prihajati sem na ministrstvo. To je bil prvi
               možni rok, da skličem to sejo. Navsezadnje, sklep je bil sprejet že konec lanskega
               leta, ampak delo v državnem zboru je pač tako natrpano, da se tega več kot 1 dan
               naprej ni dalo uskladiti. Drugače nismo videli in našli prostega termina. Za začetek
               bi dal besedo ministru za obrambo, gospodu Krapežu, da prične s to točko. Potem bo pa
               on razdelil po segmentih, po sodelavcih tematiko.</p>
            </sp>
            <sp xml:id="SDT2-OZO-Redna-020-1998-04-14.sp60">

               <speaker>MAG. ALOJZ KRAPEŽ:</speaker>

               <p>Hvala. Dovolite nekaj uvodnih besed. Gre res za zelo obsežno gradivo in tako smo ga
               tudi razumeli, ko ste sklicali to sejo odbora za obrambo pri državnem zboru. Namenoma
               smo to organizirali oziroma vi ste akceptirali to idejo, da se organizira to znotraj
               ministrstva za obrambo, kjer so na razpolago vsi potrebni "resourci" za čimbolj
               poglobljeno in celovito predstavitev vseh konceptualnih, organizacijskih, kadrovskih
               in ostalih sprememb, ki so predvideni glede na to, kar sem v svoji predstavitvi pred
               odborom za obrambo nakazal pred imenovanjem v državnem zboru. Seveda gre za sklop
               organizacijskih in konceptualnih sprememb predvsem na področju reorganizacije
               Slovenske vojske, kjer vam bo v nadaljevanju tudi fazno prikazan postopek
               reorganizacije Slovenske vojske, seveda v začetni fazi predvsem na nivoju General
               štaba in tako imenovanih operativnih poveljstev, kjer na osnovi trenutnega zakona o
               obrambi in dolgoročnem programu Slovenske vojske še ne posegamo v obseg in strukturo
               in ko bo ta program in danes bo tudi predstavljen, sprejet v državnem zboru, bomo šli
               tudi v to drugo fazo reorganizacije Slovenske vojske, seveda vse v aspektu in
               tendenci večje profesionalizacije in pa boljše opremljenosti Slovenske vojske glede
               na to, da je konsenz, da je Republika Slovenija v drugem krogu širitve Nata v prvi
               vrsti, potrebno realizirati in to z drugimi besedami pomeni tudi velike spremembe na
               nivoju tako organizacije General štaba kot vojaško strokovnega vrhovnega telesa kot
               vseh ostalih sil, tako imenovanih trajnih sil oziroma pomožnih oboroženih sil.
               Skratka, to vam bo predstavljeno v nadaljevanju.</p>
               <p>Druga faza, ki je paralelno povezana - reorganizacija upravnega dela ministrstva,
               kjer gre za neke vrste podporno funkcijo, ki je trenutno po moji oceni in oceni
               stroke na sploh preglomazna in ne zagotavlja učinkovite oziroma takega obsega
               podporen funkcije, če se lahko tako izrazim, osrednjemu dogajanju, to je pač
               oboroženih sil, kakor bi bilo to nujno potrebno in tudi v tem smislu so narejene
               določene kadrovske spremembe, ki po moji osebni oceni, kjer pristajam na "team" ljudi
               in kombinacijo teh "resourcev", predvsem človeških, je prišlo tudi do kadrovskih
               sprememb, kjer gre za potrebno kompetentnost tako na strokovnem nivoju kot čisto
               osebnem in pa za kombinacijo "resourcev" spremenjenih na najvišjem nivoju in
               posledično tudi na čisto operativnih nivojih. Tendenca je, da gre za ločitev
               političnega dela ministrstva, se pravi ministra plus njegovih najbližjih sodelavcev
               in kabineta, od strokovnega dela ministrstva, kjer naj bi se zagotovila določena
               kontinuiteta predvsem na področju teh bistvenih segmentov pravnega dela Slovenske
               vojske in pa tudi namenoma nisem še omenil, ker bom poskušal na koncu - obveščevalno
               varnostnih služb.<stage type="mag"/> <stage>(Nadaljevanje)</stage> Zakon o
               obrambi; trenutno je tudi v fazi in bo danes tudi prikazano, kakšna oblika naj bi
               bila oblika noveliranega zakona, ki bo seveda predstavljena predvsem prvič vam, danes
               kot matičnemu odboru in seveda bo predlagana vladi v proceduro in nato po hitrem
               postopku v sprejemanje v državnem zboru. Kot sem povedal, nam trenutni zakon o
               obrambi omogoča te spremembe, kot sem jih nakazal. Seveda, ko gre pa za oblikovanje
               sil, za mednarodno posredovanje, kjer gre za status in slovenskega častnika oziroma
               častnika, podčastnika in vojaka v Slovenski vojski, in predvsem za področje
               reorganizacije obveščevalno varnostnih služb, takrat nam ta zakon ne omogoča več in
               seveda zato tudi predlagamo te spremembe, novelacije. Ocenjujemo na predvsem
               strokovnem nivoju in osebno ta koncept zagovarjam, da v tej fazi ni potrebno,
               predvsem zaradi časovne dimenzije iti v kompletno spremembo zakona o obrambi, ampak
               da bo to pravi čas takrat, ko bo pač ta vključitev v Nato in vse ostale euro
               atlantske povezave, dejstvo, kjer se lahko v fazi pogajanja pač ta normativni del
               tudi spreminja.</p>
               <p>Obveščevalno varnostne službe; tudi danes bo predstavljeno, kaj lahko na osnovi in
               kaj je bilo že narejeno na osnovi zakona o obrambi, gre predvsem v tej začetni fazi
               za racionalizacijo, ne toliko reorganizacijo, kjer pač za reorganizacijo v tistem
               konceptualnem smislu, ki je primerljiva tudi s primerljivimi državami, če tako lahko
               rečem, primerljivi predvsem v obsegu oziroma število prebivalcev države, obsegu
               vojske, geostratežke pozicije, politične ocene itd., stanja sploh gospodarstva, kjer
               so primerljive in v tem konceptu naj bi se tudi ta globalni ...cijski proces odvijal
               v bodoče. Vendar poudarjam še enkrat, trenutno na zakonu o obrambi omogoča
               racionalizacijo in že tukaj so narejeni zelo koreniti posegi v tem smislu, s tem, da
               še ne prihaja do teh globalnih, konceptualnih rešitev. Gre pa, naj poudarim gospod
               predsednik še enkrat, za paralelni proces reorganizacije vseh treh bistvenih
               segmentov, kjer ponovno poudarjam, gre za, seveda najprej, v prvi vrsti za konsenz
               matičnega odbora, če so te usmeritve prave in seveda potem vladne in parlamentarne
               procedure v bodoče. Tako, da to, kar sem pred odborom, v toku moje predstavitve, pred
               matičnim odborom stal, da gre za kontinuirano sodelovanje in odprti dialog med
               matičnim odborom in pristojnim ministrstvom mislim, da s tem pristopom, ki ste nam ga
               vi omogočili, seveda zagotavljamo to transparentnost in seveda tudi sprejemanje vseh
               pobud in vprašanj, ki se tokom takšnih predstavitev neformalnega ali pa neobveznih
               lahko porodijo in zelo kvalitetno prispevajo k bodočemu razvoju in tudi seveda
               omilijo bodoče ali pa eventualne bodoče diskusije potem v parlamentu, ko se določena
               dejstva tako s pravnega vidika kot konceptualnega že predstavljajo tako odboru kot
               parlamentu.</p>
               <p>Dovolite gospod predsednik, da v tej fazi odgovorim tudi na dileme gospoda poslanca
               Hvalice, ker mislim, da je pravi čas za te stvari. Vprašanje glede moje prisotnosti
               na diskusiji oziroma tokom razprave o proračunu za 1998, sem pač ocenil, glede na
               zadolžitve, ki jih v tej začetni fazi imam, je bilo absolutno nemogoče, da sem
               prisostvoval, vendar sem ocenil, da moja namestnica oziroma državna sekretarka, ki je
               sploh specialist za ta področja in je tudi v pripravi proračuna in potem predstavitvi
               na odborih zelo intenzivno sodelovala, da lahko adekvatno in zelo kompetentno
               odgovori na vsa vprašanja, ki bi se eventualno pojavila v zvezi s proračunom, ki se
               nanaša na ministrstvo za obrambo. Zagotavlja mi, trdim da to ni v moji praksi in se
               bom v bodoče, kadar bo le mogoče, vendar gospod poslanec, morate razumeti, da gre v
               tej fazi, predvsem v tej fazi res za zelo intenzivno delo znotraj ministrstva in pač
               je bilo absolutno nemogoče, čeprav sem se nekajkrat pojavil zelo na hitro, se
               konzultiral z gospo sekretarko in mi je zagotovila, da diskusija teče v takšni smeri,
               da moja moja prisotnost ni nujno potrebna, zato sem se pač odločil za to, da ne
               sodelujem, bom pa pač vašo sugestijo vzel na znanje.</p>
               <p>Odgovor glede vašega javnega poziva glede možnosti pristopov vpogleda v arhive
               oziroma v določeno dokumentacijo ministrstva za obrambo, vam pač podajam naslednjo
               informacijo, ki je v sklopu, po moji oceni sploh civilizacijske norme odnosa med
               izvršilno in zakonodajno oblastjo, kjer ocenjujem, da čim gre za pravni interes
               določene osebe, naj bo si to oseba, ki je bila v preteklosti direktno vezana oziroma,
               če se neka problematika direktno navezuje to osebo, posebno če je še ta oseba bila
               tudi minister v preteklosti in istočasno tudi član državnega zbora, če je ta želja in
               če je pravni interes pravilno izkazan oziroma, če ocenjujemo, da ta pravni interes
               obstaja v takšni dimenziji, da se te stvari omogočijo, potem je pač to, to prakso
               možno sprejeti in jo tudi v bodoče zagovarjam. Tako, da čim gre za pravni interes, bo
               dejansko vsaka oseba, ki se bo po določeni proceduri seveda, želela seznaniti z
               določeno dokumentacijo, ki se neposredno na njo nanaša, tudi dobila. Naj si bo za
               fizično osebo, ki je istočasno tudi poslanec in pa seveda neposredno vpletena
               oziroma, na katerega se neposredno nanaša tisto obdobje. Tudi vam in komurkoli
               drugemu gospod poslanec Hvalica, bo to omogočeno, seveda če boste izkazali pravni
               interes, če boste dobili ustrezno pooblastilo odbora za obrambo oziroma, če se bo
               nanašalo direktno na nekoga, ki je v določenem trenutku izvajal določene funkcije
               znotraj ministrstva in se bo neka razprava nanašala na njega. Tako, da sodim, da gre
               za visoko civilizacijsko normo in transparentnost ter sodelovanja seveda med
               izvršilno in parlamentarno oblastjo.</p>
               <p>In tretje vprašanje; zamenjava generalštaba. Kot sem predhodno nakazal, je v
               nakazitvi vseh konceptualnih sprememb, ki se nanašajo na organizacijo, kadrovske
               zadeve itd., ocenjujem, da je v tej fazi potrebna kombinacija resursov takšna,
               človeških resursov predvsem in kadrovskih rešitev takšna, kot je bila izvedena in
               glede na predstavitve, konkretno načelnika generalštaba in pa seznanitve bivšega
               načelnika generalštaba, so v medijih podane neresnice. Z gospodom generalom Gutmanom
               sem se velikokrat pogovarjal in tudi dogovoril, da je ta rešitev narejena na tak
               način, kakor je bila. Definitivno ni bilo to v časovni dimenziji in dinamiki, da bi
               to naredili pred sejo odbora, ker nismo ocenjevali, da sploh gre za to dimenzijo.
               Tako, da še enkrat poudarjam pred matičnim odborom, da gre za usklajeno zamenjavo, in
               da ne gre za nezaupanje človeku kot takšnemu, kjer je v preteklem obdobju dejansko
               ogromno osebno prispeval, tudi osebno, poudarjam, osebno prispeval k postavitvi
               sistema, kakršen v tem trenutku je, in da mu je bila ponujena hierarhično gledano
               podobna pozicija, predvsem v smislu hierarhije, kjer bo kot bodoči inšpektor za
               vojaške zadeve lahko ta sistem, kot zelo dober poznavalec vseh predlogov, ki so bili
               pripravljeni, lahko zelo kompetentno nadziral in to je bila tudi moja odločitev,
               glede na to, da sem pač odgovoren za kompletno izvajanje sistema in sami veste, da ko
               se v sistemu dogajajo velike konceptualne spremembe, je ta kontrolna funkcija zelo
               pomembna. In zato ocenjujem in ponovno poudarjam, da je ta rešitev kadrovsko gledano,
               po moji osebni oceni in tudi oceni ljudi, s katerimi sem se pač seveda predhodno
               konzultiral in pogovarjal v tem trenutku najboljša. Govorim tudi o novem državnem
               sekretarju in vseh ostalih rešitvah, kadrovskih, ki se bodo še videle v bodoče. In
               istočasno tudi poudarjam, da se bo kompletna kadrovska zasedba videla šele, ko bo
               kompletno vse izvedeno in takrat bo možno dajati ocene, kjer gre za kontinuiteto,
               diskuniteto in kombinacijo takšnih in drugačnih kadrov s takšnim in drugačnim
               pedigrejem itd. Skratka poudarjam, zamenjava je bila koordinirano izvedena in
               dogovorjena in usklajena tudi z direktno vpletenimi osebami oziroma navedenimi
               osebami in mislim, da je bila tudi korektno narejena. Seveda v javnosti pa po moji
               oceni ni bila čisto korektno objavljena.</p>
               <p>To bi bilo vse. Sedaj pa gospod predsednik predlagam, da posameznikih, ki so
               zadolženi za določene predstavitve gradiv, svoja gradiva predstavijo v desetih do 15.
               minutah vsak, ker gre za zelo obsežne dokumente. Tukaj imam na razpolago vso tehniko,
               ki bo omogočila čim celovitejši vpogled v vse te stvari. In da, če ocenjujete za
               določena gradiva pač zapremo sejo odbora, ker gre pač le za takšne dokumente oziroma
               konceptualne spremembe, kjer je možno, kjer bi bilo smiselno to narediti.</p>
            </sp>
            <sp xml:id="SDT2-OZO-Redna-020-1998-04-14.sp61">

               <speaker>PREDSEDNIK RUDOLF PETAN:</speaker>

               <p>Vprašal vas bi, če je vsebina takšne narave, da vi ocenjujete, potem se bomo pač
               temu prilagodili. Če ocenjujete, da je, potem bi vam predlagal, če je možno seveda,
               ker časih to ni možno, da bi najprej pač predstavili to, kar eventualno je lahko
               javnosti splošno znano, pa bi potem zaprli. Če pa to ni možno, potem bi se sedaj tako
               dogovorili in bi zadevo zaprli.</p>
               <p>Preden bi pa na to prešli, bi pa še dal besedo gospodu Hvalici, ampak najprej bi
               želel dobiti odgovor, da vidimo, kako bo sploh...</p>
            </sp>
            <sp xml:id="SDT2-OZO-Redna-020-1998-04-14.sp62">

               <speaker>MAG. ALOJZ KRAPEŽ:</speaker>

               <p>Poglejte gospod predsednik! Stroka in predvsem tisti, ki bodo predstavili gradiva
               zaupne narave ocenjujejo, da je potrebno imeti zaprto sejo, čeprav ne gre za končna
               gradiva, ampak gre za predstavitev konceptov, tako da predlagamo, da se seja za
               nadaljno obravnavo zapre za javnost in se obravnava normalno.</p>
            </sp>
            <sp xml:id="SDT2-OZO-Redna-020-1998-04-14.sp63">

               <speaker>PREDSEDNIK RUDOLF PETAN:</speaker>

               <p>Dobro, hvala. Besedo dajem gospodu Hvalici, na prejšnjo, lahko bi rekel podtočko.</p>
               <p>Gospod Hvalica.</p>
            </sp>
            <sp xml:id="SDT2-OZO-Redna-020-1998-04-14.sp64">

               <speaker>IVO HVALICA:</speaker>

               <p>Hvala lepa gospod predsednik. Gospod minister! Ni bilo mogoče prisostvovati na
               proračunski debati v državnem zboru. To, veste, to ni noben izgovor. Namreč, torej
               prisotnost obrambnega ali pa kakršnegakoli ministra je eminenten institut
               parlamentarne demokracije in zame je, bi rekel, enostavno ne gre samo za vas, gre
               tudi za druge ministre nehigienično, če pač ministra ni na sprejemanju proračuna, ker
               to je eminentna zadeva vsakega parlamenta o sprejemanju proračuna. To je prvo.</p>
               <p>Drugič. Odgovor na mojo javno zahtevo, ki ga nisem dobil itd.. Tukaj ste pa omenil,
               to je pa en precedens brez primera. Govorite o ministru v preteklosti, ki naj bi bil
               gospod Kacin. Tega instituta ne poznam. Ta institut v tej državi zaenkrat ne obstoja.
               Če ga bomo ustanovili, bodo dobili bivši ministri nek status. Moram pa povedati, da
               sem že enkrat bil tukaj na odboru, še začasa ministrovanja gospoda Kacina s
               pooblastilom odbora, ampak bivši minister, ampak to pogojno rečeno, samo poslanec kot
               jaz, gospod Jelko Kacin je bil tukaj zadnjič brez pooblastila odbora za obrambo. Da
               se razumemo. Ne vem, da bi on dobil kakršnokoli pooblastilo. Dvomim, da mu ga je
               predsednik dal brez, da bi seznanil nas člane odbora. In nenazadnje, gre za usklajeno
               zamenjavo, ko gre za načelnike generalštaba. Ne govorim o tem ali je usklajena ali ni
               usklajena ali je prava ali ni prava. Dejstvo je, da do danes odbor za obrambo ni bil
               uradno o tem obveščen in to je zopet nehigienično, kot jaz temu pravim. To je zelo na
               kratko moja replika. Hvala lepa.</p>
            </sp>
            <sp xml:id="SDT2-OZO-Redna-020-1998-04-14.sp65">

               <speaker>PREDSEDNIK RUDOLF PETAN:</speaker>

               <p>Hvala. Gospod Kangler se je javil k besedi.</p>
            </sp>
            <sp xml:id="SDT2-OZO-Redna-020-1998-04-14.sp66">

               <speaker>FRANC KANGLER:</speaker>

               <p>Spoštovani predsednik! Mislim, da bi moral to sejo voditi tako, da kot je gospod
               minister predstavil, si mu dal besedo, da še daš možnost in besedo vsem ostalim
               državnim sekretarjem in podsekretarjem, ter da mi kasneje postavljamo vprašanja, ne
               pa da sedaj meni tukaj govori, vmes na strani pogovora, kaj je higienično, kaj ni
               higienično. Konec koncev, čez pet minut bomo prišli, kaj je evropsko in pa kar ni
               evropsko. In te prosim, da daj besedo gostiteljem, naj povedo kar imajo, potem pa mi
               sprašujemo, ker drugače danes te seje ne bomo končali.</p>
            </sp>
            <sp xml:id="SDT2-OZO-Redna-020-1998-04-14.sp67">

               <speaker>PREDSEDNIK RUDOLF PETAN:</speaker>

               <p>Hvala gospod Kangler. Gospod Kacin.</p>
            </sp>
            <sp xml:id="SDT2-OZO-Redna-020-1998-04-14.sp68">

               <speaker>JELKO KACIN:</speaker>

               <p>Hvala za besedo predsednik. Če sem prav razumel, bomo v nadaljevanju sejo zaprli za
               javnost. Zato bi rad, preden se pogovarjamo o zaprtju seje, da vendarle jasno in
               nedvoumno ugotovimo, kakšni so pogoji za zaprto sejo. Zaupnost gradivom daje organ
               vlade, v tem primeru ministrstvo za obrambo, zato se mi zdi nekorektno, da se mi
               tukaj vljudno pogovarjamo, kaj bi bilo primerno in kaj ne bi bilo primerno, kaj kdo
               predlaga in kaj do ne predlaga. Sta samo dve možnosti. Ali so gradiva takšne narave,
               da jih lahko obravnavamo javno ali pa niso takšne narave. Če niso takšne narave, in
               če imamo gradiva, ki so zaupna, potem jih je možno obravnavati samo na zaprti seji in
               tukaj ne gre za vljudnost med ministrom in med predsednikom, ampak gre za poslovniška
               določila in prosim, da to najprej ugotovimo, da ne bo sedaj nesporazumov, posebej še,
               da ne bodo imeli težave tisti, ki morajo poročati o tem, kaj se je tukaj dogajalo ali
               pa se ni dogajalo.</p>
               <p>Drugo pa bi vendarle rad vprašal ministra, ker nisem nekaterih stvari razumel, pa
               več terminov je bilo uporabljenih. Najprej je bilo govora o novem zakonu o obrambi.
               Potem se je govorilo o kompletnih spremembah zakona. Potem se je govorilo o
               dopolnitvah zakona o obrambi. V teoriji poznam samo dva primera. Eden je, predlog
               zakona o obrambi, ki gre v proceduro ali pa se imenuje predlog sprememb zakona o
               obrambi. Drugih možnosti ni. Zato minister sprašujem, zakaj ste se odločili. Slutim,
               da je morda bilo rečeno, da bo šlo za spremembe zakona o obrambi. To je bilo tukaj
               napovedano.</p>
               <p>Izrekel si besedo, da bi rad konsenz matičnega odbora pred proceduro v vladi. Da bi
               se lahko pogovarjali o kakršnemukoli konsenzu, bi potrebovali neko pisno gradivo. Si
               ne predstavljam, da lahko kdorkoli spreminja nek zakon na podlagi pripovedovanja,
               ampak je to mogoče delati samo na podlagi pisnega gradiva. Zato sprašujem ali je
               katerikoli organ kakršnokoli pisno gradivo obravnaval in ga verificiral. Če ga ni
               obravnaval in če ga ni verificiral, potem tega dokumenta ni in se je zelo težko
               pogovarjati o neobstoječi stvari. Torej gre za načelno vprašanje, ali imamo kakšno
               besedilo, ali je to delovno gradivo ali je to kakšno verificirano gradivo ali pa tega
               nimamo in govorimo o nečem, kar naj bi nekoč bilo. To je za našo obravnavo zelo
               pomembno, kajti o neobstoječi stvari težko razpravljamo in težko dajemo političen
               konsenz v zvezi s tem. Ker je pa kolega Hvalica načel tukaj neka vprašanja, bi
               izkoristil to priložnost in v zvezi z mojim obiskom tukaj v ministrstvu za obrambo,
               izrekel moje obžalovanje in nezadovoljstvo nad bledo in neodločno reakcijo
               ministrstva za obrambo, nad pisanjem v nekaterih slovenskih medijih. Mislim, da je
               bila reakcija nekorektna in neprofesionalna, kajti jaz še vedno od nekaterih, ki
               sedijo za menoj, z njihovim podpisom vedno znova berem prispevke, da sem bil v
               obveščevalno varnosti službi. To seveda ni res. Gospod minister ve, da sem bil v
               njegovi prisotnosti. Berem tudi, da sem pregledoval vse gradivo obveščevalno
               varnostne službe, kar tudi ni res in je šlo za točno določene dokumente, ki so mi
               bili dani na vpogled. Berem tudi, da sem si nekatere od teh dokumentov tudi
               fotokopiral, kar tudi ni res in tisti, ki ste bili tam prisotni, to dobro veste, pa
               kljub temu ne storite nič, da bi se v delu tiska takšno pisanje onemogočilo. S tem
               gospod minister omogočate, da se slovenska javnost še vedno zavaja v zvezi s to temo,
               ki nas bo okupirala v naslednjih tednih in mesecih, glede na to, da je stranka, ki ji
               pripada tudi predsednik tega odbora in pa gospod Hvalica, pa še kdo drug, vložila
               tudi ustavno obtožbo zoper predsednika vlade, ker gre za resne obtožbe, pač
               pričakujem, da bo ministrstvo za obrambo, z bolj odločno reakcijo tudi korektno
               obveščalo državljanke in državljane o tem, kaj se je oziroma kaj se ni dogajalo v
               poslopju ministrstva za obrambo. Meni se zdi neprimerno, da bi jaz, ki sem bil gost,
               dajal izjave o tem, kaj se dogaja v ministrstvu za obrambo. O tem kaj se dogaja v tej
               hiši, lahko govori predvsem minister za obrambo. Zato gospod minister, izkoriščam to
               priložnost, da v obžalovanju vas ponovno pozovem, da vendarle v nekem odločnem
               sporočilu za javnost zadevo zaključite, in da se začnemo pogovarjati o dejstvih, ne
               pa o domnevah. Hvala lepa.</p>
            </sp>
            <sp xml:id="SDT2-OZO-Redna-020-1998-04-14.sp69">

               <speaker>PREDSEDNIK RUDOLF PETAN:</speaker>

               <p>Hvala. Torej preden dam besedo naprej - gospod Kangler se je javil še k repliki - bi
               samo prebral 165. člen poslovnika, ki pravi: "Za seje, ki obravnavajo podatke zaupne
               narave, velja način, ki je določen za ravnanje z zaupnimi podatki, gradivom". Nikjer
               ne piše, da mora biti pisno, ustno, slikovno, avdio, video ali kakorkoli. Torej, če
               gre za posredovanje podatkov tudi ustno, ki pa imajo sigurno svojo pismeno osnovo,
               ker na pamet se o takšnih podatkih ne pogovarjamo, potem velja ta inštitut. In še
               naslednje, kar bi rekel. Sam osebno se zavzemam, da je čim več sej javnih. To je moje
               splošno zavzemanje. Vendar pa želim ločiti zrno od plev in bi opozoril, da se pri nas
               pač zlorablja ta inštitut zaupno, tudi za stvari, ki te narave ne zaslužijo in potem
               pride tudi včasih do čudnih situacij, vendar nam je pa vsem jasno in tudi
               predstavnikom sedme sile, ki korektno poročajo z naših sej, vsaj tiste, ki so odprte,
               da razumejo, da ko gre pa resnično za inštitut zaupne narave, podatkov ali kakorkoli
               posredovanih, da tudi razumejo, da so seje zaprte in se potem seveda pripravi
               informacija o tem, kaj se je pač na seji dogajalo in v izogib temu pravim, da ločimo
               enkrat, kaj je zaupno, kaj ni zaupno. Vsekakor, na osnovi 165. člena trdim, da je
               bila nekako usmeritev v to, da so določene informacije zaupne, in da del seje potem
               zapremo za javnost povsem korektna in v skladu z našo zakonodajo. Tako, da mislim, da
               naprej okrog tega izgubljati besede, je popolnoma odveč, seveda do tega lahko pride.
               Veste, da vodim seje tako, da dajem besedo tudi tam, kjer bi lahko včasih uporabil
               svojo avtoriteto, pa jo ne vedno, zato da lahko vsak pride do besede. Bi pa naprosil
               člane odbora, da to moje, ta moj način vodenja sej ne bi včasih, pravim včasih
               zlorabljali. Govorim na splošno, ne govorim o nobenem osebno. Mislim, da tega do
               sedaj tudi ni bilo in bi prosil tudi, če bi lahko bilo v bodoče, pa bi dal, preden bi
               gospod minister pozdravil gospoda Kanglerja, besedo za repliko. Prosim.</p>
            </sp>
            <sp xml:id="SDT2-OZO-Redna-020-1998-04-14.sp70">

               <speaker>FRANC KANGLER:</speaker>

               <p>Kolegu Kacinu ... na repliko. Moram reči, da predstavitev funkcioniranja in dela
               ministrstva za obrambo, ki nam ga je podal minister, mene osebno kot poslanca je
               zadovoljila. Posebej bi rad poudaril, vse člane odbora, da mi nismo tukaj, da bi
               obravnavali kakšno oceno oziroma kakšen zakon kot ga je pač omenil kolega Kacin.
               Predvsem smo tukaj, da dobimo informativno oceno, se pravi, oziroma da se člani
               odbora seznanijo z delom ministrstva za obrambo. Moram reči, da niti nameni ni, da bi
               tukaj sedaj obravnavali predlog zakona o spremembi zakona o obrambi oziroma ali bo to
               moj zakon, da to sedaj v tem trenutku toliko ni pomembno. Bolj pomembno je, da nas
               predstavniki ministrstva za obrambo seznanijo z njihovim dosedanjim delom in seveda z
               nalogami, katere so si zadali v tem tekočem letu in za naprej.</p>
            </sp>
            <sp xml:id="SDT2-OZO-Redna-020-1998-04-14.sp71">

               <speaker>PREDSEDNIK RUDOLF PETAN:</speaker>

               <p>Hvala gospod Kangler. Gospod minister, prosim.</p>
            </sp>
            <sp xml:id="SDT2-OZO-Redna-020-1998-04-14.sp72">

               <speaker>MAG. ALOJZ KRAPEŽ:</speaker>

               <p>Gospod predsednik! Pravilno ugotavljate, da gre za gradivo zaupne narave, ki bo v
               nadaljevanju predstavljeno in zato pač imamo verjetno upravno osnovo, da se
               nadaljevanje seje zapre za javnost in pač ta gradiva predstavijo.</p>
               <p>Drugo; gospodu Kacinu glede imenovanja ali gre to za predlog spremembe zakona ali za
               zakon o obrambi ali za noveliran zakon ali za novi zakon.<stage type="mag"/><stage>(Nadaljevanje)</stage> Nekateri poslanci pravilno ugotavljajo, da gre za
               globalno predstavitev določenih konceptualnih in pravnih rešitev. Ko bodo posamezniki
               govorili o določenih gradivih, bodo jasno in glasno povedali, ali gre za predlog
               sprememb zakona ali gre za noveliran zakon ali za nov zakon in tako dalje, skratka
               ocenjujem, da sem v osnovni predstavitvi vsaj v globalu pravilno predstavil kaj gre v
               prvi fazi. Seveda gre v prvi fazi za predlog sprememb zakona, vendar ni današnja
               diskusija namenjena temu, da bi konkretno gradivo obravnavali ampak predvsem
               usmeritve oziroma spremembe, ki jih bomo v bodoče predlagali kot konkretne. In gre za
               predstavitev določenih konceptualnih sprememb predvsem v treh segmentih, ki bodo v
               bodoče predstavljeni. In tudi mogoče sem uporabil izraz konsenz matičnega odbora ne
               glede konkretnega zakona predloga sprememb, ampak konsezna usmeritev delovanja, ker
               pač tudi skozi diskusijo predstavitve pred matičnim odborom sem dobil par sugestij,
               ki jih spoštujem, da je treba dejansko z matičnim odborom, ki je v prvi vrsti tudi
               neke vrste nadzor nad delom obrambnega resorja te konsenze v čim večji meri doseči,
               če se jih le da že v pripravljalni fazi, da je diskusija potem na konkretni zadevi na
               konkretnem materialu lahko čim bolj konstruktivna in čim krajša.</p>
               <p>Tretjič. Glede obvestila za javnost, ki je bilo v različnih mojih takih in drugačnih
               nastopih za medije, tudi zelo konkretno odgovorjeno ali pa posredno, kaj v prvi vrsti
               je bil poudarek, oziroma za kaj je šlo pri obisku gospoda Kacina na ministrstvu. Če
               lahko ob tej priložnosti še enkrat poudarim, bilo je nekaj informacij, kjer je bilo
               jasno povedano, zakaj gre, ampak glede na to, da imamo še medije prisotne, poudarjam
               še enkrat. Kronološko gledano, ne bom se zdaj z datumi ubadal, ker jih nimam čisto
               natančno v glavi, ampak seveda na pisno željo gospoda Kacina, poslanca, in pa
               predsednika odbora za obrambo, pač na gradivu, s katerim se je obračal na mene je bil
               obrazec "Državni zbor - Odbor za obrambo" pa to ni zdaj tako bistveno, sem se
               odločil, da glede na to, da gre za pravni interes osebe, pravni interes, ki je pa
               termin, ki se ga s tako in drugačno dikcijo razlagati, v bodoče, se pravi tudi v tem
               smislu, da je bil gospod Kacin takrat minister za obrambo in se določena diskusija v
               zvezi s sporazumom nanaša na njega osebno, ocenil, da da gre za dovolj visoko stopnjo
               izraženega pravnega interesa, da lahko dobi vpogled v dokumente, ki se nanašajo
               konkretno na zadevo, ki je povezana z podpisom sporazuma med Republiko Slovenijo in
               Izraelom.</p>
               <p>Izvedena sta bila dva obiska ob moji prisotnosti. Gradivo je bilo pokazano,
               konkretno samo gradivo v kabinetu ministra, ne v v arhivih oziroma v prostorih OVS-a
               ob moji prisotnosti, ob prisotnosti vršilca dolžnosti direktorja obveščevalno
               varnostne službe in predstavnika vlade gospoda Škerla. O tem je bil narejen zapis
               obakrat in kategorično oporekam navedbam in špekulacijam medijev, da je bila
               kakršnakoli dokumentacija kopirana. O tem ni govora in upam, da je ta informacija
               jasna in glasna in da gre ta informacija tudi v medije. Zato bi jaz najraje zaključil
               tole diskusijo, gospod predsednik, če mi dovolite in damo možnost strokovnjakom, ki
               so pripravili posamezna gradiva, da ta gradiva predstavijo.</p>
            </sp>
            <sp xml:id="SDT2-OZO-Redna-020-1998-04-14.sp73">

               <speaker>PREDSEDNIK RUDOLF PETAN:</speaker>

               <p>Hvala. Na osnovi 165. člena poslovnika zapiram to sejo. Naprošam predstavnike
               medijev, da zapustijo sejo. Sprejemam tudi to, kar je bila sugestija članov odbora,
               da med tem časom 5-minutnega odmora, imamo 5 minut odmora, da lahko mogoče tudi v
               miru popijemo. Seja pa se bo nadaljevala ob 15.55 uri.</p>
               <p><stage>(Seja je bila prekinjena ob 15.50 uri.)</stage></p>
            </sp>
         </div>
      </body>
   </text>
</TEI>
