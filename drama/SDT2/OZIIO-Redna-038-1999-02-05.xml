<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-OZIIO-Redna-038-1999-02-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo in okolje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">057B37F3B4BDD911C12566FF0042EEE1</idno>
               <idno type="custom" subtype="day">A6733834D6FB4C3EC125671600356704</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=A6733834D6FB4C3EC125671600356704</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZIIO-Redna-038-1999-02-05.OZIIO" n="038">
               <name>Redna</name>
               <date when="1999-02-05"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZIIO-Redna-038-1999-02-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZIIO-Redna-038-1999-02-05.OZIIO">
                        <orgName key="OZIIO">Odbor za infrastrukturo in okolje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE  ZA INFRASTRUKTURO IN OKOLJE</stage>
            <stage type="session">38. seja</stage>
            <stage type="date">(5. februarja 1999)</stage>
            <stage type="chairman">Sejo je vodil Jakob Presečnik, predsednik odbora.</stage>
            <stage type="time">Seja se je pričela ob 9.20 uri.</stage>


            <sp xml:id="SDT2-OZIIO-Redna-038-1999-02-05.sp1">

               <speaker>PREDSEDNIK JAKOB PRESEČNIK:</speaker>

               <p>Spoštovani člani odbora, predstavniki vlade, računskega sodišča, predstavniki
               sredstev obveščanja in drugi udeleženci današnje 38. seje odbora državnega zbora
               Republike Slovenije za infrastrukturo in okolje, vsem prisrčen pozdrav in hvala za
               udeležbo! Ugotavljam, da v tem trenutku zbor še ni sklepčen, vendar imamo zagotovilo,
               da se bodo posamezni člani odbora še priključili delu na današnji seji, zato
               predlagam, da kljub temu pričnemo današnjo sejo. Predlagam tudi to, da opravimo
               razpravo ne glede na to ali bo odbor v nadaljevanju sklepčen ali ne. Na začetku sem
               tudi dati nekaj pojasnil.</p>
               <p>Prvič to, da smo se zbrali v tej dvorani, ki najbrž za delo odbora ali posameznih
               odbora ni najbolj primerna in zato se opravičujem. V sklicu na sejo smo imeli
               rezervirano v salonu, vendar je zaradi obiska predsednika madžarske vlade ta salon
               zaseden. To je prvo.</p>
               <p>Drugič. V nadaljevanju 38. seje smo sklicali tudi za včeraj sklicano 40. sejo in
               predlagam, da tudi po dogovoru včeraj, ker je bila seja tudi včeraj nesklepčna,
               predlagam, da zaradi nujnosti oddaje poročila na 11. sejo državnega zbora, ker imamo
               na dnevne redu zakon o varnosti v železniškem prometu, da to 40. sejo nadaljujemo po
               končani 38. seje, ki jo bomo v tem trenutku pričeli.</p>
               <p>Še eno obvestilo. Ob 11. uri bomo primorani za približno 15. minut sejo prekiniti
               zaradi obiska kurentov v preddverju dvorane. Verjetno ne bo možno tedaj delati. Če bo
               pa možno v tem času, če "galama" ne bo prevelika, bomo pa delali normalno. Žal, je
               zaradi prestavitve kraja seje do tega prišlo. Mogoče pa niti ne bo potrebno. To je
               nekaj obvestil.</p>
               <p>Kot sem že najavil za 38. sejo odbora državnega zbora Republike Slovenije za
               infrastrukturo in okolje, ugotavljam, da seji prisostvuje namesto gospoda Mirana
               Jeriča gospod Branko Janc, da namesto Stanislava Brenčiča seji prisostvuje gospod
               Janez Per, da se je opravičil gospod Mirko Zamernik, da se je opravičil gospod Samo
               Bevk, da se je opravičil gospod Franc Čebulj, da se je opravičil gospod Aurelio Juri,
               da se opravičil gospod Ivan Kebrič in da je opravičeno odsoten tudi gospod Rafael
               Kužnik. Drugih opravičil ali zamenjav do tega trenutka nisem dobil. Ugotavljam, kot
               sem že uvodoma rekel, da odbor ni sklepčen in predlagam, da v skladu s 159. členom
               poslovnika državnega zbora kljub temu, dokler ne bomo sklepčni, opravimo splošno
               razpravo v okviru <stage type="mag"/><stage>(Nadaljevanje)</stage> glavne točke
               dnevnega reda. Dal bi ta predlog na glasovanje. Kdo od članov zbora se strinja, da
               kljub nesklepčnosti opravimo splošno razpravo?</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je ta predlog sprejet.</p>
               <p>Za današnjo sejo smo določili dnevni red kakršnega smo tudi z vabilom prejeli, to je
               potrditev zapisnikov 36. in 37. seje odbora za infrastrukturo in okolje. Nato pa
               prvič, odgovori na doslej postavljena vprašanja ter vprašanja in pobude članov
               odbora, drugič, obravnava poročil in gradiv v zvezi z uresničevanjem Nacionalnega
               programa izgradnje avtocest v Republiki Sloveniji in tretjič razno.</p>
               <p>Predlagam, da glede na to, da imamo v nadaljevanju 40. sejo, kjer je ravno tako
               točka 1, to je vprašanja in pobude članov odbora, da to točko združimo na 40. seji,
               zdajle tudi nismo sklepčni. Na tej seji umikam to točko in da opravimo na tej seji
               potrditev zapisnikov in obravnavo poročil kot glavno točko in tretjič razno.</p>
               <p>Sprašujem člane odbora, ali ima kdo kakšen predlog za umik teh točk? Če ne, ali ima
               kdo kakšen predlog za kakšno dodatno točko? Če ne, mislim, da lahko po takem dnevnem
               redu delamo.</p>
               <p>Prehajamo na potrditev zapisnikov 36. in 37. seje odbora. Se opravičujem za ta
               lapsus, saj tudi nismo sklepčni. To se pravi, da v bistvu tudi te točke ne moremo
               opraviti.</p>
               <p>Prehajamo potem na <title>2. TOČKO - OBRAVNAVA POROČIL IN GRADIV V ZVEZI Z
                  URESNIČEVANJEM NACIONALNEGA PROGRAMA IZGRADNJE AVTOCEST V REPUBLIKI SLOVENIJI.</title> V vabilu smo nakazali tudi vsa gradiva, ki smo jih v minulem obdobju prejeli v
               državni zbor. Vsem članom odbora so bila ta gradiva tudi posredovana.</p>
               <p>Pričenjamo s predstavitvijo tega dela. Še pred tem pa moram reči to, da se je s temi
               gradivi pred dvema dnevoma seznanil in o tem razpravljal tudi odbor za nadzora
               proračuna in drugih javnih financ in v zvezi s tem sprejel tudi osem sklepov, za
               katere mi dovolite, da jih v nadaljevanju po poročilih tudi podam.</p>
               <p>Za uvod bi prosil predstavnike računskega sodišča in bi jih vprašal, če želijo
               besedo. Prosim. Glede na to, da smo za sejo odbora v silno neprimerni dvorani, ampak
               kljub temu zaradi zapisnika in magnetograma, bi prosil vse, da pridejo pred
               govorniški oder, ker druge možnosti ni. Prosim.</p>
            </sp>
            <sp xml:id="SDT2-OZIIO-Redna-038-1999-02-05.sp2">

               <speaker>GOSPA_____________:</speaker>

               <p>Spoštovani predsednik, članice in člani odbora, računsko sodišče posebej ne bi
               razlagalo naših poročil, ker ste jih vsi prejeli in so že bila tudi obravnavana, tako
               da ne bi povzemala ugotovitev niti mnenj, bi se pa vključila, če bi bilo seveda
               potrebno pozneje v razpravi. Predvsem pa tako, kot smo že rekli, na odboru za
               proračun pričakujemo, da bodo revidiranci pač povedali koliko so že v tej fazi
               odpravili nepravilnosti oziroma koliko jih še odpravljajo in koliko so bila
               upoštevana priporočila računskega sodišča. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp3">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Dajem besedo naprej predstavnikom vlade Republike Slovenije. Kdo želi
               besedo? Gospod minister Anton Bergauer, prosim.<stage type="mag"/>
               </p>
            </sp>
            <sp xml:id="SDT2-OZIIO-Redna-038-1999-02-05.sp4">

               <speaker>MAG. ANTON BERGAUER:</speaker>

               <p>Spoštovani člani odbora za infrastrukturo in okolje! Spoštovani predsednik in
               ostali, ki prisostvujete današnjemu sestanku odbora bi uvodoma podal en kratek
               pregled poročil, ki si jih je podalo računsko sodišče na delo organov oziroma služb,
               ki delajo na področju avtocest.</p>
               <p>Vsa poročila se nanašajo na obdobje od leta 1994 do vključno ali celotnega ali delno
               leta 1997. Bilo je za področje, ki ga pokriva ministrstvo za promet in zveze podanih
               pet tovrstnih poročil. Poročil računskega sodišča o nadzoru DDC, revizija računskih
               izkazov za leto 1995, ker je bilo podano mnenje z pridržkom naslednje tako poročilo
               je bilo poročilo računskega sodišča o nadzoru Dars-a. Nadzor priprave predloga
               investicijskih odločitev za odsek avtoceste Vransko-Blagovica, ker je bilo ravno tako
               izrečeno mnenje z pridržkom. Naslednje tako poročilo je bilo podano poročilo
               računskega sodišča o nadzoru na ministrstvu za promet in zveze, postopek priprave in
               sprejema lokacijskih načrtov z odsek avtoceste Vransko-Blagovica, tudi mnenje z
               pridržkom. Tretje oziroma četrto tako poročilo je bilo poročilo računskega sodišča o
               nadzoru Dars, revizija poslovanja Darsa v letu 1995 in 1996. Kjer je bilo tudi
               izrečeno mnenje z pridržkom in peto poročilo računskega sodišča o nadzoru Darsa
               revizija postopka priprave in izvedbe javnega razpisa za oddajo strokovnih in
               tehničnih opravil za izvedbo programa gradnje in vzdrževanja avtocest v Republiki
               Sloveniji, ker je bilo podano negativno mnenje računskega sodišča.</p>
               <p>Vsa ta gradiva so bila v okviru organov oziroma v okviru služb, ki so bile
               revidirane, tudi obravnavano in v obdobju, ki ga pokrivamo v ministrstvu za promet in
               zveze, ker smo tudi te stvari pregledovali je bilo precej teh stvari tudi, ki jih je
               računsko sodišče izreklo tudi v tem času obravnavano. Vse tisto, kar je v skladu z
               zakonodajo in se je dalo tudi upoštevati. Moram reči, da smo takoj, ko smo prevzeli
               ministrstvo za promet in zveze v letu 1997 že na samem začetku zahtevali rebalans
               nacionalnega programa gradnje avtocest, ker je iz dotedanjih razprav in poznavanja
               problematike gradnje bilo evidentno, da sredstva, ki so bila predvidena, kakor tudi
               ostali okvirni pogoji gradnje avtocest bodo težko izvedljivi. Zato je bil izveden
               rebalans, ki ga je državni zbor tudi lanskega aprila potrdil.</p>
               <p>V okviru tega rebalansa in priporočil, ki jih je računsko sodišče Republike
               Slovenije izreklo je v tem samem rebalansu bilo kar precej stvari upoštevanih. V
               rebalansu smo tudi določili, da je potrebno 2-krat letno poročati državnemu zboru in
               predhodno vladi. Dogovorili smo se tudi, da bomo pošiljali tri mesečna poročila, kot
               zgoščena poročila na.<stage type="mag"/><stage>(nadaljevanje)</stage> Izvajanje
               posameznega avtocestnega odseka in to je sedaj prvo tako poročilo je v pripravi in bo
               v kratkem tudi posredovano na vlado in v sam parlament. Tako, da boste lahko za vsak
               avtocestni odsek sproti spremljalo vse okvirne parametre. Se pravi najosnovnejša
               robna pogoja, to je čas izgradnje in finančni okvir, ki je dovoljen skupaj z
               tolerančnim območjem, ki je predvideno za vsak avtocestni odsek. Potem tudi
               kumulativni sklep tako, da bo lahko se za vsako tromesečje sproti kontroliralo z
               kratkim komentarjem, kaj je potrebno oziroma kaj so vzroki morebitnih odmikov.</p>
               <p>Potem je bil sprejet tudi nov zakon o bencinskem tolarju, ki dejansko v 4. členu
               največ priporočil računskega sodišča upošteva. To je ta, ki je višja in popolnejša
               kontrola nad porabo sredstev. Zaradi tega je prišlo do treh osnovnih dokumentov, ki
               sta dva že pripravljena, tretji je v fazi dokončnega usklajevanja. Gre se za pogodbo
               o načinu upravljanja z sredstvi bencinskega tolarja, ter protokol o načinu
               razpolaganja z sredstvi bencinskega tolarja, ki sta podpisana med ministrstvom za
               promet in zveze, ministrstvom za finance in Darsom.</p>
               <p>V pripravi pa so še navodila o potrebnih dokumentacijah, za izplačilo uporabnikom,
               to je določeno kar je osnova določena v ... <stage>(Ni razumljivo.)</stage> ... Dodatno kot je v tem
               4. členu napisana, da minister za promet in zveze doda še z navodilom dodatne
               kriterije po dokumentaciji, ki jih mora pred izplačilom uporabnikom tudi upoštevati.
               To navodilo je v zaključni fazi in bo tudi v tem mesecu usklajeno, tako da ga bomo
               lahko z marcom začeli uporabljati.</p>
               <p>Naslednji dokument je tako zvani Ziprov ali zakon o izvajanju proračuna, ki je ravno
               tako upošteva precej določil, ki jih je računsko sodišče predvidilo. Vsak uporabnik
               mora predloge računskega sodišča upoštevati v okviru, ki ga dopušča zakonodaja
               Republike Slovenije. Kot vemo je računsko sodišče najvišji organ nadzora državnih
               računov, državnega proračuna in celotne javne porabe. Njegova funkcija je poročati in
               svetotovati odločitvam o revidirani osebi pa je, če bo njegova odločitev revidirane
               osebe pa je, če bo njegova priporočila upoštevalo. Saj mora sama presoditi, če so
               priporočila računskega sodišča v skladu z veljavno zakonodajo. Če bi revidirana oseba
               izvedla priporočila računskega sodišča, ki niso v skladu z zakonodajo, bi odgovornost
               za to nosila sama in ne računsko sodišče.</p>
               <p>To tolmačenje je podalo ustavno sodišče Republike Slovenije z sklepom številka
               246/98 z dne 28.9.1998 in v skladu z njim pa tudi državno tožilstvo Republike
               Slovenije pod številko UT6/98 3/CKRB z dne 22.5.1998. Vsa priporočila, ki smo jih
               upoštevali v zakonih in navodilih, ki smo jih dodatno pripravili ter v pogodbi in
                  protokolu,<stage type="mag"/> <stage>(Nadaljevanje)</stage> ki sem jih prej
               navedel, smo jih upoštevali na osnovi priporočila računskega sodišča in so tudi v
               skladu z zakonodajo, tako da veliko teh priporočil, ki so bila podana s strani
               računskega sodišča, so v teh dokumentih upoštevani in smatramo tudi, da so v skladu z
               zakonodajo, zato pričakujem, da nadaljnja revidiranja, ki bodo v teh letih za leto
               1998, 1999 in dalje, pričakujem, da bodo bolj pozitivna kot pa so morda bila do
               sedaj, zato tudi imamo v okviru delovanja ministrstva za promet in zveze, ministrstva
               za okolje in prostor, Darsa, DDC-ja mesečne redne koordinacije in tudi 14-dnevne
               koordinacije, te mesečne koordinacije so na nivoju ministrov, koordinacije na nivoju
               državnih sekretarjev so vsake 14 dni in mislim, da s tem načinom in tudi z dodatnimi
               kontrolami imamo celotno gradnjo, kot bi temu dejal, pod nadzorom in da ne bi smelo v
               bodoče prihajati do negativnih mnenj računskega sodišča, seveda, kolikor pa bodo,
               bomo pa tudi v okviru zakona vse upoštevali. Kolikor je potrebno v nadaljevanju po
               posameznih poročilih, ker namreč teh je 22, teh poročil po današnjem dnevnem redu,
               pod točko 2, seveda lahko potem s sodelavci, tako iz ministrstva, uprave ter uprave
               Darsa, direkcije oziroma DDC-ja in ostalih kolegov iz ostalih ministrstev tudi
               podamo, tako da bi stvari razjasnili, da ne bi, kot je bilo rečeno 2 dni nazaj v
               medijih, da to ni več, kot bi rekel temu v narekovajih, projekt stoletja, ampak da to
               projekt kot rop stoletja, mislim da to je pa malo prehuda klasifikacija in da moramo
               zadeve razjasniti, da ne bi resnično bilo tako zmotno mišljenje v javnosti in zato
               želimo dati resnično vse podatke, vse pregledati, da ne bi takšnega mnenja v javnosti
               bilo. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp5">

               <speaker>PREDSEDNIK JAKOB PRESEČNIK:</speaker>

               <p>Hvala lepa, gospod minister. Prosim, dr. Gantar, minister za okolje in prostor.</p>
            </sp>
            <sp xml:id="SDT2-OZIIO-Redna-038-1999-02-05.sp6">

               <speaker>DR. PAVEL GANTAR:</speaker>

               <p>Hvala lepa, gospod predsednik. Spoštovane poslanke in poslanci, spoštovani člani iz
               računskega sodišča in sodelavci, spoštovane novinarke in novinarji! Jaz pravzaprav ne
               bi kaj veliko dodajal k temu gradivu, ki je in tudi uvodoma ne bi kaj dosti
               komentiral zadev, ker so pač vse stvari v glavnem napisane in tudi naši predlogi,
               pripombe itn. so napisane in so tudi dane, tako da jaz tu pravzaprav ne bi kaj dosti
               govoril. Rad bi seveda omenil predvsem to, da seveda mi menimo, da je vloga
               računskega sodišča izjemno pomembna pri nadzoru javnih financ, jaz sem to povedal
               tudi na odboru za nadzor financ in mislimo seveda, da je delo računskega sodišča
               lahko izjemno koristno pri uveljavljanju mehanizmov trošenja javnih sredstev,
               postopkov, procedur, kontrol itn. Okoli tega mi vedno, pa tudi na drugih področjih
               ministrstva seveda sprejemamo priporočila, mnenja tega sodišča kot res pomemben
               dokument, ki nam lahko usmerja našo dejavnost. Problem pri nadzoru seveda dela
               ministrstva za okolje in prostor oziroma urada za prostorsko planiranje pri lokaciji
               pri umestitvi avtoceste, pri izdelavi lokacijskega načrta Arja vas,
               Blagovica-Vransko, je seveda v tem, da je pač po našem mnenju seveda tu opravljen nek
               določen posel, za katerega menimo in smo dali tudi pripombe, se nanaša predvsem na te
               vidike, ki sem jih izpostavil, tam se nanaša pravzaprav proces prostorskega
               planiranje in izvedbenega planiranja, ki neposredno seveda ni predmet takšne
               dejavnosti. Jaz bi rad povedal to, da smo seveda mi dobili negativno mnenje k izboru
               tras, mi smo dali obsežno obrazložitev, tako vladi, obravnaval jo je tudi odbor za
               infrastrukturo in k temu jaz v tem trenutku ne bi ničesar dodajal. Jaz se strinjam,
               da so odločbe in odločbe ustavnega sodišča oziroma mnenja računskega sodišča
               dokončne, če so<stage type="mag"/> <stage>(Nadaljevanje)</stage> in da njih ni
               mogoče priziv, konec koncev smo to preizkusili s preizkusom za varstvo zakonitosti,
               kjer je potem državna tožilka tudi odgovorila, da to akti računskega sodišča niso
               pravni akti in da niso podvrženi potem sodnemu varstvu in pa poročilo o nadzoru ne
               odloča o nobeni pravici, obveznosti ali pravni koristi. Priporočila so priporočila, o
               katerih, ki jih moramo vzeti resno, jih razmisliti in po možnosti seveda upoštevati
               in izvesti. Vprašanje pa je seveda, kdaj se določan priporočila dajo izvesti oziroma
               katera se ne dajo, kaj storiti tedaj. Jaz moram reči predvsem to, da sem že omenil,
               da smo določena priporočila že izvajali in že inplementirali v našo prakso dejavnosti
               in vzeli resno, je pa seveda tudi res, da se jaz seveda na neki način sprašujem in bi
               prosil za pojasnilo. Dokument, kjer so priporočila dana, namreč v končnem zaključnem
               mnenju teh poročil ni. Mnenje, ki je bilo poslano števil 1908/3/96/61 14.9.1998 je
               mnenje, kjer so priporočila. Jaz bi samo komentiral tri priporočila, da v primeru, ko
               se ugotovi pomankljivost ali nezadostnost dokumentov, da se obvesti ministrstvo za
               okolje in prostor, ki zahteva dopolnitev dokumentov. To delamo in to bomo tudi, kot
               smo se dogovorili tudi pisno, posebno med nami dogovorjenem protokolu. Da se osnutek
               lokacijskega načrta predloži neodvisnim strokovnjakom. To delamo in to je bilo
               narejeno, tudi za Arjo vas, za Blagovico-Vransko. Da pa urad za prostorsko planiranje
               na nastopi vloge naročnika lokacijskega načrta, temveč, da v postopku priprave
               lokacijskega načrta opravlja strokovne naloge, to pa je priporočilo, ki je izven
               dosega ministra in pravzaprav je seveda tudi del, vsaj tudi na neki način, če se tako
               odloči, tudi v pristojnosti državnega zbora. Ampak rekel bi, da je državni izbor, ko
               je obravnaval, ko je obravnaval, torej obvezno razlago, ki smo jo predlagali, obvezno
               razlago tako kot je napisano in so jo zavrnili, je pa nedvoumno v tej obvezni razlagi
               zapisano mnenje, da urad za prostorsko planiranje lahko nastopa v vlogi naročnika
               lokacijskega načrta, tako da bi, jaz seveda bi pa rad predvsem postavil eno
               vprašanje, ki se nanaša na ta dokument, ki ni dokument senata, ali je to, so ta
               priporočila tistih priporočil končnih mnenj, ki jih moramo mi upoštevati, ali je to
               pravzaprav, kakšen status ima ta dokument s tega vidika. Za nas je povsem jasno,
               kakšen status ima dokument, ki je poročilo o nadzoru, zadnja instanca, to vemo, to je
               jasno, moram reči, da na žalost z njim, seveda menimo, da imamo vrsto ugovorov,
               vendar takojšnje in ga sprejemamo, poskušamo narediti, kar se največ da iz tega ven,
               vendar me zanima zdaj seveda status teh priporočil. V tem smislu, ali imajo to isti
               status, kot ima to to poročilo, zaradi tega, ker je to, od tega odvisno tudi moje
               ravnanje in ravnanje seveda vlade in verjetno tudi državnega zbora. Toliko o tem. Jaz
               mislim, ker jaz bi bil zelo kratek zato, ker veliko stvari sem že povedal na drugem
               odboru in verjetno bom kaj rekel še danes. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp7">

               <speaker>PREDSEDNIK JAKOB PRESEČNIK:</speaker>

               <p>Hvala lepa, gospod minister. Želi še kdo od predstavnikov vlade besedo? Če ne,
               odpiram razpravo. Prosim, gospod De Batista Metod.</p>
            </sp>
            <sp xml:id="SDT2-OZIIO-Redna-038-1999-02-05.sp8">

               <speaker>METOD DE BATISTA:</speaker>

               <p>Prihajam iz družbe za državne ceste. Ker imate v paketu gradiv tudi obravnavo, ki jo
               je računsko sodišče opravilo v družbi za državne ceste, nanašalo se ja pa na
               računovodske izkaze za leto 1995,<stage type="mag"/><stage>(Nadaljevanje)</stage> bi v tem mojem prvem izvajanju samo poročal, kaj smo v Družbi
               za državne ceste glede na dokončno mnenje, sklepe in priporočila računskega sodišča
               izvedli. To je bilo mnenje s pridržkom. Kot sem že rekel, nanašalo se je na
               računovodske izkaze iz leta 1995, in na osnovi tega smo v Družbi za državne ceste
               opravili naslednje ukrepe.</p>
               <p>Razlika v osnovnem kapitalu je bila odpravljena z obravnavo in potrditvijo
               poslovnega poročila in razporeditvijo dobička za leto 1995. To je sprejela vlada s
               svojim sklepom.</p>
               <p>Dolgoročne rezervacije zaradi negotovosti pri sklepanju pogodb z naročniki del so
               odpravljene. Upoštevani pa so računovodski standardi, računovodski standard številka
               10.</p>
               <p>Tretjič. Storitve oziroma opravljeno delo zunanjih izvajalcev ali zaposlenih, če
               delo ne sodi v njihovo delovno področje, se plačuje na podlagi pogodb o delu v skladu
               z zakonom o delovnim razmerjih in zakonom o obligacijskih razmerjih. Avtorske pogodbe
               se sklepajo v skladu z zakonom o avtorskih in sorodnih pravicah, njihovo število pa
               je zelo omejeno oziroma jih praktično v tem trenutku ni.</p>
               <p>Sprejet je bil nov akt o notranji organizaciji in sistemizaciji delovnih mest, v
               katerem je v skladu z zakonom o...<stage>(nerazločno)</stage> cestnega inženiringa v podjetju za
               inženiring v Družbi za državne ceste določeno delovno področje. Se pravi, ta akt je v
               predpisanem postopku sprejel nadzorni svet.</p>
               <p>V voznem parku se vrši kontrola porabe goriva mesečno, pri čemer se tudi
               kontrolirajo relacije voženj posameznih uporabnikov avtomobilov.</p>
               <p>To so bili ukrepi, ki smo jih izvedli na osnovi priporočil in sklepov računskega
               sodišča. Poleg tega bi dodal še naslednje:</p>
               <p>Kot direktor sem prevzel delo v Družbi za državne ceste v januarju 1998. Takoj smo
               skupaj z nadzornim svetom pristopili k sanaciji vseh zadev, ki jih je bilo potrebno
               še tudi v zvezi s sklepi računskega sodišča urediti.</p>
               <p>Poudaril bi, da je DDC gospodarska družba, ni oseba javnega prava. Sodeluje na
               javnih razpisih, pridobiva dela na trgu, in nima javnih pooblastil.</p>
               <p>V preteklem letu, potem ko sem prevzel to delo, sem prek skupščine družbe, to je
               vlade Republike Slovenije, uredil, da je bil sprejet zaključni račun za leto 1996,
               1997, z ustreznimi sklepi glede delitve dobička. V letošnjem januarju je bil že
               sprejet plan družbe za leto 1999. In kot enega največjih uspehov družbe v preteklem
               letu ocenjujem pridobivanje poslov izven dveh glavnih naročnikov, to se pravi, Darsa
               in Direkcije za ceste. Ta delež teh poslov smo približno trikrat povečali glede na
               preteklo leto, kar daje upanje tej družbi, da si bo s tovrstno tendenco zagotovila
               delo tudi po izteku avtocestnega programa. Namreč, vlada oziroma lahko rečem država
               je prav za realizacijo tega programa ustanovila firmo, gospodarsko družbo, ki je v
               stoprocentni lasti države, prav z namenom, da se podpre realizacija tega velikega
               programa.</p>
               <p>Toliko uvodoma. O vsebini vseh ostalih točk, na katere sem tudi pripravljen, pa
               potem v nadaljevanju, ko bodo postavljena vprašanja. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp9">

               <speaker>PREDSEDNIK JAKOB PRESEČNIK:</speaker>

               <p>Hvala lepa. S tem so predstavitve oziroma odgovori končani.</p>
               <p>Preden odprem razpravo, bi seznanil samo s tem, da seji prisostvuje namesto gospoda
               Andreja Fabjana gospod Franci Rokavec in da se je opravičil <stage type="mag"/><stage>(Nadaljevanje)</stage> gospod Pavel Rupar.</p>
               <p>Torej odpiram razpravo. Prvi se je k besedi javil gospod Ivo Hvalica. Prosim!</p>
            </sp>
            <sp xml:id="SDT2-OZIIO-Redna-038-1999-02-05.sp10">

               <speaker>IVO HVALICA:</speaker>

               <p>Hvala lepa, gospod predsednik. Spoštovani kolegi in kolegica, člani računskega
               sodišča, ministri, predstavniki vlade in maloštevilni predstavniki medijev! Nenavadno
               smo začeli danes to, za mene izredno važno sejo. Ne glede na negativno biovremensko
               napoved, sem opazil še nekaj drugega: da je vlada in pravzaprav predstavniki vlade so
               zasedli tu ključna mesta, kjer naj bi sedeli poslanci. Zdaj ne vem, ali je to stvar
               politične nekulture ali je to slučajno ali kaj, v glavnem, poslanci smo tam zadaj
               nekje v manjšini, pa še malo nas je. Torej, to je nenavadno.</p>
               <p>Potem pa slišim še vložek, kako bo to sejo pogojil obisk kurentov. Ja, lepo vas
               prosim! Tu smo v parlamentu, kaj mene brigajo kurenti! Do pusta je še deset dni!
               Torej, jaz enostavno ne razumem teh stvari. Torej, nobenih kurentov! Če pridejo, bo
               nekdo šel ven in jih bo poslal kamorkoli, sedaj je seja delovnega telesa državnega
               zbora, in to zelo važna seja. Zelo važna! Žal se nekateri tega ne zavedajo.</p>
               <p>In moram začeti pri našem odboru, gospod predsednik. Ta odbor bo nosil odgovornost,
               vso odgovornost za ta najdražji projekt stoletja, ki se dela pri nas, za to največjo
               ponikovalnico proračunskega denarja. Besed nisem izrekel kar tako, ampak jih lahko
               kadarkoli utemeljim. Še je čas, da ta odbor svojo vlogo popravi, še je čas, da se ta
               odbor vsaj približno približa vlogi, ki jo je imel odbor za infrastrukturo v
               prejšnjem mandatu. Ker sedaj smo zelo daleč od tega. Jaz vem, da je stvar pač nerodna
               nekje, tudi za predsednika odbora, ker sam sebe nadzirati, če imaš ministra v
               koaliciji pa sam si iz koalicije, je takorekoč neprijetno. Ampak jaz kot
               parlamentarec v drugem sklicu že ugotavljam, da je to, poleg tega, da je
               parlamentarno nehigienično, da je to vse skupaj v istem kotlu, pa vseeno vidim
               možnost, da bi se z nekim bolj, ne radikalnim, niti ni treba, ampak nekim bolj
               doslednim pristopom, da bi se dalo marsikaj narediti, ker zadeve so ušle z vajeti
               tega odbora. To je nedvoumno. Kar bom naprej povedal, bo verjetno prenekaterega v to
               prepričalo, nekaterih pa tako ali tako ne bom mogel nikdar več prepričati.</p>
               <p>Poročilo računskega sodišča je dokončno, smo slišali, nanj ni priziva. Ministru za
               okolje in prostor uide celo nekaj takega, da se on strinja s tem. On se nima kaj
               strinjati s tem! Poročilo je dokončno in brezprizivno, ni pa to sodba. To je institut
               parlamentarne demokracije, pred katerim se v normalnih parlamentarnih demokracijah
               vse strese, razen pri nas, kjer ne znamo niti pozdraviti ne predstavnikov, niti
               predsednika računskega sodišča pred ministri, ker v parlamentarnih demokracijah imajo
               ti torej to prednost, da so imenovani in da sedijo tudi na svečanostih pred ministri.
               Če tega še ne veste, si oglejte posnetke iz katerega od zahodnih parlamentov.</p>
               <p>Torej, poročilo je brezprizivno in dokončno. Na potezi so - kdo? Ja, tisti, ki jih
               je računsko sodišče revidiralo - revidiranci - pa naj se strinjajo ali ne; tu ni
               problem strinjanja. Ampak, jasno, nekateri so pozabili, da smo že osem, odvisno, od
               kdaj se šteje, osem let parlamentarna <stage type="mag"/>
               <stage>(nadaljevanje)</stage> demokracija, ampak preprosto mislijo, da se bo dalo še naprej delati
               tako, kot se je včasih delalo.</p>
               <p>Poglejte. Specifika investicije v gradbeništvo? je dejansko nekaj posebnega in žal
               tu tisti, ki niso nikdar delali na tem področju malo težje razumejo to stvar. Medtem
               ko je v prejšnji državi, recimo, bom rekel tako se je pač vse prodalo kar se je
               naredilo, tudi v gradbeništvu, ampak je bila tu neke vrste neka konkurenca, ki je
               nastala ravno zaradi specifične prodaje gradbenega izdelka, zaradi specifičnega tudi
               pridobivanja teh del. Za razliko od drugih izdelkov, ki se pač prodajajo po komadu,
               se v gradbeništvu velikokrat razen v nekaterih primerih prodaja po obračunu dejanskih
               količin. V prejšnji državi so uvedli še razliko v ceni, ki se je nanašala na
               inflacijo in na tečajno razliko in tako dalje. Skratka, tako kot sem že povedal na
               odboru za nadzor proračuna, to je velik manevrski prostor za gradbeno operativo. V
               segmentu več del, dodatnih del in razlik v ceni je jasno možno spretno narediti
               marsikaj. Sam sem delal pri tuji multinacionalni firmi in sem se s tem ukvarjal in
               tisti, ki smo opravljali ta obračun gradbenih del smo bili daleč najbolj plačani. Je
               že vedel gospodar zakaj. Je že vedel. Gotovo je vedel zakaj.</p>
               <p>Kot sem že rekel zadnjič na odboru za nadzor proračuna, gradbeniki so vedno najbolj
               zaslužili tam oziroma za tisto, kar niso naredili. Zaračunali so pač tisto, kar niso
               naredili. Spominjam se enkrat, to je bilo pa za šalo, v prejšnji državi, ko smo enemu
               investitorju, takrat sem delal pri gradbeni firmi, podtaknili eno celo nadstropje.
               Eno celo nadstropje. Direktor je ukazal in je "ratalo". Sedaj sem se spomnil tega.
               Tega se dobro spomnim. Eno celo nadstropje. Pritličje je bilo plus eno nadstropje.
               Bila je enaka etaža, ampak smo pomnožili krat 3 še enkrat. In gladko je šlo. Sedaj
               sem se spomnil. Šel bom enkrat mimo tistega objekta in bom prav vzel številko. Sedaj
               mi je prišlo na misel.</p>
               <p>Pač pa bi vam rad nekaj drugega povedal, kar se je pa zgodilo prav pri gradnji cest
               za slovensko operativo nekje drugje. Ampak da začnem. Neka razlika, kot sem rekel,
               med socializmom in kapitalizmom je bila ta, da v socializmu se je zelo težko
               naredilo. Vse se je prodalo v kapitalizmu. Je pa preprosto narediti in težko
                  prodati,<stage type="mag"/> <stage>(Nadaljevanje)</stage> ampak ne pa pri
               nas. Pri nas je pa ravno to, da se ta element, da je težko prodati, ne dogaja. Na
               področju cest tu ne, ker ta država vse plača, vse zablode, vključno bandero in zdaj
               mi je žal, da ni bilo prejšnje točke dnevnega reda, ker bom zelo definitivno
               vprašanje postavil na naslednji seji v zvezi z bandero in upam, da bom nanj dobil
               tudi odgovor, ker je treba nehati s tem, da se samo govori na splošno, je treba tudi
               konkretizirati stvari. Torej bistvo pri vsakem izdelku jasno so stroški. Če ti dobiš
               plačane vse stroške, potem ni sploh problem voditi to in jaz sem istega mnenja kot
               inženir Črnivec, ki pravi, kdorkoli lahko vodi Dars. Prvega človeka, ki srečam tukaj
               zunaj na Šubičevi, če mu rečem, pri tem načinu plačevanja teh stroškov, ali bi vodil
               Dars, lahko vodi Dars, prvega. To je enostavna stvar. To sem trdil tudi pri
               igralništvu in sem imel prav. Ko so imeli nekega boga tam, ker so mislili, da brez
               njega, da se bo ves imperij sesul, kje pa, vsak, če sediš na kupu denarja, lahko
               delaš kar hočeš. Poglejte Gadafija, jaz sem doživel njegovo revolucijo, bil sem
               takrat v Libiji, so rekli, ne bo preživel 2 leti. Kje pa, če sediš na vreči denarja,
               29 let sedi, letos 1. septembra bo 30 let, kar je na oblasti in samo kakšen atentat
               ali pa bolezen ga bo odnesla. Ne, drugače bo on zaradi tega, ker sedi na vreči
               denarja, enostavno vodil vedno lahko to državo in prav tu bi povedal, kako je
               predhodnik ljudi, ki so tu pred mano, ki sedaj vodijo Dars in DDC, SCT, takrat
               Slovenija ceste v Libiji, ki je v treh letih, zdaj me dobro poslušajte, zgradila 1200
               km avtocest, priznam, da niso imeli popolnoma elementa avtocest glede priključkov,
               nadvozov in tega, so bile bolj hitre ceste, 1200 km. Egipt so povezali s Tunizijo.
               Tam je Slovenija ceste, ki je delala v Libiji tako kot je delala v Jugoslaviji,
               izgubila tudi spodnje hlače, celo talca so vzeli, to je bil dr. Novak, zgodbo poznate
               itd., kaj se je vse dogajalo tam. In Jugoslavija je, prejšnjega država, morala celo
               posebnega veleposlanika, to je bil Mirošič, ta, ki je zdaj nehote vpleten v balkansko
               afero, so ga poslali dol, da je pomagal to zadevo takrat reševati ind. Hlače so jim
               slekli, država je plačala. Se pravi te zgodbe niso nove. Na 100 in nekaj kilometrih
               so morali dodatno preplastiti novo cesto, ker so sleparili. Sigurno so sleparili tudi
               na tej cesti, po kateri se jaz vozim vsak dan, ki ima kolesnice do 3, 4 cm globoke,
               porazno slabo, posebej od Postojne, od Ravbarkomande proti Ljubljani, porazno.</p>
               <p>Torej, če so po svetu ti stroški, če ne celo fiksni, ker zakaj je izgubila
               avtoceste, ker je bila navajena, je mislila, da bo pokasirala vse to, nič, cena je
               bila takšna, amen in zaradi tega so pač izgubili. Ta zgodba je poznana, ampak da se
               vrnem v Evropo, če se v Evropi tudi to dogaja, da se nekje lahko nekaj podraži, saj
               dosežejo 10, 20, 30%, to je maksimalno, takrat se vse strese, takrat se vse strese.
               Poglejte, torej to je dimenzija podražitve, ki jo Evropa, Evropska unija še prenese.
               Kaj pa Slovenija? Slovenija prenese vse, 100%, 120% Izlake, vse, kar hočeš in tu je
               nekaj močno narobe, močno narobe. Poglejte, kje so vzroki? Nihče ne zna razmejiti
               Darsa in DDC-ja, investitorja in izvajalca, rekel bi tega strokovnega dela
               inženiringa. Jaz moram to <stage type="mag"/> <stage>(Nadaljevanje)</stage>
               povedati tudi nekatere stvari, ampak o tem kasneje. Torej nesporno je nekaj, ta
               izdelek, ta projekt stoletja je predrag. To je nesporna ugotovitev. Po vseh, gledano
               čisto iz vseh aspektov, ta izdelek je predrag.</p>
               <p>Zakaj je predrag, bom jaz poskušal navesti v naslednjih točkah in ugotovitvah.
               Veliko nenavadnih stvari se dogaja tu. Na primer, kje je obstal finančni svet, ki je
               bil imenovan 1993. leta, včeraj sem govoril s poslancem slovenske ljudske stranke,
               Vilijem Trofenikom, ki je bil kotiran v ta finančni svet leta 1997, on je rekel, da
               še nikdar ni dobil vabilo za kakršenkoli sestanek, besede Vilija Trofenika, poslanca
               SLS v državnem zboru. Po mojih podatkih se je ta finančni svet zadnjič sestal 11.
               oktobra 1995. leta in ta naj bi nadziral, svetoval itd. Torej, eden izmed nadzornih
               institutov je že tu odpadel. Jasno, da to ni slučajno, ker če nekdo nekaj vodi, ima
               neko zadolžitev, že zaradi tega, da formalno opraviči to zadevo, skliče to zadevo
               enkrat na leto, tudi med poslanci državnega zbora je kakšen tak, ki vodi kakšno od
               takih psevdov komisij. Tu pa od 1995. leta do danes ni bilo nobene seje. Če je bila,
               me prosim demantirajte, že zadnjič sem to rekel, ampak demantija ni bilo. To je eden
               od vzrokov. Drugi vzrok je moja trditev, v katero sem trdno prepričan, da je
               ministrstvo za okolje in prostor, minister Gantar v bistvu v tem projektu presegel
               kompetence. On se sicer zagovarja, da mu daje to možnost zakonodaja, jaz pa mu
               odgovarjam, da je sicer del te zakonodaje tudi sam, bi rekel projektiral in izsilil,
               ampak da je to nenavadno, da to ni evropska kategorija. To pa trdim in primerjavo
               lahko najdemo kjerkoli.</p>
               <p>Kaj je pravzaprav uvedel minister Gantar? Po moje v sodelovanju z drugimi. Uvedli so
               prefinjeno zadevo, ki se imenuje natečaj o sposobnosti izvajalca, s tem izločiš širšo
               konkurenco. Ja, potem, ko je razpis, se lahko samo ti, ki so na prvem natečaju bili
               zbrani, lahko prijavijo. To je jasno, to ni evropska kategorija in to ni tržna
               kategorija, to je favoriziranje nekaterih, to je tako kot je naredila tu naša
               generalna sekretarka za adaptacijo dvorane. To ni evropska kategorija. Lahko
               govorite, kar hočete, te stvari so tako jasne in te uzance so tako, bi rekel prisotne
               v Evropi, da kdorkoli bo lahko to pojasnjeval, bo zelo enostavno rekel, da je temu
               tako, ampak jasno, tu pri nas, ko se moramo včasih boriti z elementarnimi spoznanji
               tržnega sistema in parlamentarne demokracije, pa seveda mogoče to tudi nekaj, kar ni
               tako, ampak jaz trdim, da je temu tako in kdor mi dokaže, da temu ni tako, na primer
               v Avstriji in Italiji, mene ne briga, kaj delajo v Borundiju, do takrat bom jaz
               verjel, da je tako in tudi sem prepričan, da je tako.</p>
               <p>Potem pridemo tu na ta odsek Vransko-Blagovica, ki je predmet, predvsem predmet
               računskega sodišča. Ni res, kar se je zapisalo največjemu časopisu, to je tistemu, ki
               ima direktorja, ki hodi stalno po nekem robu, seveda iz previdnosti po notranjem
               robu, ker drugače bi že zdavnaj cepnil dol, da se je zapisalo, da računsko sodišče,
               torej ne deluje preventivno. Ne, na primeru Vransko-Blagovica je računsko sodišče in
               za računsko sodišče deluje preventivno in jaz vas pozivam, da se to upošteva in da se
               to traso še enkrat preveri in jo približa racionalni rešitvi, pri čemer je treba
               pozabiti Drnovškove Izlake,<stage type="mag"/> <stage>(nadaljevanje)</stage>
               da bi prihranili davkoplačevalcem denar, ki ga bomo sicer zmetali v to varianto, v to
               traso.</p>
               <p>Še nekaj se zapiše v našemu največjemu časopisu - to je Delo, da se bomo razumeli -
               da nikogar ni možno pokazati s prstom. Tu se je delno zgrešilo, ker sam bom danes
               pokazal s prstom na štiri osebe. Eden, dva, tri, štiri. Vsi štirje so tu. Pokazal bom
               s prstom. Objektivna, subjektivna odgovornost. Poglejte, pod vsako to rešitev je
               nekdo podpisan. Nosilec projekta, resorja in tako dalje. Torej sam pokažem s prstom.
               Odgovorni za stanje, bom tako formuliral, za projekt avtocest, ki je poleg tega, da
               je projekt izgradnje avtocest tudi največja ponikovalnica denarja davkoplačevalcev.
               Odgovorni so prvi minister Anton Bergauer, drugi, minister Pavle Gantar, tretji
               predsednik DARS-a gospod Brodnik in četrti, predsednik DDC-ja gospod Metod Di
               Batista. Je prav? To so odgovorni. Če vodijo ta projekt, če vodijo te resorje so pač
               odgovorni. Potem je jasno, da je treba ugotoviti dejansko odgovornost oseb, ki so
               njim podrejene.</p>
               <p>Na primer, danes ni bilo poslanskih pobud in vprašanj, danes bi vprašal naslednje in
               bom sedaj povedal, ker je v tem kontekstu. Hočem vedeti kdo je projektiral odsek
               Razdrto-Čebulovca, kdo je odgovorni projektant, kdo je projektant, kdo je izvedel
               revizijo projekta, koliko je bilo za to plačano in ali ta še dela na projektu
               izgradnje slovenskih avtocest. Hočem odgovore na to. Potem bomo šli pa naprej. Ker če
               ne bomo začeli operirati z ljudmi, z osebki, potem bomo tiščali glavo v pesek, kot jo
               tišči časopis Delo.</p>
               <p>Poročila računskega sodišča. Imel sem gripo takoj po novem letu in to je bila
               nesreča, posebej 10 dni je bila pa sreča, ker sem vse to prebral. In dovolite mi, ne
               glede na to, da ste ali niste prebrali, da bom nekaj stvari iz tega poročila citiral.
               Moram.</p>
               <p>Ko govorimo o poročilu računskega sodišča, govorimo o končnem poročilu, ki ga
               sprejme senat računskega sodišča, da se razumemo. Tu ni podpisan posamezen član
               računskega sodišča. Poglejte, na primer. Sodišče ugotavlja takšne stvari: Senat
               ugotavlja, da ponudbena cena ni bila opredeljena kot merilo za izbiro najugodnejšega
               ponudnika kot to določa pravilnik v 5. točki 17. člena. Eden izmed primerov. Jasno,
               nekdo bo takoj rekel. V razpisnih pogojih smo imeli drugače. Dokažite. Naprej. Eden
               izmed fragmentov.</p>
               <p>Eno izmed bistvenih nedoslednosti javnega razpisa je bila, da so bili vnaprej
               izločeni ponudniki, razpis je DARS prilagodila tako, da je bil že vnaprej znan
               izvajalec. To je stara praksa. Tega ne morete dokazati, da temu ni tako.</p>
               <p>Ampak, poglejte, to kar sem govoril, gre za postopek za izbiranje boljšega ponudnika
               za inženirja, to se pravi za ta svetovalni konzaltinški in nadzorni del. Glejte! Tu
               so bile ponudbe in DARS je ponudil uro 250,00. To je blazna, enormna količina, vse
               skupaj znese nekaj manj kot milijardo po 3.773,00 SIT. Izračunal sem, da če se po 8
               ur na dan in dvaindvajset delovnih dni, kar je zgolj idealna predpostavka za delo
               nekoga, da je ta ponudbena cena DARS-a višja od moje poslanske plače. Torej smo
               dobili nov parameter<stage type="mag"/><stage>(Nadaljevanje)</stage> v tej
               državi. To je ponudbena ura Darsa. In ko se vedno toliko spuščajo na poslanske plače,
               nikomur ni prišlo na misel, da bi eno tako primerjavo naredil. Potem, da Dars ve, da
               je to njegova ura, da ima potem v razpisu še druge ugodnosti. O tem sem govoril:
               vozila, pisarne in tako dalje. To je nekaj nepojmljivega. To je nekaj nepojmljivega,
               ker so poslanske plače tisti parameter, na katerega se čisto vsak kompetenten ali
               nekompetenten, pristojen ali nepristojen, sposoben ali nesposoben spravi ob vsaki
               priliki in pljuva po tem, predlagam, da od sedaj naprej to vržemo na Dars, ker Dars
               je dražji od poslancev. In Dars je tudi dražji od vseh 90 poslancev, tudi to sem
               izračunal in to za 50%. V primerjavi s to ceno je Univerza v Mariboru, torej rekel
               sem 3.773 je ponudil Dars, Univerza v Mariboru skupaj s Centrom za ceste in cestni
               promet pa 1.925. Nič novega. Jaz sem že zdavnaj trdil, da po tej ceni, s katero
               opravlja Dars, oziroma s katerimi je Dars dal DDC-ju to delo, da lahko pripeljem v to
               državo najboljšo od najboljših tujih consulting in nadzornih firm, najboljših, na
               primer, belgijsko Vinsop se imenuje, če se ne motim. Na primer.</p>
               <p>Kdaj bomo nehali s tem? Kdaj bomo nehali metati denar v to brezno? Človek bi
               pričakoval, da se bodo predstavniki Darsa tu malo ovedeli ob poročilih računskega
               sodišča, pa se malo vase zgrnili, pa se zgodi nekaj nepojmljivega. Predsednik Dars,
               ki sedi tu vis-a-vis mene, pošlje predsedniku parlamenta odgovor, kjer za 36-kratnim
               zanikanjem in zapisom besede "ni res" zavrže čisto vse ... To je prepotenca, ki je ni
               bil sposoben niti maršal Tito, niti on. Že zaradi tega, da se ni definiral za boga,
               je tudi Tito včasih priznal, da ga je kje "posračkal", oprostite izrazu. Edino
               predsednik tega ne prizna, to je nekaj nepojmljivega, jaz tega nisem razumel. Jaz, ko
               sem to prebral, nisem mogel tega verjeti. Jaz sem prosil predsednika Darsa tu, da se
               opraviči meni kot člana tega parlamenta, ker je to pismo naslovil na predsednika
               Janeza Podobnika. Ne, opravičila nisem dočakal. Jaz zahtevam to opravičilo. Jaz, ki
               se sicer normalno pogovarjam s predsednikovm Darsa in pa tudi na ti, mu bom osebno
               zameril, če tega ne bo naredil. Jaz tega ne prenesem. Aroganca brez primere je ta
               odgovor. Jaz mislim, da ste ga ... videli, da ste ga prebrali, da ste ga prebrali in
               tako dalje.</p>
               <p>Še marsikaj bi lahko rekel, ampak žal mi je tudi, da ta odbor danes ni sklepčen ob
               tako važni materiji. Zaključil bom pa tako. V Italiji imate več vej mafije, mafija
               Endrange, pa Camorra in tako dalje. Ena izmed teh je definirana na naslednji način.
               To je združba, asociacija ljudi, hudodelcev, ki imajo za namen <stage>(to je zdaj prevod pa
               mi tudi ne teče, poskušam iz italijanščine)</stage> odpeljati v svoje žepe čim več
               proračunskega denarja pri izgradnji javnih objektov. To je v Italiji, da se razumemo.
               Vsaka slučajnost, drugače bom rekel, vsaka podobnost s Slovenijo je zgolj in samo
               slučajna. Toliko o razmislek. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp11">

               <speaker>PREDSEDNIK JAKOB PRESEČNIK:</speaker>

               <p>Hvala lepa, gospod Ivo Hvalica. Prosim za razpravo naprej,<stage type="mag"/><stage>(Nadaljevanje)</stage> oziroma sprašujem, ali želi kdo odgovoriti.
               Gospod Brodnik, prosim.</p>
            </sp>
            <sp xml:id="SDT2-OZIIO-Redna-038-1999-02-05.sp12">

               <speaker>JOŽE BRODNIK:</speaker>

               <p>Spoštovani poslanci, spoštovano predsedstvo, predstavniki računskega sodišča,
               ministrstev in ostali! V osnovi bi bilo treba v Sloveniji definirati in analizirati
               zakonodajo, predpise in način dela pri tem največjem slovenskem projektu stoletja. Ko
               sva imela z gospodom Jakšetom razgovor na televiziji pred dnevi, sem povedal, da dela
               ta avtocestni program cel sistem. Ker je pa Dars samo eden od akterjev, in sicer
               zastopnik investitorja na podlagi zakonodaje in dokumentov, ki izhajajo iz te
               zakonodaje. Osnovni dokument je nacionalni program z vsemi svojimi kasnejšimi
               analizami in rebalansom. Osnova so to dokumenti, ki jih državni zbor na predlog vlade
               sprejema vsako leto, to je program razvoja in vzdrževanja, program dela Darsa in pa
               finančni načrt Darsa. Vse to na osnovi predhodnih dokumentov, ki se pripravljajo v
               ministrstvu za promet in zveze in v strokovnih službah, kjer je Dars samo eden izmed
               akterjev. To je jasno, ker to je velik sistem in tukaj nekaj ljudi proti nekaj
               stotinam strokovnjakov, ki imajo za sabo strokovne ekipe, pomeni zelo malo.</p>
               <p>Za vsak avtocestni odsek v končni fazi, ko je že sprejeta uredba vlade o sprejetju
               lokacijskega načrta, se izdela investicijski program, ki ga pregleda posebna
               interdisciplinarna komisija imenovana s strani ministra za promet in zveze, ki ga
               predloži potem ministru za podpis in šele na podlagi sprejetega investicijskega
               programa potem lahko Dars začne z realizacijo posameznega avtocestnega odseka. Poleg
               tega, da v izredno dolgotrajni, poglobljeni, z mnogimi strokovnjaki preanalizirani
               proceduri v času sprejemanja lokacijskega načrta za najbolj primerno varianto<stage type="mag"/> <stage>(nadaljevanje)</stage> na posameznem odseku se definira
               potem vse pogoje v uredbi, s katerimi mora investitor tudi realizirati projekt.</p>
               <p>Na podlagi uredbe pridobivanja in pridobitve zemljišč mora DARS pridobiti tudi
               enotno dovoljenje, se pravi lokacijsko in gradbeno dovoljenje po novi zakonodaji, da
               lahko začne z oddajo del, jasno na podlagi predhodnih procedur, licitacij za izbor
               najcenejšega izvajalca.</p>
               <p>Glede pridobivanja prostorske in ostale dokumentacije je bilo že v odboru za nadzor
               proračuna veliko povedanega. Jasno je, da zakon ali zakonodaja tukaj definira zelo
               precizno v skladu s sklepi parlamenta, da je avtocestni program, program pospešene
               gradnje, kajti parameter časa je izredno oster, ostro je bil nastavljen v parlamentu
               in je še vedno nastavljen tako in s tem moramo vsi računati, ki smo akterji, da je
               zakonodaja tudi v skladu s to pospešeno gradnjo definirala kako se prostorska
               dokumentacija, lokacijski načrti pridobivajo.</p>
               <p>Če se tukaj govori o evropski praksi, evropski zakonodaji, moram povedati, da ko smo
               bili v ministrstvu za promet Zvezne republike Nemčije, so nam povedali, da
               projektiranje oddajajo direktno najsposobnejšim projektantskim organizacijam, čeprav
               jih ima Nemčija bistveno več kot Slovenija, na podlagi normativov, kot je bil včasih
               tudi običaj pri nas, vendar mislim, da smo šli v pravo smer, da smo šli s smernicami,
               ki jih je kasneje definiral zakon o javnih naročilih, v licitacijske odnose z
               ponudniki.</p>
               <p>Evropska praksa je tudi ta, da je Evropska zveza oziroma takrat še unija zahtevala
               od Slovenije na podlagi sporazumov, da se investicije izvajajo na podlagi linije
               vodenja, ki pomeni investitor, inženirska organizacija in izvajalci, tako
               projektantskih storitev kot tudi kasneje ... izvedbe. Evropska zveza je prek svojih
               predstavnikov z imeni in priimki tudi pregledala vse naše razpisne pogoje, naše
               slovenske procedure in po dolgotrajnih usklajevanjih tudi potrdila razpisne pogoje,
               ki jih Slovenija uporablja pri licitacijah. Jasno je tudi, da tako velike projekte,
               tako obsežne projekte, kot je avtocestni program, ki ni projekt gradbišča, ampak je
               projekt organizacije mnogih zahtevnih odsekov in pododsekov, pomeni takšno
               organizacijo, da je treba organizirati projektno matrični način vodenja, se pravi, da
               so linije vodenja jasne, hitre, učinkovite in tudi, da je v tej organizaciji
               projektno matričnega načina vodenja treba organizirati posamezne projekte tako, da
               direktorji projektov ali vodje projektov spremljajo delo od same zasnove pri že
               pridobivanju prostorske dokumentacije, pa prek kasneje na podlagi zakonov in vseh
               dokumentov, pridobivanje zemljišč in pa licitacij, izbor izvajalcev in samo izvedbo,
               vključno z primopredajami dokončanih odsekov, odpravo pomanjkljivosti in pa
               garancijskimi dobami.</p>
               <p>Tudi tukaj je Slovenija naredila bistven korak naprej, če govorimo o kvaliteti<stage type="mag"/> <stage>(nadaljevanje)</stage> izvajanja, kar je bilo zelo
               napadeno, da smo uvedli v Sloveniji veliko daljše ali najdaljše garancijske roke, v
               katerih morajo izvajalci na svoje stroške odpravljati pomanjkljivosti, kot kjerkoli
               drugje v Evropi. Za objekte so te garancijske dobe 10 let in za trase 5 let. Vi
               veste, da so običajne garancijske dobe v gradbeništvu pa 24 mesecev. Če govorimo o
               konkretnih zadevah, o katerih je bilo danes govora, pa sledeče:</p>
               <p>Finančni svet: V finančnem svetu so imenovani bili in so vsi tisti finančni
               strokovnjaki in ostali, ki tudi sodelujejo pri nastajanju dokumentov, ki se
               potrjujejo v državnem zboru, na vladi in drugod. Se pravi, da je kompletna finančna
               politika avto cestnega programa tako na makroekonomskem kot na mikro nivoju
               spremljana od teh ljudi preko tudi formalnih odločitev v državnem zboru, to je zakon
               o bencinskem tolarju, vsi predpisi, ki so v zvezi s tem letos ozroma lansko leto
               sprejeti, v zvezi s finančnimi načrti, v zvezi z obravnavami pred postavitvijo
               posameznih letnih proračunskih dokumentov in postavk in kot vemo, je tukaj bila tudi
               letos, vsaj na izhodišču omejitev avto cestnega tolarja, kot ga imenujemo na kratko,
               na 33 milijard napram 40,8 milijard, kar je bilo po prognozi stroke, ekonomske in
               ostale izračunano, da se bi po nekih predvidevanjih lahko nateklo v letu 99. Če
               govorimo, da je gospod Gantar oziroma MOP presegel svoje kompetence, je to popolnoma
               napačna trditev, če gremo I našo zakonodajo in tudi v Evropi, mi smo imeli seminarje,
               simpozije z najuglednejšimi predstavniki evropske zveze v pogledu prostorskega
               planiranja, čeprav bi morali to povedati predstavniki MOPA, kjer so vrhunsko ocenili
               ta način dela, kot je v Evropi šele na pohodu, ki ga je Slovenija osvojila, da se ne
               samo s strani prometne stroke projektirajo avto cestni odseki in polagajo v prostor,
               ker imajo nekje še vedno v Evropi nekateri prometni ministri odločitev popolnoma v
               svojih rokah, ampak je Slovenija šla v interdisciplinarni pristop, kjer so poleg
               gradbenikov, ekonomistov, pravnikov prisotni tudi krajinski arhitekti z organiziranim
               posebnim inštitutom, kjer v dolgotrajnih postopkih vzklajevanja skupaj z ministrstvi,
               projektanti, inštitucijami, univerzami,<stage type="mag"/>
               <stage>(nadaljevanje)</stage> to se pravi recenzenti in ostalimi pripravljajo takšno dokumentacijo,
               da je najprimernejša za izbor najboljše trase.</p>
               <p>Če govorimo v okviru sprejemanja najboljših tras, moramo odločno povedati, da je
               trasa Vransko-Blagovica prek Trojan bila izbrana na podlagi zakonsko določenih
               postopkov z vsemi predštudijami na enakem nivoju. Tudi tista trasa izpod Trojan v
               Tohinjsko dolino je bila obravnava na enakem nivoju idejne študije in mi nismo
               odgovarjali mnenju s pridržkom računskega sodišča, ampak smo odgovarjali na dopis, ki
               ga je naš kolega, tudi cestar svoje čase, poslal predsedniku državnega zbora. Dobili
               smo ga v materialnih za oba odbora, za odbor za kontrolo proračuna in infrastrukturo
               in okolje in jasno nanj odgovorili na 15. točkah z nekaterimi podalineami.</p>
               <p>To poročilo ni napisal Brodnik. To poročilo je podpisal tudi Brodnik in se z njim
               strinja, ker drugače ga ne bi podpisal, ampak so ga podpisali strokovnjaki -
               projektantje, direktor projekta s svojimi sodelavci, direktor projekta
               Vransko-Blagovica. Podpisal ga je tudi inženir, ampak ne samo direktor DDC-ja, ampak
               tudi njegovi pomočniki in sodelavci. Ti podpisi so z imeni in priimki in ta dokument
               je jasen, precizen in v teh 15 točkah z argumenti, ki jih imamo zbrane, trdimo, kot
               sem rekel in tudi cenimo, da je gospod Jakše kot cestni inženir zadeve analiziral,
               vendar je tudi citiral, da so sodelovali z njim strokovnjaki, ki so delali na tem
               programu 20 do 30 let.</p>
               <p>Tukaj smo na točki, kjer smo hvaležni, da se je odprlo vprašanje kontinuitete
               strokovnjakov in stroke. Če vemo, da je republiška skupnost za ceste, predhodnika
               RUDZ-a in kasneje DARS-a oziroma cestnega inženiringa pri ... v družbeno državne
               ceste, medtem ko RUDZ v DARS, če tako poenostavljeno govorimo, da je tukaj bila
               projektantska elita na čelu z gospodom inženirjem Gondetom?, ki je tudi projektiral
               traso Razdrto-Čebulovica. Se pravi, tisti odsek in dal nanj soglasje, jasno s svojimi
               sodelavci, ampak bil je odgovoren, ki je danes citiran kot strokovnjak. Ta ista
               strokovna grupa, pa ne bi hotel operirati z imeni, je sprojektirala avtocestni odsek
               Kranj-Ljubljana, ki je odmaknjen ta odsek od naseljenih krajev Škofja
               loka-Kranj-Medvode in tako dalje in danes se razmišlja, da se iz teh krajev naredi
               bistveno daljše priključke in to je edina možna rešitev v tem času in sploh na ta
               avtocestni odsek, ker bi lahko bili ti priključki veliko bolj racionalni, krajši in
               tako dalje.</p>
               <p>Tudi ko so načrtovali pred desetletji in več avtocestni potek, predvsem na vzhodu
               Ljubljane, se je tudi takrat razmišljalo še vedno, da je treba ta odsek pomakniti
               "daleko" na vzhod, tako da bi bil praktično namenjen, če bi to osvojili strokovnjaki
               samo tranzitnemu prometu, tako bo pa v kratkem, še letos poleti razbremenil prometni
               kolaps vsaj na tem območju Ljubljane.</p>
               <p>Če govorimo, da so glavni odgovorni minister Bergauer, minister Gantar, predsednik
               DARS-a Brodnik in Di Batista<stage type="mag"/> <stage>(nadaljevanje)</stage>
               mislim, da je to tako narobe v smislu dejanskega stanja, kot je narobe, da se v
               slovenski javnosti vsaj po našem mnenju zavestno odceplja negativni naboj, da je ta
               projekt zgrešen, predrag in tako dalje.</p>
               <p>....<stage>(Se je izklopil in se ne sliši.)</stage>....</p>
            </sp>
            <sp xml:id="SDT2-OZIIO-Redna-038-1999-02-05.sp13">

               <speaker>PREDSEDNIK JAKOB PRESEČNIK:</speaker>

               <p>Gospod Brodnik, zaradi magnetograma prosim, da govorite v mikrofon.</p>
            </sp>
            <sp xml:id="SDT2-OZIIO-Redna-038-1999-02-05.sp14">

               <speaker>JOŽE BRODNIK:</speaker>

               <p>... ki se imenuje študija primerjave avtocestnih odsekov v različnih
               konfiguracijskih in drugih razmerah v Evropi in v Sloveniji, da gradimo v Sloveniji
               poleg tega, da gradimo na podlagi sklepov državnega zbora izredno hitro, saj smo v
               štirih letih zgradili 150 km avtocest, da je v gradnji 150 km in da smo vse delali na
               podlagi dokumentov, ki so bili sprejeti v državnem zboru, vladi Republike Slovenije,
               da so bili tudi zgrajeni na podlagi uredb vlade in pa enotnih dovoljenj.</p>
               <p>Primerjava stroškov graditve avtocest v Sloveniji in v tujini, kjer v načelu je
               docent dr. Dušan Zupančič, diplomirani inženir gradbeništva, fakulteta za
               gradbeništvo in geodezijo v Ljubljani, katedra za operativno gradbeništvo in kjer je
               na zadnji strani 33 dokumentov, virov in literature navedenih, točno navedeno, da v
               Sloveniji gradimo cenejše, nekje celo "daleko" cenejše kot povsod drugod v Evropi.
               Tukaj so izbrani tako avtocestni odseki v Nemčiji, Avstriji, Franciji in če govorimo
               tudi o tem, da so podražitve 100 in več procentov, moram povedati, da za izgrajene
               odseke po vseh analizah je to "daleko" manj, tam maksimalno okoli 50%, medtem ko
               prognoze avtocestnih odsekov, ki so pa sedaj predvideni v rebalansu nacionalnega
               programa in to bi posebej rad izpostavil in kjer je prognoza bila narejena na podlagi
               racionalnih tras z vsemi prostorskimi zahtevami in usklajevanju v lokalnih skupnostih
               pa na podlagi zahtev posameznih lokalnih skupnosti, kjer naj bi se gradile jasno
               zopet trase v predorih, v pokritih okopih in daleč mimo naselij, tako da bi bila
               naselja na eni strani odrezana od prometnih tokov in s tem jasno dobila neko pasivno
               vlogo, na drugi strani pa te objekti bi bili ali avtocestni odseki daleč dražji kot
               so predvideni v rebalansu nacionalnega programa. Mi vidimo tukaj dejansko samo eno
               pot. Ali sprememba zakonodaje tako, da soglasodajalci ne bodo mogli več in lokalne
               skupnosti zahtevati ureditve okrog avtocestnih odsekov v tistem smislu, ko ti
               avtocestni odseki povzročajo v prostoru, vključno z vodarskimi ureditvami in zaščito
               pred stoletnimi vodami, kjer smo morali, recimo, samo na hitri cesti proti Mariboru
               regulirati in meliorirati 12 km pohorskih potokov in na srečo smo jih še pravočasno,
               ker bi drugače bila ta cesta sedaj pod vodo v zadnjem jesenskem nalivu. In da delamo
               na podlagi obstoječe zakonodaje kot tudi delamo, poglobljeno delamo, dela. Samo za
               primer povem, na odseku Vransko-Blagovica 70 strokovnjakov s svojimi strokovnimi
               grupami. To lahko samo pomnožite, kjer je približno 20% doktorjev znanosti in
               magistrov. Se pravi, če na eni strani samo ta podatek in na če ga v kontekstu
               seštejemo z dokumentom, ki smo ga mi pisali predsedniku državnega zbora na podlagi
               ocene gospoda Jakšeta, potem jasno je tukaj ravnotežje porušeno. Na eni strani
               kompletna slovenska stroka, na drugi strani posamezniki, ki tudi jasno skozi
               procedure uspevajo dosegati ta negativni naboj in konotacijo, ki je v Sloveniji v tem
               trenutku izredno izpostavljena in smo na težki preizkušnji vsi skupaj.</p>
               <p>To se pravi b ali delamo po zakonodaji, predpisi, dokumentih in potem pošiljamo v
               državni zbor vsi skupaj, govorim za sistem, ne govorim samo za DARS, kajti DARS
               najmanj pošilja v državni zbor, ampak pošilja v državni zbor vlada Republike
               Slovenije z vsemi ministrstvi, ki so v teh končnih ocenah, mnenjih računskega sodišča
               izredno negativno ocenjene kot da so vsi slabi. V to dvomim, ker so zelo dobro
               organizirani in tudi delajo komisijsko, se sami sebe preverjajo, tako v lastnih hišah
               kot tudi izven, se pravi, da pošiljamo takšne rešitve, ki so maksimalno drage in po
               našem mnenju in po mnenju stroke tudi neprimerne zaradi najdražjih rešitev v državni
               zbor in se bodo morali poslanci, tisti, ki danes kritizirajo nas tudi sami odločati
               skupaj z nami kako naprej. Tukaj jasno od odgovornosti ne more noben <stage type="mag"/><stage>(nadaljevanje)</stage> in izpostaviti štiri imena in
               priimke je dobro v tem smislu, da začnejo zadeve čistiti in dejansko fundamentalno,
               na drugi strani pa izredno krivično, ker tukaj deluje na stotine strokovnjakov s
               svojimi ekipami. V Sloveniji prihajamo do fundamentalnega spopada v strokovnem smislu
               in tudi zaključki računskega sodišča so praktično rezultat tega konflikta v sami
               stroki. Na eni strani mi moramo delati in mislimo, da je državni zbor leta 93 izredno
               pozitivno nastavil ta projekt, ko je imenoval upravo DARSa z interdisciplinarnimi
               direktorji, eden za pravo, eden za ekonomijo in finance, eden za tehniko, eden za
               vzdrževanje in upravljanje in da mi s svojimi sklepi, ki jih podpisujemo, vseh šest
               članov uprave, deponiramo v posebnih mapicah, vsak sklep posej, delamo v tem smislu
               zelo transparentno, zelo timsko, ne delamo nikoli posamezno, kot ne dela tudi cel
               sistem posamezno. ... spopad je v tem, da zakonodaja in predpisi, ki tudi definirajo
               lokacijske načrte, kjer je največji spor med tehničnimi strokovnjaki računskega
               sodišča, jih je pa malo in ekpertnih grup računsko sodišče na žalost ni vpeljevalo v
               svoj način dela in mi delamo na podlagi predpisov in na podlagi delitev dela, ki so z
               letnimi proračuni med ministrstvi točno določeni. Če je v 35. členu zakona o urejanju
               naselij in drugih posegov v prostor z njegovimi podčleni zelo jasno povedano, kako
               nastaja prostorska dokumentacija vključno z lokacijskimi načrti, moramo to spoštovati
               in ne more nobeden, razen če na podlagi konzultacij ekspertnih grup strokovnjakov
               interdisciplinarno prelaga spremno zakonodajo, tudi povedati, da delamo napačno. Če
               se bo spremenila zakonodaja, bomo delali po novem. Na drugi strani so pristopi, kot
               je tudi pristop Kosove komisije, ker verjetno bo tudi danes obravnavana, zopet daleko
               odmaknjeni od tekočih dogajanj v DARSu, ministrstvu za promet in zveze, ministrstvu
               za okolje in prostor in ostalih ministrstvih in inštitutih, postavili teorijo
               zaporedne gradnje, to se pravi, najprej prostorska dokumentacija,<stage type="mag"/> <stage>(nadaljevanje)</stage> tudi predhodno potrjena v računskem sodišču,
               potem pridobivanje vseh zemljišč na posamezni trasi v celoti, potem razpis in potem
               oddaja del na podlagi licitacije, predpisov in izvedba. To pomeni, da je časovna
               komponente, ki je v nacionalnem programu in v rebalansu nacionalnega programa
               določena absolutno nedosegljiva. To smo tudi mi napisali s sklepom uprave DARSa,
               poslali naprej vladi, kot naši skupščini, da za tak način dela DARS jasno ne more več
               odgovarjati, kajti časovna komponenta bo porušena. Zaporedno izvajanje del tudi ne
               predvideva evropska praksa in zakonodaja, ampak dopušča po ... pogojih, če vzamemo da
               je to en del predpisov, ki jo Evropa uporablja, da se lahko izvajajo dela tudi po
               pododsekih, tako kot mi delamo danes, da lahko vsaj kolikor toliko, glede na vse
               zapletene procedure sprejemanja dokumentov kolikor toliko z maksimalnim angažmajem in
               presingom držimo časovno komponentno iz nacionalnega programa. Če bomo za zaključek
               toliko modri, da bomo razčistili najprej strokovno vprašanja in jih nastavili tako,
               da bomo definirali tudi robne pogoje, v katerih se lahko sučemo vsi skupaj, cel
               sistem, ne samo DARS, kar je tudi bilo zelo poučno po odmevih, prikazano s strani
               računskega sodnika iz Avstrije, ko je rekel: "Računski sodniki in sodišče predlaga
               gotove ukrepe" in to jasno vsi mi tudi pozdravljamo in računsko sodišče kot
               inštitucijo pozdravljamo in je tudi nujno potrebna, vendar, je rekel zelo pomembno
               stvar: "Potem v dialogu v krogu ekspertov in ostalih skupaj z preiskovanci hočemo
               doseči optimalni rezultat". In to je tisto, kar bi prosili računsko sodišče, da to
               tudi upošteva. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp15">

               <speaker>JANEZ PRESEČNIK:</speaker>

               <p>Hvala lepa. K besedi se je prijavil tudi predsednik nadzornega sveta DARS gospod
               Špolar, prosim.</p>
            </sp>
            <sp xml:id="SDT2-OZIIO-Redna-038-1999-02-05.sp16">

               <speaker>ANTON ŠPOLAR:</speaker>

               <p>Spoštovani, če dovolite, bi izkoristil prvikrat priložnost in pred odborom za
               infrastrukturo in okolje povedal, da obstaja tudi nadzorni svet družbe za avtoceste.
               Sledeč po, v preteklem mandatu po predstavitvah ugotovitev ali pa če hočete stališčih
               nadzornega sveta, to ni bila praksa, mi smo se dogovorili v zdajšnji popolni sestavi,
               kateri načeljujem od 23. marca dalje, da bomo tako z letnimi poročili kot občasno
               predstavili svoje ugotovitve, zlasti pa takrat, ko bo to absolutno potrebno in
               dobrodošlo in prav gotovo je današnja seja takšna, ko je to po našem mnenju potrebno
               in če dovolite, nadzorni svet je sestavljen iz enajstih članov in samo toliko, da si
               obnovimo pred sabo to dejstvo, da je šest članov imenoval državni zbor, pet pa vlada.
               To je namreč zaradi tega važno, da vemo, zakaj je pravzaprav nadzorni svet poklican,
               da se prijavi takrat, ko se določene zadeve obravnavajo. Normalno je to kot je bilo
               danes povedano, izredno kompleksen problem, izredno obsežen sistem in na izvajanje
               tako predsednika uprave kakor ostalih s tega vidika seveda nimam pripomb. Če pa
               dovolite, iz dosedanjega dela sem v prosti besedi prevzel in povzel pet, šest
               ugotovitev in bi vam jih predstavil, zato da ne bi preveč zavlačevali in kot sem
               rekel, bomo tako in tako postregli o svojem delu i o svojih ugotovitvah v letnem
               poročilu, ko bo<stage type="mag"/> <stage>(nadaljevanje)</stage> lahko bolj
               obsežno.</p>
               <p>Z upravo družbe kot prvo je bil dogovorjen enoten in sproten način poročanja
               izvrševanja avtocestnega nacionalnega programa oziroma letnega programa dela. Uvedli
               smo mesečna poročila z grafičnimi preglednicami, realizacijo v razmerju med dejanskim
               in načrtovanim, okoriščanja namenskih sredstev in v najemanju in koriščanju kreditov
               po posameznih odsekih. Prav tako je uveden način sprotnega seznanjanja nadzornega
               sveta s prekoračitvami in investicijskih vrednosti in razlogi za to. Z eno besedo,
               nadzorni svet in uprava sta uspela vzpostaviti skupno informacijsko bazo, kar je bil
               predpogoj, da je v tem delu nadzorni svet sploh lahko pričel vsebinsko kvalitetneje
               delovati, kar se tiče izvajanja programa.</p>
               <p>Naslednji sklop vprašanj, s katerimi se je nadzorni svet soočal je metodološke
               narave. Gre za to, da naj bi bili podatki na osnovi katerih je možno sestavljati
               ocene oziroma presojati nedvoumni jasni selektivni, kar je tudi osnovni namen. Tako
               je glede izkazovanja posameznih povečanj investicijskih vrednosti za avtocestne
               odseke, ki so že v gradnji, nadzorni svet mnenja, da se primerjava z vrednostmi v
               rebalansiranju v nacionalnem programu opravi po obeh tabelah, tako po tisti, ki
               vsebuje tolarske vrednosti, kot po zadnji, ki izkazuje investicijske vrednosti v
               dolarjih.</p>
               <p>Na prvi pogled se zdi, da to ni pomembno, vendar gre za primerljivost novih
               vrednosti s tolerančnim pragom v nacionalnem programu, zato je nadzorni svet na
               odgovorne organe naslovil pobudo, da se neskladje odpravi. Gre za zahtevno materijo
               in zaradi tega bi predlagal, da danes o tem razprava ne steče, kajti to imamo mi tako
               ali tako vsi pred seboj in se bo verjetno zadeva dorekla. Gre skratka za prezentacijo
               podatkov in ni prav in s tem se strinjam, da se v medijih pojavijo takšne in drugačne
               vrednosti in zavajajo javnost. Sam sem se vzdržal pri navajanju številk. Ne glede na
               to so številke v javnosti in mislim, da je prav spoštovati apel, da ta celovita
               predstavitev številk oziroma novih investicijskih vrednosti pride z dokumentov, ki so
               v veljavi, tudi v medije.</p>
               <p>Tretje, kar sem hotel povedati je, da je nadzorni svet v preteklem letu seznanil s
               poročilom računskega sodišča, ki obravnava poslovanje družbe za avtoceste. To je
               številka 10 tega poročila v našem seznamu današnje seje. Na seji 8.7. smo upravo
               pozvali, da obrazloži s kakšnimi ukrepi bo stanje sanirala. Ustrezno poročilo še
               pričakujemo. To je čisto formalno, tako da se ve, da smo tudi mi bili s tem
               seznanjeni. Prav tako smo na isti seji obravnavali poročilo o nadzoru, pripravi
               investicijske odločitve za avtocestni odsek Vransko-Blagovica. Zaradi tega sem se
               javil. Mi smo ugotovili, to bi rad poudaril posebej, da investicija že teče, da je
               bila potrjena na vseh pristojnih organih in da mora biti zdajšnja odgovornost uprave
               družbe za avtoceste in ostalih organov usmerjena v to, da bo investicija kot taka
               obvladovana in se bo uresničila v danem času in v predstavljenem finančnem okviru.
               Namenoma ne bom komentiral teh naših ugotovitev, ampak so zadosti eksplicitna.</p>
               <p>5. točka, posebne usmeritve za delo uprave je nadzorni svet sprejel ob znanih,
               izredno nizkih ponudbah gradbenih izvajalcev, ko so dani popusti presegali po mnenju
               nadzornega sveta vsako še razumno mejo. Tako smo predlagali, da pri oblikovanju
               poslovne politike v odnosu do tretjih oseb uprava uveljavi pravilo ene ponudbe,
               izvaja vse poslovne odnose s tretjimi osebami v konkurenčnem postopku, zagotovi
               skrbno preverbo realnosti izvajanja del v okviru ponujenih cen, se pravi na osnovi
               cenikov, predkalkulacij analize cen in nadalje, da uprava uporabi vsa zakonita
               sredstva za obvladovanje pogodbenih partnerjev, tako v primeru prenizkih ponudb, kot
               v primeru neupravičenih zahtevkov ter nenazadnje, da uprava zagotovi razpisno
               dokumentacijo najvišjega kakovostnega razreda.</p>
               <p>Zadnji aktualni sklop problematike, ki jo je imel nadzorni svet praktično na vsaki
               seji, pa je problematika uskladitve pogodb članov uprave z znanimi sklepi vlade, ki
               se nanašajo na <stage type="mag"/> <stage>(nadaljevanje)</stage> javna
               podjetja in subjekte, ki so v državni lasti in v zadnjih mesecih vprašanje mandatov
               članov, ko je tudi nadzorni svet ne glede na to, da posebne pristojnosti z
               imenovanjem uprave nima, apeliral na resornega ministra in na vlado kot skupščino
               družbe, da se pogodbe uskladijo in postopki za pravočasno imenovanje uprave ali
               podaljšanje pravočasno sprovedejo.</p>
               <p>Kot zadnje le še to. Vpeljan imamo sistem avtonomnega seznanjanja s sklepi
               nadzornega sveta, tako vlade kot področnega ministra in ta zadeva sedaj praktično
               brez posebnih naporov teče.</p>
               <p>Je pa potrebno na koncu pristaviti, da smoter dela nadzornega sveta ni le v smislu
               spremljanja poslovanja uprave oziroma ukrepanja, marveč tudi usmerjanja in
               ocenjevanja dejanskih razmer in še več nudenja upore upravi pri tako zahtevnem in
               kompleksnem projektu kakršen je avtocestni nacionalni program. V ta namen nadzorni
               svet pričakuje tudi povratne informacije in ustrezno kooperativnost.</p>
               <p>Sam moram povedati sledeče. Člani nadzornega sveta so z gradivi, kakršne smo imeli
               za današnji sklic te seje in predvčerajšnjim odbora za nadzor proračuna in javnih
               financ seznanjeni s pomočjo teh sklicev, ne pa avtonomno prek skupščine, resornih
               ministrstev ali uprave DARS-a. Zato sem to posebej poudaril in menim, da ta
               kooperativnost mora tudi v obratni smeri potekati.</p>
               <p>Zahvaljujem se vam za to pozornost. Hkrati izkoriščam to priložnost in gospodu
               direktorju družbene državne ceste hvala, ker ste predstavili ukrepe zelo korektno, ki
               jih je družba morala na eni strani, na drugi strani pa tudi na osnovi iniciative iz
               opozoril poročila računskega sodišča sprejeti in jih je tudi uspešno vključila v ta
               vsakdanjik vodenja 300-članskega kolektiva. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp17">

               <speaker>PREDSEDNIK JAKOB PRESEČNIK:</speaker>

               <p>Hvala lepa, gospod Špolar. K besedi se je javil državni sekretar gospod Pregelj.</p>
            </sp>
            <sp xml:id="SDT2-OZIIO-Redna-038-1999-02-05.sp18">

               <speaker>ŽARKO PREGELJ:</speaker>

               <p>Spoštovani! Lepo vas pozdravljam in se zahvaljujem za besedo. Želim v bistvu
               odgovoriti na nekaj dilem iz nastopa gospoda Iva Hvalica, predvsem glede razmejitve
               med vlogo DARS-a kot družbe pooblaščene za gradnjo avtocest in DDC-ja družbe za
               državne ceste, ki opravlja tehnični nadzor.</p>
               <p>Kot verjetno veste je vloga DARS-a opredeljena v zakonu o javnih cestah. Res, da je
               DARS z zakonom bil ustanovljen že bistveno prej leta 1993 oktobra meseca, je pa
               sistemsko uvrstil DARS kot posebno družbo za gradnjo določenih državnih cest šele
               zakon o javnih cestah, ki je vzporedno nastajal, žal zaradi raznoraznih razlogov v
               prejšnji vladi bil sprejet šele v času nastopa nove vlade leta 1997 in se uveljavil
               tudi v tem letu.</p>
               <p>Večina nalog v zvezi z upravljanjem državnih cest opravlja direkcija Republike
               Slovenije za ceste, ki je organ v okviru ministrstva za promet in zveze. Strokovno
               tehnične, razvojne, organizacijske, upravne naloge za graditev, vzdrževanje, varstvo
               državnih cest je to naloga direkcije. Vse te naloge so naštete in direkcija za ceste
               tudi ohranja osnovni nadzor nad cestami v smislu zagotavljanja prometne propustnosti.
               Lahko pa se ustanovi posebna gospodarska družba, v tem primeru gre za DARS, lahko bi
               bilo tudi več takih družb, za organiziranje in vodenje gradnje ter vzdrževanje
               določenih državnih cest, kakor tudi za upravljanje. <stage type="mag"/> <stage>(nadaljevanje)</stage> Seveda, ti pogoji morajo biti določeni v posebnem
               zakonu. In tak zakon imamo. Če nekoliko natančno pogledamo, ugotovimo, da je ta zakon
               o DARSu v bistvu svojevrsten nadomestek za drug način gradnje oziroma oddaje vodenja
               gradnje v takih primerih določenemu svetu, to je koncesijski način. Namreč zakon o
               DARSu že takoj v 2. členu pove, da je družba javno podjetje, sicer v obliki delniške
               družbe in kasneje med nalogami jasno navede, da ta družba opravlja finančni
               inženiring, pripravlja, organizira in vodi gradnjo, vzdrževanje omrežja avto cest ter
               upravlja te avto ceste. Seveda doda še skladno z odločitvami državnega zbora, kar
               pomeni, da je nekako potrebna, kar se samo po sebi razume, da nekako navaja, de se bo
               sistem še dopolnjeval in to se bi v resnici dogodilo. Detaljnejše so naloge DARSa
               vpletene v njenem statutu. Tukaj bi opozoril na bistven moment. Statut jasno določa,
               da je družba, kakor že zakon, predvsem finančni inženiring, ki opravlja in pripravlja
               gradnjo, je pa ne izvaja. Zato v statutu v šestem členu zelo jasno piše velikokrat in
               poudarjeno je to, a DARS pripravlja, organizira, in vodi predgradnjo cestnega
               omrežja, organizira izvedbo vseh investicijskih preddel in drugih priprav za gradnjo
               cest, nastopa kot investitorica vseh gradbenih del za gradnjo avto cest, izvaja
               investicijski, zdaj pa pazite, tudi tehnični in finančni inženiring v zvezi z gradnjo
               avto cest. Razlike med investicijskim in tehničnim in finančnim inžiniringom sicer
               opredeljujejo tudi drugi zakoni, tako zakoni o javnih naročilih, tako zakoni o
               ureditvi objektov, pod tehnični tukaj ni mišljen nadzor nad gradnjo, kajti investitor
               samega sebe ne sme nadzorovati, to pa opredeljuje zakon o graditvi objektov. Tako
               imamo potem še druge naloge, kot so odkupi zemljišč, najem kreditov in kreditnih
               linij, izdaje jamstev, organizira nadzor nad gradbenimi deli pri gradnji cest, to je
               vedno organiziran nadzor, ne pa da ga izvaja, organizira vzdrževanje, organizira
               pobiranje cestnine, celo uvaža in izvaža material in opremo za gradnjo cest in cestne
               infrastrukture. Torej naloge so opredeljene v šestem členu, sicer po novem se
               ugotavlja, da ta šesti člen ni usklajen z uredbo o obvezni klasifikaciji dejavnosti
               družbe, ugotavljamo pa tudi, da tista uredba ne more pokrivati s svojimi šiframi, s
               tem ker še nismo ugotovili, kako dejavnosti DARSa in bo treba verjetno o tem v
               usklajevanju zakonodaje še kaj postoriti. Pomembno je, da je DARS opredeljen tudi v
               nacionalnem programu, ko tisti, ki investitorske naloge za gradnjo cest v nacionalnem
               programu izvaja, jih opravlja. poleg ostalih izvajalcev, ki so predvsem ministrstva,
               pristojna za promet, za okolje, za gospodarstvo, za kmetijstvo, za kalturo in tudi
               občinski organi, ki sprejemajo lokacijske načrte. Torej obstaja kompleten sistem, ki
               jasno razmejuje odgovornosti glede vodenja priprav in organizacije gradnje, glede
               izvajanja gradnje in glede nadzora gradnje. Poudarjam, izvajanje gradnje opredeljuje
               zakon o graditvi objektov, kjer jasno opredeljuje, kdo so lahko izvajalci, vemo da
               morajo biti to registrirana podjetja, če so posamezniki, morajo biti pooblaščeni,
               inženirji in podobno, posebej pa opredeljuje v 61. členu strokovni nadzor nad
               gradnjo, strokovni nadzor opravlja vedno poseben subjekt in ne more biti to hkrati
               izvajalec sam, niti naročnik sam, ker se sam ne more nadzorovati. Nadzoruje se pa
               seveda kvaliteta izvedenih del, kvaliteta gradbenih proizvodov, napeljav, naprav,
               nadzoruje se tudi, ali se gradnja izvaja po projektu, za katerega je bilo izdano
               gradbeno dovoljenje in če se nadzorujejo roki. Oseba, ki izvaja strokovni nadzor,
               mora pravočasno obveščati investitorja o vseh pomanjkljivostih, ki jih ugotovi med
               gradnjo. Zato obstaja sistem obveščanja preko tedenskih zapisnikov, tudi tedenskih
               koordinacij in podobno.Pri zaznavi določenih problemov, smo na ministrstvu tudi
               sledili tem zapisnikom zato da smo natančno ugotovili, kdaj so problemi nastali, kako
               je na njih opozoril nadzorni inženir, kako je na njih reagiral investitor, kdaj je
               predlagal ukrepe, tako vladi preko resornega ministrstva kakor tudi, kdaj je obvestil
               nadzorni svet. Jaz ne trdim , da teče vse idealno po teh poteh, toda sistem je
               postavljen, razmejitev odgovornosti je narejena, lahko se pa še razmišlja naprej v
               drugačnih pristopih, določenih posodobitvah, mogoče tudi poenostavitvah. Predvsem je
               tukaj pomembna vloga družbe za državne ceste, ki je bila včasih, sicer še vedno je, v
               popolni državni lasti, včasih pa je bila še veliko bolj vpeta v upravni organ, sicer
               kot predhodnik cestni inženiring je bil že takrat nekje izločen iz tega dela, zato
               ker takrat ni bilo jasno, jasnih razmejitev, kaj je državna lastnina, kaj je
               družbena, ker je šlo vse za družbeno lastnino, se te razmere, niso tako opazile, se
               je pa z izločitvijo družbe za državne ceste kot naslednice cestnega inženiringa in s
               prehodom jedra stroke na to družbo, ki je do takrat bila v okviru republiške uprave
               za cesta, marsikaj spremenilo. Dejansko se je zaradi čisto konkretnih finančnih
               razlogov, kajti potrebno je bilo zagotoviti ustrezno plačilo strokovnjakov v okviru
                  državne<stage type="mag"/><stage>(Nadaljevanje)</stage> uprave, zaradi
               znanih stalnih restriktivnih ukrepov, se tega ne da zagotoviti. Nemogoče je, da je
               nadzorni inženir slabše plačan od izvajalskega inženirja. Oba sta, na primer, lahko
               sošolca, dolgoletna kolega, in jasno je, tisti, ki nadzoruje, mora biti za to
               ustrezno nagrajen, sicer ne more nadzorovati.</p>
               <p>Tako, da je bila odločitev prejšnje vlade, da ustanovi posebno družbo tudi za
               vodenje izvajalskega nadzora oziroma nadzora nad gradnjo, sicer pravilna. Nov zakon o
               graditvi objektov je te razmere postavil na nove osnove, ni jih pa še čisto razdelil.
               Eno je jasno, ne more biti tisti, ki nadzira, tudi graditelj, ne more biti investitor
               in ne more biti projektant. Te razmejitve so jasne.</p>
               <p>Ni pa razmejeno nekaj drugega. Gre predvsem za tisto, kar sem prej opozoril, za
               tehnični inženiring. Tehnični inženiring je priprava na gradnjo. Tu bi po statutu
               lahko to Dars sam izvajal, lahko pa odda; on oddaja spet Družbi za državne ceste, ki
               je najbolj usposobljena v državi, o tem ni dvoma, sicer je še nekaj inženiringov, ki
               so na podobni usposobljenosti, pa se ukvarjajo z drugačnimi deli <stage>(ukvarjajo se,
               recimo, z energetskimi objekti, z rudarstvom in podobnim)</stage>, ne pa s tem cestnim
               tehničnim inženiringom. Tako, da je Družba za državne ceste nedvomno najbolj
               usposobljen inženir. Če na razpisih ponuja najvišjo ceno, je sicer to drug problem.
               Ta težava takrat z visoko ceno se je nekako potem v mandatu te vlade končala z
               ugotovitvijo dokaj velikih ostankov dohodka, ki so bili sicer namenjeni nakupu
               stavbe, in so se potem sanirali na podlagi zahtev ministrstva za finance tako, da se
               je praktično ta denar vrnil v proračun, od koder je tudi prišel, in da pač družba -
               to bo verjetno direktor znal bolje povedati - probleme nakupa stavbe rešuje po drugih
               poteh.</p>
               <p>Če še enkrat poudarim, ta tehnični inženiring, ki ga družba za državne ceste
               opravlja poleg nadzora nad gradnjo, je izredno pomemben dejavnik pri izgradnji
               avtocestnega sistema in praktično predstavlja strokovni vrh slovenske gradbene stroke
               pri gradnji avtocest, predstavlja tudi v resnici najmočnejši kapital na svetovnem in
               evropskem trgu, ki ga ta država ima. Naše izvajalske kapacitete so omejene, tudi ne
               dovolj v vseh pogledih še izkušene, in predstavljajo lahko po končanju tako
               pomembnega projekta, kot je izgradnja avtocestnega sistema, mogoče celo oviro za tako
               majhno državo, ta inženirski kapital je pa vedno tisti kapital, ki ga lahko država
               Slovenija v bodoči evropski strukturi ponudi kot nekaj, kar ima, česar marsikdo nima.</p>
               <p>Zato je zelo pomembno, da se ta razmerja in vloge vseh teh subjektov zelo natančno
               definirajo v celotni strukturi naše zakonodaje, kakor tudi v strateških načrtih, kot
               je na primer nacionalni program. Mogoče bo potrebno zagotoviti, in to predvsem zato,
               da se Sloveniji zagotovi ustrezno partnersko mesto v Evropi pri izgradnji evropskega
               avtocestnega sistema, tudi tem subjektom, ki izvajajo program v Sloveniji, ustrezno
               mesto v Evropi. Tukaj je pa seveda na potezi vlada, ki mora nekako skrbeti za
               ustrezno strateško politiko. Če to uspe, je stvar drugih analiz. Osebno ocenjujem, da
               je treba še marsikaj narediti.</p>
               <p>Zato bi predlagal, da se pri ugotavljanju odgovornosti posameznih subjektov dejansko
               zelo natančno definira, če kdo meni, da kakšen od teh subjektov ne dela v skladu s
               svojimi pristojnostmi. Kajti tiste pavšalne obtožbe, da je vse narobe, da je vse
               predrago, da je prav gotovo zadaj korupcija in mafija, sicer lahko celo držijo, ampak
               potrebno jih je dokazati z zelo natančnimi imeni. Zaenkrat je to nekako bilo
               prepuščeno organom pregona, ki nekih posebnih izsledkov niso zaenkrat še izkazali.
               Same odločbe računskega sodišča so pač pokazale na določene nepravilnosti, ki so se
               na primeru inženirja, to je družba za državne ceste, kot je bilo že danes korektno
               ugotovljeno, tudi v glavnem sanirale in vsaj zaenkrat nimamo nekih posebnih indicev,
               da se to ponavlja.</p>
               <p>Posebej bi opozoril na pomemben instrument. Pri skrbi za korektno izvajanje
               nacionalnega programa je oddajanje del na razpisih. Dela se oddajajo na podlagi
               zakona o javnih naročilih. Zakon o javnih naročilih jasno določa, na kakšen način se
               lahko ta dela oddajajo. Ta dela se lahko oddajo na podlagi javnega razpisa za izbiro
               izvajalca brez omejitev, na podlagi javnega razpisa za izbiro izvajalca s predhodnim
               ugotavljanjem sposobnosti, in to se tukaj uporablja, torej je to predpisan način.
               Potem imamo možnosti dvostopenjskih javnih razpisov, zbiranje ponudb, kadar gre za
               manj zahtevne, zbiranje predlogov, spet kadar gre za manj zahtevna javna naročila. In
               samo v primeru naravnih nesreč in izrednih potreb brez razpisa, z neposredno oddajo
               pooblaščenim organizacijam, kot so na primer pooblaščena cestna podjetja, ki imajo
               ali koncesijo ali kakršnokoli drugo pogodbo za redno vzdrževanje. To je bilo recimo v
               primeru potresa, kjer smo tako oddali sanacijo mostov, sanacijo cest, vzpostavitev
               prevoznosti, ker se ne da takrat čakati na razpis, ker je treba v hipu reagirati. To
               je jasno in popolnoma razumljivo.</p>
               <p>Glede samih analiz. Podražitve programa gradnje avtocest od leta 1993 naprej - je
               vlada pripravila posebno poročilo, to je na podlagi sklepa državnega zbora, da je
               potrebno podati analizo o podražitvah med leti 1994 in 1997. Do 31.12.1997 so vsi
               podatki zajeti in prikazani v ustrezni analizi. Iz te analize je predvsem razvidno,
               da je bil program hkrati sicer na nekaterih segmentih res dražji, toda tudi predvsem
               povečan. Osnovna napaka, ki mogoče izkrivlja pravo podobo, je bila storjena pač leta
               1993-1994, ko so se določeni odseki sicer upoštevali že v sorazmerno korektnih
               izračunih, to so tisti odseki, ki so bili pripravljeni za gradnjo že na podlagi
               nacionalnega programa gradnje cestnega križa iz prejšnjega desetletja in za katere
               obstaja posebna dokumentacija, in zaradi zelo slabe ocene, ker pač takrat ni bilo
               možno boljše, na podlagi sklepov parlamenta, o izgradnji novih odsekov, predvsem od
               Maribora do Lendave, kakor tudi nekaterih drugih odsekov, ki so prišli naknadno v
               izgradnjo in še niso bili pripravljeni do te mere, da bi bila investicijska vrednost
               lahko dovolj natančna. Edina resna kritika je lahko takrat na strokovni pripravi teh
               predlogov, ki jih je sicer parlament potrdil, ker pač drugih <stage type="mag"/><stage>(Nadaljevanje)</stage> nasprotnih mnenj ni imel, in je lahko to tudi
               verjel, gre predvsem tistim strokovnjakom, ki so se takrat zbali, da bo parlament
               zavrnil tak program. To je bilo v letih, ko se je država komaj postavljala na noge in
               je bilo težko pognati tako izredno obsežen program. In iz čisto političnih razlogov
               so nekateri smatrali, da je boljše prikazati, da je ta program cenejši, in ga potem,
               sicer po pravici povedano, po starih navadah, primerno vrednoti v kasnejših fazah
               priprave same gradnje. Tako, da ta kritika je na mestu, kajti dalo bi se na podlagi
               čisto legalnih strokovnih ocen oceniti, da pač gradnja v hribovitem svetu ne more
               biti po ceni gradnje v ravninskem svetu. Faktorji so tukaj približno znani. Seveda je
               pa bilo to težko argumentirati, kajti pri pripravi nacionalnega programa je potrebno
               za tistimi vrednostmi stati, se pravi, tisti, ki predlaga, mora za to imeti ustrezno
               dokumentacijo.</p>
               <p>Tako, da tukaj so bile težave nekje razumljive. Sanirane so pa z novim rebalansom,
               ki je bil lansko leto sprejet. Žal ugotavljamo, da na nekaterih odsekih tudi še vedno
               prenizko, in predvsem prenizko iz naslednjih razlogov: ne zato, ker bi projektanti pa
               inženirji narobe vrednotili svoje delo, ker so ga pravilno vrednotili, žal so ga
               vrednotili zgolj v tistem delu, ki pomeni izgradnjo avtoceste kot objekta, kot tiste
               nujne infrastrukture, po kateri se odvija promet, ne glede na dodatne zahteve, ki jih
               deloma zakonodaja, deloma pa sam postopek sprejemanja lokacijskega načrta prinese. Tu
               gre predvsem za vse tisto, kar mora investitor plačati, od odškodnin za zemljišča, za
               spremembo namembnosti, do ukrepov na zaščiti okolja, predvsem vodnih virov,
               podtalnice, zaščita narave, varstva naravne dediščine, zaščita kulturne dediščine in
               nenazadnje tudi včasih pretiranih odškodnin lokalni skupnosti, ker sistemsko še nima
               urejenih nadomestil za tisto lokalno skupnost, ki dobi nek nov objekt, kot je
               avtocesta, ki ga prej ni imela.</p>
               <p>Tudi ni urejeno, kako postopati v tistih prostorih, kjer že neka zmogljiva cesta je,
               lep primer je gorenjka ali pa dolenjka, ki imata hitro cesto že desetletja in
               desetletja, 40 let je že od takrat, in dejstvo je, da v takih prostorih so seveda
               zahteve okolja lahko drugačne, ne morejo biti take kot v tistih okoljih, kjer nekoč
               ni bilo takega objekta, ko pride nekaj na novo in popolnoma spremeni življenje. Tukaj
               imam v mislih predvsem zahteve določenih lokalnih skupnosti, ki mislijo, da so lahko
               hvalevredna mestna občina, če imajo avtocestni tunel. Mi na ta način, če dovolite,
               avtocestnega programa ne bomo nikoli zgradili. Zato, ker nas bo sam požrl, ker bo
               zmanjkalo denarja. To je zelo banalno povedano, toda žal resnično.</p>
               <p>Tako, da je naloga ministrstva za promet in zveze v tem primeru zelo težka. Kot
               resorno ministrstvo imamo nalogo, da varujemo tisto vrednost, ki je bila predlagana
               vladi, ki jo je vlada potrdila, in ki jo je potrdil parlament s sprejemom
               nacionalnega programa. In te vrednosti morajo držati toliko časa, kot je predvideno
               trajanje nacionalnega programa oziroma ker vemo, da je življenje tako, kakršno je, da
               se bodo določene vrednosti dvigovale, ker se pač drugače ne da ceste narediti, in
               bomo to poskušali korektno pripraviti v okviru analize, ki sledi, tako kot nacionalni
               program predvideva, določenemu štiriletnemu obdobju. Seveda pa ti popravki ne smejo
               biti tako enormno veliki, kot so bili med prvim nacionalnim programom in tem
               popravljenim, drugim, torej med nacionalnim programom iz leta 1995 in nacionalnim
               programom iz leta 1998. Takega enormnega povečanja ne sme več biti. Ocenjujemo, da
               tudi ne bo do tega prišlo. Bo pa prihajalo do določenih popravkov investicijskih
               vrednosti, ker se pač vseh zahtev ne da zavrniti. Veliko zahtev okolja je, žal,
               upravičenih, nujnih, nujno potrebnih za kulturno vodenje izredno močnega prometa, ki
               bo potekal v prihodnjih desetletjih skozi našo državo. Naša država je ključna
               prehodna država na jugu Evrope, edina država, ki je na križišču in stičišču treh
               osnovnih evropskih kultur, in ne moremo si delati iluzij, da v tem prometnem pogledu
               ne bi igrali še nadaljnjih tisoč let te vloge, ki jo igramo že dva ali pa tritisoč
               let. Tako je in s tem je treba resno računati in zagotoviti ustrezno mesto v
               evropskem konceptu daljinskih cest, tako imenovanih, ter programih in podobno.</p>
               <p>Mogoče sem bil nekoliko presplošen, toda menil sem, da je potrebno tudi zaradi moje
               vloge na ministrstvu, sploh pa še moje predhodne vloge, ko sem bil del tistih v
               parlamentu, ki je to zakonodajo postavljal in jo zelo zavestno postavljal. Seveda so
               pa vedno potrebne določene korekture, posodobitve, in na tem ministrstvu dela,
               pripravlja dodatne spremembe zakonodaje, predvsem tiste, ki direktno vodi izgradnjo,
               to je tisti famozni zakon o ureditvi določenih problemov pri gradnji avtocest. Tudi
               zakon o javnih cestah dopolnjujemo, predvsem z namenom, da omogočimo <stage type="mag"/><stage>(Nadaljevanje)</stage> oblikovanje dodatnega vira za
               izgradnjo avtocest, kajti ti splošni viri, ki so naslovljeni na javne finance,
               postajajo že pretesni. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp19">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa gospodu Preglju. K besedi se je javil še gospod Metod di Batista, prosim.
               Upam, da ropot ne bo premočan, da bomo še slišali. Prosim.</p>
            </sp>
            <sp xml:id="SDT2-OZIIO-Redna-038-1999-02-05.sp20">

               <speaker>METOD DI BATISTA:</speaker>

               <p>Hvala lepa za besedo. Žal mi je, da nekateri, ki verjetno žele ven, morajo mene
               poslušati, vendar mislim, da je bil sklep odbora tak. Moram reči, da je za nas ta
               razprava danes zelo pomembna, morda tudi zame osebno, ker sem bil danes eksponiran za
               to govornico. Zato se še v naprej opravičujem pri tem mojem izvajanju, morda bom
               nekoliko čustven. Nisem tak retorik, kot ste poslanci, ki to profesionalno delate.
               Vendar mislim, da je treba par zadev odgovoriti. Želel bi biti predvsem konkreten,
               bom pa imel tudi nekaj načelnih zadev.</p>
               <p>Moram reči, da že 25 let sodelujem pri velikih investicijskih projektih v Sloveniji.
               Imel sem to srečo, da od vsega začetka sodelujem pri gradnji in vzdrževanju
               slovenskih cest, da sem v tem času bil v številnih takih in drugačnih preiskavah,
               preverjanjih, tudi od tožilstva, tudi od kriminalistov in da sem bi do zdaj še
               nekaznovan. Posebno me boli zadnje obdobje zadnjih šestih let, ko so se dejansko
               posamezniki na tem projektu kompletno predali delu na tem projektu. Tu ne gre za
               normalen delavnik, tu gre za 12, 14, 16 pa tudi več ur.</p>
               <p>Kot je bilo danes rečeno, za tem projektom stoji številna slovenska stroka. Jaz sem
               pred časom nekoliko ocenjeval, koliko ljudi pravzaprav sodeluje v tej pripravi vseh
               teh težkih zapletenih postopkov, projektne, študijske, ekonomske, investicijske,
               premoženjsko pravne in vse ostale dokumentacije. Preko tisoč. Lepo se sliši na koncu,
               pravzaprav sem ponosen na to, da smo na koncu štirje pravzaprav krivi za vse to, kar
               dela teh 1000 ljudi. Vendar to ni pravilno. Zelo ne resna je bila država, ki bi tako
               veliko denarja tako veliko interesov, moramo se zavedati, vsaka cesta ima take in
               drugačne interese, tako veliko dolgoročnih posegov v prostor dali v roke štirim v
               delo. Take države, mislim, da ni v svetu in skozi to mislim, da ugotovitev, da smo
               štirje krivi za vse to, absolutno ni na mestu.</p>
               <p>Smo pa, predvsem govorim v mojem imenu pa verjetno tudi v imenu predsednika
               Brodnika, skušali tisti, ki smo bili v vodstvu, zadeve tako organizirati, tako
               pripraviti in tako kontrolirati, da bi dejansko optimalno izvedli ta projekt. Da
               zaključim ta uvod, ki je bil morda nekoliko čustven, veste, ni vseeno, če človek po
               šestih letih posluša "rop stoletja", danes sem slišal, da smo mafija. Imamo otroke,
               imamo družino, nisem politik, sem samo navaden gradbeni inženir. In mene otroci
               sprašujejo: "Oči, ali si res kradel? Ali si res lopov? Ali si res kriv za vse tole?"
               Jemljem vso objektivno odgovornost, vendar še enkrat izjavljam, do današnjega dne mi
               razen ugotovitve računskega sodišča, kjer se govori, da sem kriv, še nihče ni dokazal
               nobene krivde ne take na drugačne in vsak večer z mirno vestjo zaspim, ker nisem niti
               tolarja takega ali drugačnega denarja kanaliziral v svoje žepe. To izjavljam z vso
               odgovornostjo in če je treba tudi pod prisego.</p>
               <p>Podražitve. O teh podražitvah veliko poslušamo že dolgo. Vsi tisti, ki smo od
               začetka zraven, pa se spominjamo kako je prišlo pravzaprav do teh ocen, do tistih
               prvih ocen milijarda, pa milijarda 300 in tako naprej. Škoda, da ni danes kolege
               Praha, ki ima s seboj dokumente, kako smo prišli do številke takrat. Že citirani
               inženir Gonder je pred letom 1993 za moj okus uspešno vodil en segment dela na
               pripravi projektne dokumentacije za avtoceste. No, v okviru njegovega sektorja, so
               bile pripravljene, mislim da štiri ali šest knjižic z oceno vrednosti avtocestnih
               odsekov v tistem obdobju <stage>(to je bilo obdobje 1990/97/92)</stage> na osnovi tistih znanj,
               tistih cen in tistih pogojev, ki so bili v tistem trenutku. Tega ne govorim slučajno.
               Gospe in gospodje, vsi pozabljate, da smo imeli 1989. leta še hiper inflacijo 2000%,
               da smo imeli še 1992. leta 100% inflacijo, da smo šele leta 1993 prišli na 20%
               inflacijo. Vsi pozabljate, da je bila takrat 10-letna recesija v gradbeništvu. Da je
               bil zadnji veliki razpis za gradnjo avtocest v letu 1989 v hiperinflaciji, da je
               imela ta stroka v tistem trenutku zelo zelo slabe historične podatke, na katere bi se
               lahko naslonila.</p>
               <p>Vendar inženir Gonde je kljub temu hrabro izračunal koliko bi v tistem trenutku bile
               vredne avtoceste in to je bila strokovna osnova za nacionalni program gradnje
               avtocest. Nihče si ni nobene številke izmislil. Vse številke so dokumentirane v teh
               knjigah in te knjige lahko vsak trenutek potegnemo na plan. Res pa je, to je pa bilo
               napisano ne enkrat, desetkrat, dvajsetkrat, stokrat, da je bil potem v ta program
               vgrajen princip ostrega svinčnika, rekli smo tako malo za šalo malo zares<stage type="mag"/><stage>(Nadaljevanje)</stage> Čučkovega ostrega svinčnika. On
               je pa pod neko predpostavko, prišel je iz Amerike, imel je pač malo drugačne poglede
               na našo situacijo v tistem trenutku, kakršna koli je že bila, in je rekel, v Ameriki
               pa to delamo drugače, mi bomo pod predpostavko varčevanja, močne konkurence, ne bomo
               plačevali spremembe namembnosti kmetijskih zemljišč in tako naprej, to ceno, ki jo je
               inženir Gonder postavil, znižal za 30% in to je bil cilj. In to je bila prva ocena
               nacionalnega programa. No, potem se je pa dogajalo, kar se je dogajalo, usklajevanje
               o prostoru, tudi spremembo namembnosti smo začeli malo bolj plačevati in tako naprej
               in prišlo je do novih ocen, ki so potem končno rezultirale v prvi nacionalni program.
               No, to sem govoril še o prvem branju. Prvo branje je bilo na teh osnovah, potem je
               bil pa nacionalni program pa rebalans in tako naprej.</p>
               <p>Zdaj, kaj je prav in kaj narobe? Zelo narobe je, da se tu meša vse po vrsti. Meša se
               plansko oceno, poudarjam plansko oceno, ki je včasih samo na tem, da oceniš neko
               traso avtoceste, kilometrov je 12, povprečno je cena toliko in toliko, plan je, da bo
               stala toliko in toliko. In to plansko oceno se meša s temi podražitvami, ki nastajajo
               tekom gradnje in govorimo, da 100% naraščajo te vrednosti. Ni res. Eno so zadeve, ki
               so zaradi ne točnega planiranja. Druge podražitve nastajajo na osnovi različne
               stopnje projektne dokumentacije, idejne študije, idejni projekt PGD, izvedbeni
               projekt, gradbena pogodba. In vsaka od tej stopenj lahko nekaj doda ali morda tudi,
               recimo, v nekem .. slučaju tudi nekaj vzame. V tem trenutku imamo primere, ko bo neki
               odsek zgrajen ceneje, kot je bilo v nacionalnem programu. Ga bomo dali takrat, ko bo
               dokončno, ne bi govoril naprej, ampak bomo imeli tudi take odseke.</p>
               <p>Tukaj se pa kar meša. 100% so narasle Trojane. Ja, pa ne v gradbeni fazi. Pri 100%
               je tukaj mešanica tako različne stopnje projektne dokumentacije kot mehanizma
               gradbenih cen, ki je tudi v tem obdobju od leta 1993 do leta 1996 svoje naredil. Jaz
               sem poudaril prej. Prišli smo iz obdobja hiperinflacije v neko normalno gospodarstvo
               in cene so se šele po letu 1993 pravzaprav izoblikovale. Mi smo prve avtocestne ceste
               praktično gradili v tistih okvirih, ki so bili planirali, pozneje pa je trg in vse
               ostalo naredilo tudi svoje.</p>
               <p>Ne bi želel opravičevati na ta način, vendar v teh dneh je bilo dostikrat
               izpostavljeno, recimo primerjave z Balkanom. Da me ne boste narobe razumeli, jaz ne
               ocenjujem Balkana, da je vse slabo tam. Tudi Jugoslavije je imela svoje kvalitete in
               ni imela. Na strokovnem področju pa moram reči, da sem zelo malo sodeloval in da ne
               poznam dosti razmer tako na Balkanu kot na vzhodni, s katerimi se dostikrat primerja
               Slovenija. Bil sem bolj orientiran na zahod in država mi je tudi omogočila določena
               izpolnjevana na zahodu, za kar sem ji hvaležen. Dosti sem se pogovarjam s tujimi
               kolegi in imam tudi neke primere, kaj se dogaja na zahodu. Tudi na zahodu se dogajajo
               velike zadeve. Največji tak primer je gradnja predora pod Rokavskim kanalom. Ni šlo
               samo za 20 do 30% gor, kot govori gospod Hvalica, 100, 200, 300%, težko so se, da ne
               rečem kaj. Poznamo gradnjo mostu na Nizozemskem, so ogromne prekoračitve. Poznamo, če
               govorimo o planskem nivoju, vam bom zdaj povedal en zelo zanimiv in poučen primer kaj
               se zgodi pri tovrstnem načrtovanju in planiranju.</p>
               <p>Severno obvoznico v Celovcu verjetno vsi poznate. 20 let so to obvoznico plansko
               načrtovali. Dali so plansko številko 12 kilometrov en tunel in tako naprej, številka
               je bila dana, tako kot je naša številka v rebalansu nacionalnega programa. Kaj se je
               zgodilo? Samo en tunel, mestno področje, zeleni, eno, drugo, tretje, vendar minister
               za promet je bil hraber. Podpisal je odločbo za tunel 12 kilometrov avtoceste in
               izdal odločbo, na kar ga je tožil minister za okolje. Tam imajo pač tak način, tožil
               ga je minister za okolje. Prišlo je do novih preverjanj, sem in tja in takrat sta se
               kregala ali bodo delali en tunel, ali bodo naredili dva tunela. Potem pa je trajalo
               20 let, da so se zmenili, niso zgradili dva, ampak štiri. To se pravi, če bi takrat
               pristal na dva, bi dva naredili, no, na koncu so naredili štiri. Zanimivo je, da je
               dolžina približno ista kot dolžina tunela na Trojanah. Zadnjič sem se peljal gor čez,
               sem si ogledal, približno ista dolžina je. In kaj je bil končni rezultat? Minister za
               finance je tožil ministra za promet, ker je bilo predrago.</p>
               <p>Taki primeri so, jaz jih poznam tudi na zahodu in ni to neka naša posebnost. Upam,
               da se nam kaj takega ne bo zgodilo. To je pa ravno tisto, da sodelovanje med
               ministrstvom za okolje in prostor in ministrstva za promet zveze take ekscese
               verjetno preprečuje.</p>
               <p>Še nekaj zadev. Opravičujem se, ker sem morda nekoliko konfuzen. Moram reči, da sem
               imel danes kar malo čuden občutek, ko sem prišel sem glede na razpravo na odboru za
               nadzor javnih financ, kjer nam je bilo zelo jasno povedano, da nimamo več kaj
               govoriti o dokončnih mnenjih računskega sodišča. Jaz to rešpektiram, tako pač
               zakonodaja govori in to tudi upoštevamo. Vendar, če mi dovolite, pa ne glede na to
               ali zdaj presegam svojo kompetenco, vendar pa moja strokovna in moralna integriteta
               le zahteva, da to povem.</p>
               <p>Prvo. V vseh postopkih, ki jih je računsko sodišče vodilo na Darsu, ne govorim o
               DDC-ju, sem že prej povedal, smo izvršili vse tisto, kar je bilo treba, govorim na
               Darsu, kjer sem tudi bil takrat zaposlen in ker sem eksponiran kot krivec, o vseh teh
               postopkih se nismo niti enkrat srečali z gospodom Jakšetom. Niti enega dialoga ni
               bilo. Prej sva se velikokrat sodelovala, ker sva bila sodelavca, v šestih letih pa
               sva se srečala samo enkrat in še to takrat, ko sem prišel za direktorja družbe DDC in
               ker sem imel tudi določene probleme z računskim sodiščem, me je takrat sprejel na
               neko konsultacijo. To se prvi, dialoga ni bilo, tistega dialoga, o katerem je govoril
                  predsednik<stage type="mag"/> <stage>(Nadaljevanje)</stage> računskega
               sodišča, tega dialoga ni bilo. Mi smo se samo dopisovali, mi smo samo pisali. Mi smo
               pisali neskončne ugovore, pritožbe, dokazovanja, argumentiranja in drugo, vendar ni
               prišlo do dialoga, da bi dejansko izmenjali, lahko se mi motimo, verjetno, pa tudi
               kakšen drugi se kdaj kaj zmoti in to je ta problem in zato sem tudi danes v dilemi,
               kaj lahko jaz sploh rečem še tukaj. Ali lahko sploh kaj rečem kot strokovnjak, da
               vseeno pa mislim, da še kaj ni bilo prav. Moram reči, da me je strah, po tisti
               razpravi na odboru za finance me je strah, ali smo res prišli v situacijo, ko neki
               strokovnjak ne sme več nič reči, mora biti tiho, čeprav misli, pa končno lahko tudi
               narobe misli, ampak on po svoji strokovnem in moralnem prepričanju misli, da ima
               prav.</p>
               <p>No, in zdaj naprej, če gremo pa na tisto inkrimirano pismo, ne vem, 20-krat ali
               30-krat ni res, tam je pa sploh problem. V tistem pismu je bilo pa kar nekaj navedb,
               ki niso bile nikoli, ne na senatu prve stopnje, ne na senatu druge stopnje, da bi
               sploh lahko pismeno ugovarjali, kaj šele ustno. To se pravi mi sploh nismo imeli
               možnosti za to, zato smo takrat ocenili, zbrali pač skupaj tisto stroko, ki smo jo
               lahko na hitro zbrali in skušali argumentirano odgovoriti na nekaj, na kar nikoli
               prej nismo mogli odgovarjati. Recimo, da ne bom na pamet, en tak primer trditev v
               pismu gospoda Jakšeta je bila, da za pripravljalna dela nismo pridobili potrebnih
               dovoljenj. Ni res, 13 enotnih dovoljenj, pa 5 odločb o priglasitvi smo pridobili.
               Zdaj ne vem, ali to lahko rečemo, da ni res ali ne smemo reči, da ni res. To se
               človek sprašuje.</p>
               <p>In zdaj še Trojane. Moram reči, da Trojane so nas v zadnjih letih vse zelo
               okupirale. Sploh vseh, ki se zavedamo, koliko sredstev davkoplačevalcev gre v ta
               velik projekt, koliko ljudi tako ali drugače prizadeva ta projekt. No, mimogrede,
               energija nam daje občutek, da smo v teh letih uspeli preprečiti kar nekaj 10
               človeških žrtev, ki bi bile, po statistiki sicer, na obstoječih cestah, če ne bi tako
               hitro gradili ceste. To nam daje tisto moč, moč nam dajejo tudi posamezniki, ki
               pravijo, vzdržite, ne glede na to, kar se dogaja, vzdržite, veliko ste naredili,
               dobro ste naredili, ne bi se hvalili, ampak so tudi taki posamezniki, ki to vidijo in
               pri Trojanah je bila ta skrb še toliko bolj prisotna, ker odsek je res težak.
               Slovenija je že tako ali tako težka in to, kar je bilo zadnjič rečeno, da bi gradili
               na ključ, tudi tukaj se da strokovno zelo zelo politizirati. Na ključ ti lahko gradiš
               po neki ravnini, kjer imaš desetine in desetine kilometrov isti tip terena, isto
               geologijo, urejena naselja, ni razpršene gradnje tako kot v Sloveniji. V Sloveniji
               trdim, da je vsak odsek butik izvedba in butik izvedbo delati na ključ, lahko bi
               delali tako kot je gospod Hvalica rekel, pa da naše izvajalce zasujemo na prvem
               avtocestnem odseku. Ali je to v interesu države? Jaz mislim, da ne. No, in na
               Trojanah, malo skačem, na Trojanah je bilo veliko narejenega, veliko strokovnega
               preverjanja, veliko variant, ni res tako kot trdi gospod Jakše in daje za primer
               graditelje avstrijske železnice, južne železnice. No, mimogrede še en hec. Ko so
               gradili železnico Jesenice-Nova Gorica, to je gradila še avstro-ogrska, je bila
               glavna preokupacija takratnega avstrijskega ministra na dunajskem parlamentu
               zagovarjanje podražitev na tej železnici, to se pravi zgodba je že stara. No, in na
               Trojanah, team, ki je delal, je preverjal variante in vseskozi, to bi pa želel zdajle
               poudariti, je bilo prisotno, da so pravzaprav vse variante približno v istem cenovnem
               razredu, odstopajo recimo trojiška varianta, to je neka varianta, ki je šla po nekih
               hribih pa grebenih, tista je finančno odstopala, vse ostale variante, tako v metliški
               dolini, kot v trojanskem koridorju, pa so bile približno, poudarjam, približno v
               enotnem cenovnem razmerju, to pomeni 10, 15% gor ali dol in to je kar nekaj idejnih
               študij, sicer na tistem nivoju pokazalo ta razpon.</p>
               <p>Mi pa dobivamo že skozi pripombo, tako s strani računskega sodišča kot nekih
               posameznikov, recimo, če spoštovani kolega, to je bil moj učitelj, Marjan Kranjc,
               bivši prometni minister, je kar nekaj navedel številko, da je varianta v Motniku 100,
               200, 300 milijonov cenejša kot varianta preko Trojan. Tukaj se pa človek vpraša po
               čisto tisti osnovni logiki, ki smo jo dobili že v osnovni šoli, ali veste, sklepni
               račun pa tisto. Če imaš ti dve trasi, pa je na obeh trasah približno enaka dolžina
               tunelov, enaka dolžina viaduktov, dobro, 2 km gor ali dol pri 16 km, ne more biti
               enake, pa vzameš kot izhodišče tudi enake enotne cene, kar je sicer narobe, ampak
               recimo nekateri tako delajo, ne more biti potem ena varianta 100% cenejša kot druga
               in točno to izhaja tako iz mnenja računskega sodišča oziroma gospoda Jakšeta kot
               nekaterih drugih. No, mi smo, kot sem rekel, naredili kar nekaj preveritev in
               preveritev ena boljših strokovnih podlagah kot so bile te ocene narejene, recimo, mi
               smo le naredili neko idejno študijo, to pomeni projektant je naredil v karti 1:5000
               potek trase, skušal je oceniti tisto gradbena dela, pač na osnovi podatkov, ki jih je
               imeli in smo ugotovili, da ta razlika absolutno ni taka kot je bilo prikazano, ampak
               da je bistveno bistveno manjša. Kar je pa največji problem, trasa avtoceste preko
               Trojan je usklajena v prostoru, potrjena z uredbo vlade in tudi že sprojektirana na
               nivoju PGD-ja, to se pravi praktično na nivoju izvedbenih projektov in za to<stage type="mag"/> <stage>(Nadaljevanje)</stage> traso imamo sedaj številko v
               rebalansu nacionalnega programa. Vse ostale ocene drugih variant so narejene pa nekih
               idejnih študijah, to se pravi na bistveno bistveno nižjih projektnih nivojih,
               neusklajene v prostoru, dosedanja praksa, na žalost je taka, vsako usklajevanje v
               prostoru je kvečjemu višalo stroške, nikoli nižalo, upam, da bom kdaj dočakal tudi
               to, da se bo to zgodilo. No, in to pomeni, da bi ostale variante bile še dražje in ne
               obdelane na tako visokem projektnem nivoju. To se pravi vsi tisti, ki skušamo to
               zadevo organizirati, ki skušamo kolikor toliko logično razmišljati, čeprav moram
               reči, da včasih pri vseh teh zadevah logika res že malo odpove, ugotavljamo, da ne
               more biti takih razlik, o katerih govorijo. Celo nasprotno, po vseh teh "če-jih" se
               celo ocenjuje, da bi verjetno trasa v dolini lahko bila celo dražja, celo dražja, je
               pa to, vsaka trasa je lahko dražja ali cenejša potem v nekem postopku usklajevanja.
               Tako da iz vsega tega dejansko se potem človek vpraša, ali lahko to povem za to
               govornico ali ne smem, ker je že nekdo dokončno o neki zadevi odločil. Jaz še enkrat
               poudarjam, moja moralna in strokovna ingriteta, ne glede na posledice, končno tudi,
               če me zamenjajo, odžagajo, karkoli, jaz sem moral to povedati. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp21">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Želi še kdo besedo? Prosim, gospod Jakše.</p>
            </sp>
            <sp xml:id="SDT2-OZIIO-Redna-038-1999-02-05.sp22">

               <speaker>MARTIN JAKŠE:</speaker>

               <p>Jaz bi se zahvalil pravzaprav za sklenjene besede Metoda, jaz mislim, da je res
               mislil tako kot je govoril, istočasno tudi gospodu Brodniku. Jaz mislim, na
               teoretični ravni smo pravzaprav čisto enaki, se ne razlikujemo, vendar jaz mislim, da
               se pogovarjamo, pravzaprav časovno najmanj 5 let smo si razlike. Jaz živim v nekem
               drugem obdobju, vi v drugem. Mi smo se pogovarjali o Trojanah kot objektu v fazi do
               sprejema ali pa priprave lokacijskega načrta. To smo pregledovali. Ugotovili smo, ker
               je dokazano, so papirji, so projekti, so skice, so ne ve kaj vse, da ni bilo dovolj
               dobro narejeno, da bi lahko se odločili za pravo varianto. Ne obtožujemo nobenega, mi
               pišemo, če pišemo, pišemo odgovorne osebe zato, ker so pač odgovorne osebe. Jaz
               osebno se sam podpišem, se ne skrivam za, ne vem, sodelavce, ker jaz mislim, da bom
               potem s temi sodelavci že razčistili, ni treba dveh in nobenega nadzora v bistvu
               nisem jaz sam naredil, zaradi tega, bi rekel, sem bil jaz sam prisoten pri tistih
               prvih sestankih, kjer smo začeli, potem se pa nismo videvali, vendar moram pa to
               reči, odnos Dars do računskega sodišča se pokaže tudi lahko v tem. Ko sem želel, da
               bi razčistili nekatere zadeve, sem poslal dopis s tem, da sem tudi neko skico ali pa
               predhodno gradivo za predhodno poročilo poslal in na ta sta se odzvala gospod Prah in
               gospod Štajn in prvo, ko sta prišla, sta me vprašala, kaj si predstavljam, da sem jih
               poklical, po katerem členu zakona sem jih poklical in da če bo kaj, da se nimamo kaj
               pogovarjati, ampak da bodo oni to na pisno odgovorili. Mislim, če je pa to tako,
               potem se pa lahko samo dopisujemo, ni treba, da se dogovarjamo in mislim, da računsko
               sodišče, če ima nekatere ugotovitve, jasno, da jih preverja, ali so pravilne ali ne,
               vendar ne more odločati o tem, da bo zato, ker bo nek dogovor, da se bo pač odločil,
               drugače pa ne bo tega povedal. To je, mi smo pač v različnih vlogah, jaz sem tisti,
               ki moram skrbeti za to, da vi gospodarno opravljate z denarjem, vi pa, da ta denar
               res gospodarno uporabljate in pogovarjamo se o izsledkih računskega sodišča.</p>
               <p>Drugi dokumenti, ki so zraven, dogovor na računskem sodišču je, da se, kadar je o
               neki temi več teh poročil, napiše neko skupno poročilo s priporočili, ki pa jasno
               niso obvezna, so neka priporočila, neka razmišljanja o tisti temi in tisto je potem
               stvar poslancev, kateri bi lahko razpravljali, ali je tisto pametno ali ne, je pa
               stvar potem argumentov, strokovnih in takih drugačnih, da se to.</p>
               <p>Drugo. Dokument, ki sem ga napisal, sem ga napisal na osnovi vseh predhodnih ali
               odnosno poročil, ki so dokončna s tem, da sem skiniral vaš tekst iz Poročevalca zato,
               da mi ne bi mogli očitati, da sem se izmislil kaj v tekstu. V tekstu sem samo mogoče
               z boldom označil tiste točke, za katere se mi zdijo, da so, bi rekel razlog za to ali
               pa izgovor zato, da se podražitve opravičujejo. Jaz vam verjamem dobro voljo, da
               delate najboljše, vendar, če smo v izhodišču kiksnili, potem gre nam vse narobe in je
               vaš trud zaman. Jaz vem, da priganjate Slovenija ceste, pa ne vem kogarkoli, ampak po
               projektu, ki ga imate. Ta projekt je pa treba napraviti in jaz mislim o tem se moramo
               pogovarjati, kako bomo pravzaprav to delali in smo dolžni pravzaprav kot
               strokovnjaki, imamo, ne vem, cel kup nekih strokovnih podlag<stage type="mag"/> <stage>(nadaljevanje)</stage> s katerimi se jih lahko poslužujemo. Mislim, da
               smo to že od leta 1970 ali pa še prej te zadeve delali in mislim, da nismo slabo
               delali, ampak kljub temu ne moremo zaradi brzine ali pa zaradi hitrosti spuščati
               stvari, da bi prehitevali. Ne da se pri teh zadevah prehitevati. Mi lahko nekatere
               zadeva natančno določimo, ko smo v fazi izvedbe - fizične, gradbene - dejansko pa ne
               moremo prehitevati zadev, ki so v fazi načrtovanja oziroma v tisti fazi, ko šele
               oblikujemo rešitev. Za tisto rešitev trdim in tudi računsko sodišče, da se moramo
               bolj potruditi. Ne kritiziram vaše nadaljnje delo. Lahko da je organizacija in vse to
               v redu, ampak mi smo tam "kiksnili".</p>
               <p>Drugo kar je, računsko sodišče bo tudi pregledalo kako ste bili uspešni pri nadzoru,
               kakšne so gradbene knjige. Ampak to je stvar ponovnega drugačnega nadzora. Sedaj se
               bomo pa o drugih stvareh pogovarjali. Mislim, da morate to razumeti in v tej smeri
               sodelovanje poglobimo. Ne moremo pa stati na dveh bregovih, pa se ne pogovarjati s
               tem, da bi iskali skupno pot do rešitve. Hvala.</p>
            </sp>
            <sp xml:id="SDT2-OZIIO-Redna-038-1999-02-05.sp23">

               <speaker>PREDSEDNIK JAKOB PRESEČNIK:</speaker>

               <p>Hvala lepa. K besedi se je javil gospod Hvalica.</p>
            </sp>
            <sp xml:id="SDT2-OZIIO-Redna-038-1999-02-05.sp24">

               <speaker>IVO HVALICA:</speaker>

               <p>Hvala lepa, gospod predsednik. Tu je nekdo nekaj pozabil. Se opravičujem za mojo
               odsotnost. V parlamentu je delegacija zunanjega ministrstva Grčije in sem moral biti
               na tem srečanju. Pravočasno sem še prišel nazaj, da sem slišal direktorja DDC-ja in
               sedaj mi je popolnoma jasno, da nekateri še niso razumeli abc-ja te situacije.</p>
               <p>Prej nisem bil pozoren na en detajl. Ne vem, če ste opazili. Predsedniku Brodniku je
               manjkal nek dokument in mu ga je dal potem predsednik DDC-ja. To je nekaj
               nepojmljivega, če bi se to zgodilo. Ni važno. Če bi se to zgodilo kjerkoli v zunanjem
               svetu, je to že zaradi dogodka škandal. On je pogodbenik, Di Batista je pogodbenik,
               on je izvajalec celega segmenta tega projekta. Kako ne moremo razumeti tega? Saj bi
               lahko tu namesto DDC-ja bila tudi univerza v Mariboru ali pa kdo so bili ostali
               ponudniki; zavod za izgradnjo Ljubljane ali pa Konstrukta inženiring Celje. Ne, ampak
               zadeve segajo daleč nazaj. Zadnjič sem že povedal in bom ponovil tudi tu. Leta 1987
               ali 1988 se je gradil ne vem Karavanški predor in ob njem plato. Ker je imela firma,
               kjer sem delal velike izkušnje na tem področju, zgradili smo mednarodni prehod
               Vrtojba in mednarodni prehod Fernetiči, smo mi ponudili inženiring in nadzor tudi na
               tem karavanškem platoju. Sedaj med sejo odbora za proračun in danes sem to preveril
               doma in se dobro spomnim, sem ugotovil, prišel do nekih papirjev, 1,75 smo mi
               ponudili. Takratni inženiring, predhodnik DDC-ja, mislim, da ga je vodil nek gospod
               Mekuš?, mislim, je ponudil pa 3,80. Veste kdo je dobil procenta? Oni so dobili. To je
               stara stvar, to je ista hiša. Celo sedaj baje hočejo skupaj biti v isti stavbi in
               tako dalje. To ne gre. Nekdo je investitor, drugi je izvajalec. Ali veste kako
               izgleda, če prodajate avto svoji družini? Saj veste kako izgleda, ali ne. Po kakšni
               ceni jim mu ga prodate pod roke. To ne gre. Ti dve vlogi sta pomešani. To zadevo je
               treba razmejiti in to je naloga tudi našega odbora, gospod predsednik, in vam polagam
               na dušo, če hočemo popraviti vtis tega odbora in če hočemo imeti kolikor toliko čist
               obraz pred naslednjim rebalansom, ki bo sledil, ker pri takšnem načinu dela mora
               priti do naslednjega rebalansa, ali pa celo do dveh do konca mandata, če bo ta mandat
               do konca, da se ne bomo takrat sramovali tega. Dajmo narediti našo dolžnost.</p>
               <p>Relacija med DARS-om in DDC-jem je popolnoma nepregledna. To so isti ljudje, ista
               zadeva in to ne gre skupaj. Poglejte, skupaj sedijo pogodbenik in investitor. To ne
               gre. To fizično ne gre. Ne gre tržno in če hočete, ne gre tudi politično. Navsezadnje
               mi ne bi imeli kaj se tu pogovarjati z enim DDC-jem. Oprostite. <stage type="mag"/>
               </p>
               <p>(nadaljevanje Zakaj je tu DDC in ni univerzuma. Zakaj? Zakaj? Zaradi nekih utečenih
               navad zaradi organske spojenosti teh dveh institucij, ki pa imata med seboj pogodbeno
               odnos. To je nekaj nepojmljivega! Saj lahko gostilničar včasih tudi prisede k mizi,
               pa tudi plača nekaj. Ampak praviloma je za šankom za božjo voljo. To bi vam hotel
               povedati. To ni evropsko! Tu sta oba. Dajte se že zavedati tega. To je nenormalno. Ni
               treba! Ni treba! Ne, ne! Ni treba! Tu ta situacija, tudi to, da skupaj sedita
               dokazuje, da sploh tega ne zavedata. Ne more pri taki familjarni zadevi, ne morejo
               biti čisti pogodbeni odnosi. Ne morejo biti! Ker pogodba je pogodba! Dokler ne bosta
               vidva spremenila in vaši predstojniki, ker zadeva gre po vrsti dol. Kdo je kaj je
               Dars? Delniška družba. Kdo je skupščina te delniške družbe? Vlada! Član vlade je
               minister, ki vodi resor pa še eden, ki kot sem že rekel, si je vzel prevzel prevelike
               kompetence, ampak njega ne bom prepričal nikdar o tem. Tu si je vzel prevelike pri
               zbiranju odpadkov in pri čistilnih napravah ima pa premajhne recimo. Tu je denar! Se
               opravičujem! Tu je denar! Ampak ga nimate, sedaj boste zaprosili za podaljšanje roka
               pri pridruževanju Evropski uniji. Ampak hvala lepa za vašo pripombo. Sedaj mi boste
               pa dal natančne podatke po vseh krajih, vam bom poslal pisno. Mi boste dal lepo kje
               imate čistilno napravo? Kje je ni? Kje imate zbirališče?</p>
            </sp>
            <sp xml:id="SDT2-OZIIO-Redna-038-1999-02-05.sp25">

               <speaker>PREDSEDNIK JAKOB PRESEČNIK:</speaker>

               <p>Gospod Hvalica!</p>
            </sp>
            <sp xml:id="SDT2-OZIIO-Redna-038-1999-02-05.sp26">

               <speaker>IVO HVALICA:</speaker>

               <p>Ne, ne.</p>
            </sp>
            <sp xml:id="SDT2-OZIIO-Redna-038-1999-02-05.sp27">

               <speaker>PREDSEDNIK JAKOB PRESEČNIK:</speaker>

               <p>Ni v skladu s točko.</p>
            </sp>
            <sp xml:id="SDT2-OZIIO-Redna-038-1999-02-05.sp28">

               <speaker>IVO HVALICA:</speaker>

               <p>To spada zraven, govorim.</p>
            </sp>
            <sp xml:id="SDT2-OZIIO-Redna-038-1999-02-05.sp29">

               <speaker>PREDSEDNIK JAKOB PRESEČNIK:</speaker>

               <p>Čistilne naprave.</p>
            </sp>
            <sp xml:id="SDT2-OZIIO-Redna-038-1999-02-05.sp30">

               <speaker>IVO HVALICA:</speaker>

               <p>Govorim z ministrom za okolje in prostor in ne me prekinjati.</p>
               <p>Torej skupščina smo rekli je vlada. Dars je delniška družba z večinskim lastnikom
               vlada. Kaj dela zraven tega pogodbenik, družba za državne ceste? Ki je ponudil tu na
               razpis. Potem se pa delate norca z nami. Se greste razpis. Kaj dela? Potem recite,
               kar tu izvaja tudi Dars, tudi konkurenca se tudi mi 3700 in nekaj proti 1900
               mariborskim. Kakšna konkurenca je to? Nikakršna! To bi zgledalo tako, kot če bi poleg
               Avtocommerca tam, še nekdo si omislil eno prodajno hišo in bi prodajal Golfe, namesto
               po 30 tisoč mark, po 50 tisoč in hkrati bi zavezal vlado in vladne institucije, da
               kupujejo pri onem drugem. Tako približno zgleda. To ne gre naprej. Če ne pretrgamo s
               to prakso, se bo nam vsem skupaj maščevalo. Jaz sem trdno prepričan, da bomo v tem
               mandatu imeli še najmanj en rebalans. Jaz sem trdno prepričan, da se bo pokazalo vse
               tisto, kar je sedaj že slutiti skozi poročila računskega sodišča, ki so v tem primeru
               tudi preventivna. Dobesedno silijo na to, da se vrže vse skupaj v koš. Ne glede na to
               da je PGV napravljen, za tiste, ki ne poznajo ker projekt za pridobitev gradbenega
               dovoljenja, če lahko prihranimo en sam milijon tolarjev denarja davkoplačevalcev.</p>
               <p>Kaj je projekt? Ali je projekt katekizem, ki se ga ne da spremeniti? Kdo je to
               rekel? Kdo je to rekel? Dokler to ni realizirano, dokler ni to zgrajeno je to projekt
               in je najcenejši od najcenejšega projekt spremeniti. Če so in jaz verjamem, jaz sem
               se pogovarjal tudi z nekaterimi ljudmi, ki so sodelovali pri tem, bom kar povedal
               odkrito. Jaz moram verjeti. Jaz ne morem verjeti samo bogu, ki je 36-krat rekel, da
               ni res. Ne morem! Ker je vsak od nas zmotljiv. Jaz bom tudi priznal, če sem zgrešil.</p>
               <p>Jaz mislim, da je v nekaterih primerih in v primeru Vransko-Blagovica čas, da se
               začne mogoče ta slovenski projekt izgradnje avtocest drugače izvajati. Ali res ne
               dopuščate možnost, da vsi vaši bogovi, ker tako ste tudi nastopil tudi vi gospod
               Brodnik, kot da so vsi vaši strokovnjaki bogovi. Jaz vam pa povem, da enega izmed
               tistih strokovnjakov, ne cenim kot boga, ker je leta 1981 sedaj me dobro poslušajte.
               Na platoju Fernetiči sprojektiral kanalizacijo. Cesta pada v konstantnem 2% padcu
               proti mejnemu prehodu. Kanalizacijo, ker je podkleten ta objekt in ker je treba
               varovati podzemne vode, ker smo blizu meje, je kontra nazaj peljal. Pri čemer ni
               pomislil, da je to teren 6 kategorije, da je potrebno miniranje in smo jasno - to je
               visok strokovnjak, ki ste ga tu citiral, doktor - in smo ga jasno nekaj "mandelcev"
               iz gradbene operative, ki smo mu povedali, da ne more biti kanalizacija pet metrov
               globoko v kamnitem jarku. Njegov projekt smo strgali. Na koncu se je tudi pod našo
               praktično rešitev podpisal in po tihem priznal, da je zgrešil. To je en velik vaš
               strokovnjak. Lahko vam povem, ampak ne smem to narediti reklame. Lahko vam povem za
               koga gre. Vaš eden največjih strokovnjakov, ki se podpisuje pod vaše projekte. Hočem
               samo povedati, da nihče ni bog. Vsak lahko zgreši. Pokažite dobro voljo. Zavedajte
               se, da ste revidiranci in zavedajte se, da je institut računskega sodišča institut
               parlamentarne demokracije. Začnite se obnašati drugače. Začnite se obnašati tržno,
               začnite se obnašati tako, da bodo davkoplačevalci začutili, da imate vendarle nek
               odnos do tega denarja. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp31">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Preden dam besedo gospodu Džubanu, bi sam odgovoril gospodu Ivu Hvalici,
               zakaj je prisotna tudi firma oziroma tudi predstavnik firme družba za državne ceste.
               Zaradi tega, ker je eden od revidirancev oziroma, ker to tudi sledi iz materialov in
               je bila kot firma DDC tudi vabljena na to sejo.</p>
               <p>Potem bi si dovolil oziroma predlagal bi, da bi počasi zaključevali. Glede na to, da
               sem že v začetku omenil, da je odbor za nadzor proračuna in drugih javnih financ že
               sprejel določene sklepe na seji pred dvema dnevoma, predlagam, da jih tudi preberem
               in pa predlagam, da preberem tudi osnutek sklepov današnje naše seje, o katerih bi
               potem tudi razpravljali. Prosim, gospod Džuban.</p>
            </sp>
            <sp xml:id="SDT2-OZIIO-Redna-038-1999-02-05.sp32">

               <speaker>GEZA DŽUBAN:</speaker>

               <p>Hvala lepa, gospod predsednik. Spoštovani gospe in gospodje! Sam sem, ne samo ta
               poročila, ki so tukaj na mizi v tem materialu, pač pa sprejetje zakona o bencinskem
               tolarju na nek način ves čas sprejemal izgradnjo avtocest v Republiki Sloveniji.
               Posebej sem spremljal zaradi tega, ker sem bil ves čas član odbora za infrastrukturo,
               hkrati pa večina vas, ki pozna program, veste, da smo v tistem delu Slovenije iz
               koder pač izhajamo poslanci Prekmurja in Pomurja ves čas na nek način morali braniti
               ta odsek, ki je bil v prvi fazi nepredviden v programu izgradnje avtocest, v
               nadaljevanju pa na nek način ves čas napadan oziroma ogrožen v samem programu
               izgradnje.</p>
               <p>Vsa dogajanja, ki so bila v samem programu izgradnje avtocest so na nek način
               ogrožala <stage type="mag"/>
               </p>
               <p><stage>(nadaljevanj)</stage> ta del, kar je tudi razlog, da sem potem nekateri bili malo bolj
               pozorni na izvedbo celega sistema. Jaz se strinjam in pozdravljam vsa opozorila, ki
               prihajajo na ta del tega slovenskega mega projekta, tudi mnoga opozorila gospoda
               Hvalice. Ko posegajo v vsebinsko v sam program izgradnje. Morda se ne strinjam z
               načinom. Ampak vsak ima svoj način in na svoj način potem operiramo v tem delu.</p>
               <p>Vse spremembe programa, ki so nastajale so nas nekatere izjemno skrbele, namreč
               širitve na drugi strani podražitve programa, ki so seveda ogrožale tisti del
               programa, ki je bil na koncu in se je časovno zamikal. To so bili tisti, ki smo v
               tistem delu severvzhodne Slovenije. To je tisti bistveni razlog, zaradi česar tudi na
               nek način spremljam vsa ta opozorila, delo komisij, institucij, ki v tej državi so.
               Tudi parlamenta kot takega. Vendar na koncu, ko bomo oblikovali sklepe oziroma so že
               predlagani, sam ne vem kaj je za narediti. Jaz na take sklepe že podprl na komisiji
               za nadzor proračuna, kjer smo morda malo ožje razpravljali o zadevah in na koncu
               sklepe, ki so bili pripravljeni v bistvu nismo spremenili. Morda v nekaterih
               pristojnostih posameznih ministrstev in se bojim, da se bo zgodilo isto tudi
               tukaj.</p>
               <p>Zmedo mi ustvarjajo dve, tri stvari, pri katerih si nisem na jasnem.</p>
               <p>Prvič. Kdo predstavlja računsko sodišče? Mi imamo v teh materialih dve informaciji.
               Eno je tista, ki jo podpisuje dr. Antončič, ki preko sistema dveh senatov ocenjuje
               delo revizije na računskem sodišču. V drugem delu imamo informacije, ki jih tudi z
               glavo računskega sodišča podpiše gospod Jakše. Te informacije se v nečem razlikujejo,
               predvsem v morda kvalifikaciji nepravilnosti, ki so storjene v samem programu
               izgradnje avtocest.</p>
               <p>Drugo zmedo mi ustvarja posebna komisija, ki jo je naročilo oziroma ustanovilo
               ministrstvo za promet in zveze. V tistih delih, ko zmeraj v vsakem poglavju, ki ga ta
               komisija obravnava na koncu zapiše neko mnenje, to je tisto za kar sem rekel, da se
               strinjam in da me skrbi in da so potrebne natančne ugotovitve ali odpravo
               nepravilnosti ali tudi morda sankcije. Vendar se mi zadeva postavi na glavo v tistem
               trenutku, ko pridem v tem materialu do konca in eden od članov komisije, ki je
               podpisal to poročilo komisije, zadevo postavi na glavo in podpiše oziroma napiše
               ločeno mnenje. V tem smislu, da ugotovitve sicer so, vendar ni bilo možnosti, da bi
               na drugi strani prezentirali drugačno videnje problema. Vmes se pojavi še neki
               zunanji član Edo Ravnikar, ki pa zadeve spet v svojem žargonu kvalificira oziroma te
               krivice recimo po svoje usmerja. Kot, da določa tempo in nivo obravnavanja te
               komisije.</p>
               <p>Lahko bi naštevali še marsikaj. Potem imamo seveda mnenja ministrstev, ki v
               zaključno družbo za avtoceste in vsemi, ki so tukaj zraven, pod svoje predstavijo
               zadeve in na koncu ugotovimo, da vsa stroka in politika v tej državi se ni v stranj
               priti na jasno kaj je res in kaj ni res. Tudi meni samemu več ni jasno, kaj je res in
               kaj bi radi. Jaz si želim, en novi red, en program, ki ne bo doživel tega kar mislim,
               da tudi upravičeno gospod Hvalica opozarja. Da nas čaka novi rebalans. Jaz si ga ne
               želim takega, ki bi potrdil tisto, kar sem v začetku rekel, da zopet ugotovimo en
               novi tempo, upočasnjen, ki bo ogrozil tiste dele, ki so na koncu. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp33">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Želi? Replika, gospod minister, dr. Gantar prosim.<stage type="mag"/>
               </p>
            </sp>
            <sp xml:id="SDT2-OZIIO-Redna-038-1999-02-05.sp34">

               <speaker>DR. PAVEL GANTAR:</speaker>

               <p>Hvala lepa, gospod predsednik. Verjetno ne bi bil jaz, če ne bi vendarle želel reči
               nekaj besed, ker se mi zdi pomembno, da jih rečem po teh nastopih.</p>
               <p>Vprašanje, prvič pristojnosti. Nobenih pristojnosti si nisem vzel, razen tistih, ki
               so dane v zakonu in ki so bili pred mojim prihodom davnega leta 1994 že opredeljeni v
               programih in delitvi dela vlade nad posameznimi ministrstvi. To je prva stvar in zelo
               jasna stvar.</p>
               <p>Danes mi je tudi toliko bolj, tudi po tej razpravi jasno, da bi bilo dobro storjeno
               in prav storjeno. Tudi sam bi rad govoril, ker se tudi sam, tako kot Metod Di Batista
               vsaj na splošno pravico govora, ki jo imam v tej državi, če nimam več določenih
               komentarjev ali pa če moram neke stvari urejati, saj na splošno imam pravico do
               govora, ki mi je dana po splošni deklaraciji človekovih pravic, torej več kot 200
               let. Potem bom rekel predvsem to, da je treba vedeti zelo jasno, da je treba
               razlikovati med lokacijsko dokumentacijo in pripravo izvedbenega načrta za posege v
               prostor in med projektno dokumentacijo. Uredba lokacijskih načrtov je prvo in je
               splošni pravni akt, konkretni pravni akt je pri upravi upravna odločba, integralno
               dovoljenje in prav to je tisto, kar je to vlado še tedaj gotovo napeljalo na ta tip
               delitve, ki je izjemno nehigienično, da investitor sam sebi pripravlja projekt in
               pripravlja spremembo prostorskih planov, ne samo države, temveč tudi občin. To je
               treba vedeti in to mi nikoli ni bilo upoštevano in smo vedno zapisali. To je prva
               zadeva, ki je zelo pomembna.</p>
               <p>Sam bi lahko rekel, da sem včeraj pred spanjem, ko sem še enkrat prebral ta
               dokument, da se mi je zdel dokument, ki ni, razumem, da so to neobvezna priporočila,
               da se mi je tista točka naenkrat zazdela, gospod Jakše, krasna rešitev. Zakaj moram
               stati pred vami za vsak avtocestni odsek, zakaj moram stati pred vsemi župani? Zakaj
               se odpravljam na težko pot, kjer je državni poslanec Ciril Pungartnik zato da mu
               povem, da ne moremo sprejeti njegove ideje, ker je ta tri milijarde dražja? Zakaj? To
               bi lahko sprejel in bi sedel v svojem fotelju in bi to odkljukal Di Batisto,
               Brodnika, Bergauerja in tako naprej. Ampak saj za božjo voljo smo ena in ista vlada,
               ki usmerja posege v prostoru, ki izvaja neke javne projekte. To delamo tudi za druge,
               ne samo za DARS. Vsak ima svoje pristojnosti, vsak ima svoje kompetence in prav je,
               da imamo medsebojno usklajevanje in ček inberensis?. Ne pustiti vsega v ene roke.
               Meni ni treba tožiti ministra za okolja. Poskusil bom tožiti ministra za kmetijstvo,
               pa ga ne morem zato, ker kot veste, mi niso pravne samostojne osebe, ampak zaradi
               ..., ne zaradi cest.</p>
               <p>Vendar pa bi hotel reči predvsem to. Vsak dan imam tožbe na svojem ministrstvu proti
               samemu sebi. Sam moram preverjati, presojati do kje lahko spustim vodarje, kaj mi
               pravijo vodarji. To je zelo dobro. Nekateri so celo ocenili, da je to zelo pomembno,
               da je to združeno tu. Zakaj? Ker mi kot vhodne podatke dajemo že okolske omejitve in
               vodarske omejitve in tako naprej. Že kot vhodne podatke. Ne na koncu kot pogoji. Ko
               pride zadeva do pogojev je ... že na koncu, zato Arja vas lansko, tudi zaradi
               dodatnih zahtev še pri gradnji ni plavala. Zato ta mariborski odsek ni plaval v
               zdajšnjih poplavah. V bistvu je šla voda, dobesedno je tekla, to so mi povedali,
               tekla po površini in bi lahko povzročila hudo devastacijo? povsod, kjer prihaja do
               nekih naravnih ali pa predvsem umetnih pregrad v dolinskih prostorih. Zato mislim, da
               je teh preveč pristojnosti ni preveč, da so prav razdeljene in za mene bi bila ta
               rešitev krasna. Vprašanje pa, če za gradnjo avtocest. Zato jo ne podpiram in jo ne
               bom podpiral in konec koncev so tu tudi stališča tega odbora in tudi državnega zbora
               in vlade taka. Je pa vprašanje razprave na to temo vedno možno, vendar je sedaj tako.</p>
               <p>Abc gradnje avtocest. Ali moram to še danes ponoviti in bom ponovil. Avtoceste
               gradimo zaradi nas samih. Avtoceste gradimo, da bi povečali dostopnost v prostoru,
               skupaj z drugimi elementi, ne pozabiti tudi železnice. Pričakujem željno pobudo za
               drugi tir. Avtoceste gradimo zato, da povečamo prisotnost v prostoru. Avtoceste
               gradimo zato, da bi omogočili, da so tisti, ki živijo na robu Slovenije, ki živijo v
               umaknjenih predelih, da imajo večjo dostopnost do javnih dobrin in uslug, ki so
               neenako razporejene v prostoru. Avtoceste so okostje, ne pa edina stvar gotovo.
               Zaradi tega smo upoštevali tudi regionalne in druge vidike, ki smo jih tudi navedli.
               To je treba zelo jasno povedati.</p>
               <p>Pri avtocesti Vransko-Blagovica bi rekel, da tu je naš problem vseskozi. Tam je bil
               narejen kiks. Zadnje realno poročilo, ki je, se ukvarja z oddajo javnega naročila.
               Tam so nam povedali, da smo javno naročilo slabo izvedli, napačno in da smo za to
               dobili negativno mnenje. V tem poročilu ni nikjer rečeno, da je kiks avtocesta
               Vransko-Blagovica. Hipotetično, če sklepamo. Lahko bi izvedli napačno naročilo, pa bi
               kljub vsemu bil rezultat kvaliteten ali obratno. Ob vseh možnih kvalitetnih izvedbi
               naročila se ti lahko zgodi, nam se je to že zgodilo pri neki zadevi, smo dobili,
               recimo, slabši rezultat kot, če bi ga prvemu porinili v roke, ki bi nam ga izdelal.
               Tu ni neposredne zveze. Logično ne, saj kolikor ... v šoli in drugje. Je pa splošna
               domneva, da je bolj rigorozni postopek, v katerega se vplete več konkurence, načeloma
               mora v daljšem obdobju, ali pa srednjem obdobju prinesti boljši rezultat. Vendar ni
               odvisno to za konkretni primer. Konkretni primer je lahko vedno drugačen. To je prva
               stvar.</p>
               <p>Mislim, da tam kiks ni bil narejen. Moram reči kakšne so strokovne podlage za takšne
               trditve. Metod Di Batista je navedel določene segmente. Sam lahko navedem k temu še
               dodatno. Če so bile vse avtoceste v približno istem cenovnem rangu, je jasna naša
               odločitev ob upoštevanju ostalih pogojev, da bomo izbrali tista - to je pa sedaj
               teorija, ki inkermentalistično?, dodatno upošteva in pomeni neko večjo ugodnost v
               prostoru. Recimo navezavo na Zasavje. Regija. Ne Izlake, na Zasavje. In to je
               teorija, ki jo predavam tudi na fakulteti. Do sedaj mi niso vzeli ... in ne vem, če
               mi jo bodo tudi v prihodnje zaradi tega. Zato bi rekel, da je to tisto, na kar smo
               računali in tako smo tudi delali. Tako da ne bi mogel sprejeti. Mogoče sprejemam to,
               da bi bilo lahko to poročilo boljše narejeno, izdano, vendar to samo po sebi tudi, če
               bi bilo najslabše možno, ne pomeni, da je prav zaradi tega trasa napačno izbrana. Še
               enkrat poudarjam, to je zelo pomembno.</p>
               <p>In druga stvar je. Naredili smo ga točno tako kot ga je takrat, ko je bil še ...
               pred mano, kot ga je bilo potrebno narediti. Poziv za usposobljenost je imel točno
               obratno funkcijo kot ste želeli prikazati. Namreč projektiva in inženirji in
               urbanisti so razmeroma manjše organizacije. Ideja je bila prav v tem pozvati jih, da
               se priglasijo, da se prijavijo za usposobljenost. Direktor lahko pove koliko je bilo
               prijavljenih, koliko je bilo sprejetih pri tej usposobljenosti. Tudi sam sem se
               prijavil kot delavec fakultete za družbene vede v centru za prostorsko sociologijo,
               ker nisem natančno prebral in sem dobil zavrnjeno razen alineo <stage type="mag"/><stage>(nadaljevanje)</stage> študija socialnih vplivov in tako naprej. Samo to
               sem dobil, jasno, saj drugega nisem mogel dobiti. Prav zaradi tega, potem je bilo to
               seveda na osnovi zbiranja ponudb, to se je delalo v letu 94, potem nič več. Potem
               seveda na osnovi javnih razpisov in natečajev. Prosim lepo, in še bomo poizkušali
               izboljšati in bomo upoštevali priporočila, da bi bili ti natečaji boljši in še
               boljši. Tako da bi vendar rekel, da temu ni tako. Okoli zbora je pa seveda temeljno
               vprašanje, kjer je treba razlikovati klasično racionalnost od vprašanja smotrnosti
               racionalnosti različnih vrst. Mi delamo po načelih omejene racionalnosti. Ali še kdo
               verjame v popolno racionalnost? Če kdo verjame, potem bi zopet padel na mopjem
               izpitu, ampak povem samo to, mi v teh pogojih izberemo tisto traso, ki se nam zdi
               najmanj slaba, ne najboljša v optimalnem smislu. Optimiranje je drugi kriterij, spada
               v drugo poglavje, ki je najmanj slaba, ne tista, ki je optimalna. Torej, gospodje, to
               je treba vedeti.</p>
               <p>Druga stvar, kar je zelo pomembno: Kako vrednotiti nekaj, kar je neovrednotjivo. To
               ni samo za Vransko, je tudi za drugo. Jaz dam večkrat primer in mogoče bom koga
               razočaral, koliko je vreden prvovrsten dirkalni konj? Koliko? Njegova teža krat cena
               kile mesa, če ga peljete v mesnico in koliko je vreden, če ga peljete na dirkališče?
               V pričakovanju vseh nagrad plus bonusi za razplod. Razlika je velika. In toliko je
               vredna tudi lahko razlika med trojansko in metliško varianto. Koliko je vreden nek
               predel, ki do zdaj še ni bil tendiran z infrastrukturo in po našem mnenju v okviru
               tega, kar smom sedaj vedeli in jaz verjamem de Batisti in Brodniku in vsem tem, ni
               tako malo vredno, da bi o tem lahko kar tako...Mi smo sicer v neformalnih vlogah o
               tem pogovarjali, vi se boste spomnili, jaz sem se pogovarjal in s Kranjcem in z vami,
               z Gondetom, in tako naprej. Ni mi bilo vseeno, kaj bo izbrano. Ni mi bilo vseeno in
               odločil sem se na osnovi tega, kar so mi ljudje povedali, kar so stroke pokazale in
               se sedaj nisem samo sam odločil. Tako da bi le rekel in isto velja, seveda, za vrsto
               teh dilem, mega projekti so povsod predmet javnega interesa in prav je, da so in vsi
               mi, ki delamo na teh projektih smo, če hočemo ali ne, potegnjeni v to, da bomo
               branili stroške, ideje, koncepte in tako naprej. To je jasno.</p>
               <p>Recimo, mislim, da gre za nek drug most na Danskem, kjer je pravzaprav bil že v
               projektu zgrajen, oglasili so se okoljevarstveniki, drugi, tretji, četrti in so
               ugotovili neki tokovi zaradi nekih zadev se bodo spremenili, morali so zgraditi
               dodaten umetni otok za neke ptiče. Kako bi to presojala slovenska javnost, kako bi
               presojalo računsko sodišče? Kako bi presojal jaz? Vse te stvari. Ni mogoče doseči
               vsega samo skozi cilj racionalnosti. Strinjam se, ko je projekt zaključen, ko je za
               izvedbo gradbenega dovoljenja že mogoče meriti lopate, preverjati, ali vse služi ali
               ne služi, potem kar je opravljeno, to je prav, vendar te zadeve so vedno predmet
               javne diskusije in nemogoče je na nek način razveljaviti vse. Z razliko od kolegov,
               ki so protestirali, ker so bili navedeni kot odgovorni, jaz s ponosom odgovarjam, da
               sem odgovoren in da nosim vso odgovornost za tisti del posla, ki sem ga sam podpisal,
               ki ga je opravil minister za okolje in prostor, prevzemam vso odgovornost v vsem,
               polnem smislu in tudi povem, da bodo vsi zaslužni, ko bodo ceste zgrajene, da če bo
               kaj narobe in vedno je lahko narobe kaj, bodo pa odgovorni samo tisti, ki so popisani
               pod dokumentom. Jaz sem eden od tistih in to odgovornost tudi sprejemam.</p>
            </sp>
            <sp xml:id="SDT2-OZIIO-Redna-038-1999-02-05.sp35">

               <speaker>JAKOB PRESEČNIK:</speaker>

               <p>Hvala lepa. K repliki se je javil tudi gospod Pregelj.</p>
            </sp>
            <sp xml:id="SDT2-OZIIO-Redna-038-1999-02-05.sp36">

               <speaker>ŽARKO PREGELJ:</speaker>

               <p>Spoštovani, ne gre za repliko, ker te ne morem dati, ampak za dopolnitev
               obrazložitve. Poglejte, ko smo na ministrstvu dobili mnenje računskega sodišča in ga
               natančno prebrali glede investicijske odločitve za avtocestni odsek Vransko -
               Blagovica, to je bil namreč eden tistih odsekov, ki smo jih leta 97 dobili v obsežnih
               elaboratih na mizo, rekoč, podpišite. Smo rekli, ne moremo. Enostavno, iz znanega
               razloga, ker nismo imeli nobene osnove, da bi tiste vrednosti podpisali. Namreč,
               enostavni program, ki določa vrednost, na podlagi katere se lahko dajo javna naročila
               te vrednosti ni imel. Bila je bistveno manjša. In zato je ta investicijski program
               leta 97, čeprav je bil narejen že leta 96, čakal vse do letošnjega, oziroma lanskega
               leta, dokler ni bil sprejet nov nacionalni program. To je dejstvo, mimo katerega
               ministrstvo za promet in zveze ni šlo, minister ni dal, kot zakon ... veleva,
               podpisa, ker ni imel osnove za odrediti dovoljenja za izvedbo javnega naročila.
               Vprašali smo se, ali moramo ponoviti celoten postopek, to pomeni, da gradnje tega
               avto cestnega odseka v tem obdobju izvajanja samega programa od leta 98 do leta 2002
               ne bo. Postopki so namreč tako dolgi.</p>
               <p>Predlog, da je še vedno čas, če gre magari za 1 milijon, da se splača razveljaviti
               sedanji lokacijski načrt, sedaj veljavni investicijski program začeti znova, pomeni,
               da pet let tukaj avtoceste ne bo in pomeni, da ne bo dobiček 1 milijon, ki bi bil
               omogočen na neki boljši varianti, ampak bo verjetno izguba vseh tistih uporabnikov
               avtoceste, ki bodo pač še vedno na stari takrat čez pet let že verjetno premalo
               prepustni cesti. Sedaanja cesta čez Trojane ima v povprečju med dvanajst in petnajst
               tisoč vozil dnevno. To res ni prometna obremenitev, ki bi zahtevala rang avtoceste
               zaradi prometne propustnosti, ker gre pa za krajinsko, geografsko težek predel,
               predvsem pogojen z neugodnim dvigom, klancem, pomeni to izreden padec potovanj in
               hitrosti na daljinski poti petega koridorja, evropskega petega koridorja. Ker je to
               osnovna transportna povezava dveh bistvenih delov države, to je tega štajerskega in
               osrednjega slovenskega, ljubljanskega prostora, seveda, ne moremo ostati na teh
               povezavah, ki jih imamo sedaj. V prometnem ministrstvu smo dolžni tako razmišljati.
               Mi dobro vemo, da je edina tovorna cestna pot čez Trojane. Motniška cesta, sicer
               vsposobljena v zadnjih dveh letih za prevzem dela prometne obremenitve, težko prenaša
               težje tovorne obremenitve. Primerna je za osebni promet. Zasavska cesta ima še celo
               vrsto pomanjkljivosti in tudi ne zmore prenašati težjega tovornega prometa, ker je na
               mestih preozka in je v rekonstrukciji, hkrati pa tudi na poteku čez Dol neprimerna,
               ker gre skozi gosto naseljeno področje. Smeri proti Dolenjski, smeri Celja, Zisani
               most, Krško tudi ne zmorejo zaradi določenih ovir, ki se bodo sicer še urejevale,
               toda, to je že smer, ki ne gre proti zahodu. Tako da ostanemo vezani izključeno na
               železniško pot, ki tudi ni idealna na tem segmentu in to edino trojansko. Zaradi tega
               smo na ministrstvu ugotovili, da tega mnenja računska sodišča ne moremo upoštevati na
               način, da bi začeli postopek znova. Sicer, če bi parlament odločil, da ne smemo
               graditi za ta denar kot je bil v rebalansu socialnega programa projekt predstavljen,
               torej da bi parlament ugotovil, da je to predrago, da ni mogoče zagotoviti takih
               sredstev, potem da bi nastala finančna kriza in da se res tega ne bi dalo zagotoviti,
               potem bi seveda morali predlog umakniti, Poiskati najcenejšo možno rešitev, to je
               izgradnja tretjega pasu čez Trojane na sedanji konfiguraciji, rušitev določenih
               objektov in določena devastacija tega prostora, tistega prostora, ki ga je lokacijska
               uredba ščitila. In ravno zaradi zaščite tega prostora je nastopila višja vrednost te
               investicije.</p>
               <p>Dajmo si enkrat naliti čisto vino. Ni problem izbira variant. Vse variante so bile
               približno enakovredne, nekatere nekoliko dražje, nekatere nekoliko cenejše, vse
               drage. Osnovna naloga vseh variant je bila, da povežejo področja bazen Save in bazen
               Drave na čim nižji možni točki. To je osnovna želja vseh transportnih poti. Ta kota
               se je tokrat znašla približno na kotih 500 do 550 metrih. Sedanja gre preko 600
               metrov. Malenkostna razlika, toda za izpeljavo ustreznih ... za tovorni promet
               bistvena. Gre za to, da smo dobili naklone v okvirih idealnih naklonov od 2-3%.
               Ostale rešitve gredo preko štiri in pet, kaj je 4, 5%, to je Razdrto, to je Goli vrh
               nad Razdrtim, kjer je 5% spust. Izredno neugoden spust, ki v določenih razmerah
               krivinskih radijev, ki so sicer na ravninah predpisani, na taki kombinaciji z
               vertikalnega spusta in .. radija, pomenijo nepredvidene momente v času slabih
               vremenskih razmer.<stage type="mag"/><stage>(Nadaljevanje)</stage> Takrat so
               se strokovnjaki tega premalo zavedali. Posledica je, da v neugodnih vremenskih
               razmerah, burja, sneg, led in žled, pomeni smrt. In ta cestni odsek na Razdrtem je to
               že povzročil. Strokovnjaki so to ugotovili, nekdo dela doktorat iz tega, in upam, da
               se v bodoče te napake ne bodo ponovile. Bile so želje po večji racionalizaciji in
               odseku čez Črni Kal, ker se teh problemov zavedam, sem zahteval, da se spoštujejo
               najnovejše ugotovitve stroke. In zaenkrat imamo tam predlagan tunel, ker pomeni
               ohranitev ugodne nivelete.</p>
               <p>Enako smo naredili na Trojanah. Razmišljanja, kako bi še pocenili, so bila številna.
               Kadar je vlada prišla, mislim, da je bilo leta 1995, s predlogom o izboru študije
               variant, je takratni odbor za infrastrukturo in okolje potrdil predlog vlade. Tisti
               odbor sem tudi sam vodil, in mislim, da sem bil vzdržan, kot se za opozicijo spodobi,
               toda dejstvo je, da je odbor tak predlog podprl. Takrat je bil predstavljen koridor,
               ki je potekal čez Trojane, kot prometno najugodnejši koridor, ki je na sebe navezal
               po najkrajših poteh največje možno število naselij, torej izvorov in ciljev prometnih
               obremenitev. Ta prometni koridor je tradicionalen, poteka že tisočletja čez Trojane,
               in ni dvomov. Drug problem je, kako ga tehnično izpeljati. Dejstvo je, da je od tiste
               odločitve parlamenta vlada pripravila uredbo o lokacijskem načrtu, izbrala tehnično
               rešitev, na podlagi idejnega projekta, ta tehnična rešitev je seveda vrednost
               bistveno dvignila od tiste iz nacionalnega programa.</p>
               <p>Edini sporni moment, in to bi bilo računsko sodišče, po mojem mnenju, bilo dolžno
               upoštevati, je nastopil takrat - uveljavitev vladne uredbe, ki je predvidevala večjo
               investicijsko vrednost po tistem nacionalnem programu, je dejansko edini moment, ki
               lahko rečemo, da je povzročil določen problem, ki ga ugotavlja računsko sodišče na
               podlagi 21. člena, ko nadzoruje zakonitost, namembnost, gospodarnost in učinkovitost
               rabe sredstev javnih financ. Takrat namreč v nacionalnem programu še ni bilo
               zagotovljenih zadosti sredstev. Kasneje smo v resnici to sanirali, v nacionalnem
               programu zagotovili zadostna sredstva, predvideli tudi vse možne vire in sedaj je
               sredstev na podlagi tega lokacijskega načrta, teh poznanj, dovolj. Če bodo zadoščala,
               je to drugo vprašanje, toda zaenkrat je to dovolj, in s strani parlamenta tudi
               potrjen nov investicijski okvir, ki ga moramo spoštovati. Torej, ministrstvo kot tako
               trenutno ni dolžno opraviti ničesar drugega, kot čimprej oddati dela in začeti
               graditi. Seveda pri tem ostajajo še vedno vprašanja, ali smo naredili prav ali ne. To
               bo dejansko pokazal čas, ko se bo ta projekt izvajal in ko se bo izvedel.</p>
               <p>Osebno sem imel ogromno dilem in še vedno jih imam, kot odgovorni na uradu za ceste,
               ki nekako moram skrbeti, predvsem spremljati uresničevanje nacionalnega programa, ga
               prek svojih strokovnjakov evalvirati in sprotno obveščati ministra in vlado o možnih
               problemih, o možnih drugačnih rešitvah, o dopolnitvah zakonodaje in podobnem.</p>
               <p>Dejstvo je, da je odločitev, ki je bila sprejeta, na videz, na prvi pogled
               neracionalna, z velikim številom predorov, predvsem tudi po dolžini; prvotno je bilo
               mišljenih največ tri kilometre predora, sedaj jih imamo prek pet, dvocevnega predora,
               kar pomeni, da imamo približno 11 kilometrov pa nekaj čez predorske cevi v dokaj
               neugodnih kameninah. To so vse dejstva. Če pogledamo, zaščita Lučice s predorom je
               ena najboljših in korektnih rešitev. Prvotni potek po južnem obrobju Črnega grabna
               nad plinovodom, ki poteka po tej dolini, je pomenil gradnjo na viaduktih, na pobočnem
               viaduktu, ki je dokazano, sedaj strokovno, na Trojanah izredno problematičen. Namreč,
               Trojane so iz zemljine, ki je preperela v globino več deset metrov. Na področju
               Blagovice imamo zaradi tega neskončen problem, kako viadukt postaviti na pobočje, z
               globokimi stebri, ki jih po vseh izračunih eventuelno možni plazovi prestrižejo.
               Zaradi tega se strokovnjaki tam matrajo že kar nekaj časa, kako v okviru obstoječe
               lokacijske dokumentacije najti ustrezno tehnično rešitev, ki je predhodno ni bilo
               možno predvidevati.</p>
               <p>Tukaj naletimo na drug problem, ali se lahko takih problemov rešimo, preden do njih
               pride. Seveda se lahko; nekoliko bo treba spremeniti zakonodajo in v pogoje za
               gradnjo ne dati zgolj pridobitve zemljišč s strani investitorja, pridobitev vseh
               soglasij in podobnega, ampak tudi pridobitev izkazov o biološkem stanju tistega
               področja. To pomeni sistematične predhodne raziskave, ki jih plača država in ne
               izvajalec. Torej, rešitve so, ki jih je treba vnesti v ustrezno zakonodajo, ki bodo
               nekaj stale, toda ne bodo pospešile gradnje cest, bodo jih pa naredile verjetno bolj
               predvidljive in bolj varne v smislu nenadejanih dogodkov.</p>
               <p>Naslednje vprašanje, ki se mi je ves čas odpiralo, zakaj tako dolg predor pod
               Trojanami. Najhujše je, ko imamo kilometer predora pod edinim hribom, na katerem je
               center Trojan, to je tam gostilna, kjer so krofi doma, levo desno pa dolina. Jasno je
               bilo, da bi bilo možno v dolini, kjer so Trojane, spodaj, kjer je gasilski dom, možno
               narediti cesto. Toda to bi pomenilo porušitev Trojan. To pomeni popolnoma spremembo
               tistega kraja, pomeni, seveda, pristanek predvsem lokalne skupnosti. Takrat bi seveda
               ta predor skrajšali, mogoče bi celo 5 milijard lahko prihranili, mogoče celo kaj več,
               če bodo nastopile dodatne težave, ker tam bo pač izgradnja predora z nizkim
               nadkritjem pod stavbami, to je praktično kopanje podzemne železnice, za katero pri
               nas nimamo izkušenj in bodo očitno vsi izvajalci <stage type="mag"/><stage>(Nadaljevanje)</stage> prišli z ustreznimi tujimi izvajalskimi hišami. Tako se je
               sedaj nekako že videlo na predhodnih razpisih. Toda ta dilema pač ostaja, bila je
               opravljena. Imeli smo, preden smo se odločili, da predlagamo to, kar smo predlagali v
               nacionalnem programu, tudi na to temo pogovor, in zaenkrat ni bilo sprejete
               odločitve, da bi šli v kakšno drugačno spremembo. Toda še vedno je to ena od
               možnosti, ki bi lahko nastopila, če bi se predvsem prizadeti tako odločili. Hkrati pa
               opozarjam, da je ta najdaljši predor tisti segment izgradnje tega avtocestnega
               odseka, ki bo očitno najbolj zahteven, najdaljši in ki bo verjetno - sedaj pa to
               lahko že z gotovostjo rečem - podaljšal rok izgradnje. To je skorajda verjetno, ker
               tu težko zagotovimo, da bomo leta 2002 ali pa 2003 imeli ta predor prevrtan in urejen
               ter prepuščen prometu v celoti. Lahko ga imamo pa v eni fazi, taki fazi, ki bo
               omogočala, da se bo propustnost Trojan podvojila. In to je tudi pomembno. Namreč, mi
               ne smemo misliti, da lahko vse naredimo v neskončno kratkem času, tu žal ni puščava,
               tu je izredno razgiban, naseljen teren, ki ga je treba spoštovati, da je pa potrebno
               seveda najti neko ravnotežje med možnostjo finančne obremenitve in časovnimi
               potrebami. Trojane so tak segment, ki lahko še pet let z vmesno ustrezno dograditvijo
               določenih etap prometno funkcionira korektno. Če bi pa čakali še nadaljnjih pet do
               deset let, pa pride do kolapsa, ki ga poznamo na Domžalah. Domžale so to, kar so,
               prometni zamašek, zato ker se je pred desetimi leti zamudil pravi trenutek. Zato, ker
               se je pred tremi leti zaradi težav z lokalno skupnostjo in njenimi ozkosrčnimi
               interesi ni zgradila že takrat pripravljena vpadnica Črnuče-Trzin, in jo z veliko
               težav in truda in osebnih angažmajev na vseh nivojih uspevamo sedaj dograjevati, in
               upam, da jo bomo to pomlad končali.</p>
               <p>To so dejstva, mimo katerih ne moremo, in na katera smo dolžni opozarjati. Nihče
               tukaj nima interesov, da bi karkoli v neko ožjo korist izvajal. Seveda je pa
               korektnost oddaj del in tako naprej poglavje zase, ki ga je treba slediti in ga je
               treba tudi ustrezno umestiti v naš gospodarski prostor.</p>
               <p>Kar pa se tiče - še to bi dodal, potem bi pa končal - glede vloge družbe za državne
               ceste in Darsa, mislim, da sem prej na podlagi veljavne zakonodaje pojasnil, da ne
               gre za sistemsko napačen odnos. Gre za korekten zakonit odnos. Nekaj drugega pa je,
               če gre pa za osebne zadeve. Vsi smo ljudje in vsi smo krvavi pod kožo. Če kdo meni,
               da sta dva odgovorna človeka, eden na Darsu, drugi na DDC, taka osebna prijatelja, da
               nikakor ne bi smela biti na teh mestih, naj to pove, naj ugotovi, zakaj, in naj
               dokaže, v čem je to narobe. Žal, veste, ta država je tako majhna, da vsi, ki smo
               karkoli kdaj bili okrog gradbeništva, smo v svoji življenjski dobi vsi znanci, vsi se
               poznamo, pa nas je lahko 250 ali pa 1.000, pač toliko ljudi človek pozna v svojem
               življenju zlahka, brez večjih težav. In tukaj se ne da govoriti, ja, vsi ste enaki,
               vse je to isti lobi - jasno, da je, saj jih kaj več ni. In dejstvo je, da je zaenkrat
               zgolj ta družba za državne ceste strokovno sposobna tak projekt voditi. Lahko se pa
               pogovarjamo drugače. Lahko razmislimo, ali ne bi kazalo mogoče drugače organizirati.
               Namreč, gre le za dvojno naravo <stage>(prej nisme uspel do konca tega povedati)</stage>. To je
               hkrati nadzorni inženir in hkrati tehnični inženir, ki pripravlja gradnjo, ki
               pripravlja razpise, ki oddaja drugim projektiranje določenih zadev, preverbe,
               recenzije in tako naprej. Dejansko je to vrh stroke, ki bi lahko bila tudi čisto
               državna, v okviru ministrstva, pa sem rekel, da ne moremo teh ljudi korektno plačati,
               zato smo jih dali ven, zato to ni javno podjetje, ker ne podleže zakonitostim javnih
               zavodov, ampak - no, sedaj po novem ima tudi tu težave, ker je v stoprocentni lasti
               države - vendar kljub vsemu imamo še vedno možnost, da razmišljamo, ali ne bi kazalo
               te družbe deloma privatizirati, predvsem v tistem delu, ki je tržno zanimiv, to je
               sam nadzor. Medtem ko stroko drobiti bi bilo pa v tem primeru nespametno dejanje, to
               lahko trdimo.</p>
               <p>Tako, da dovolite, se oproščam za mogoče nekoliko bolj direktne odgovore. Toda
               dejstvo je, da pri teh zadevah se ne da sklepati in presojati brez poznavanja celotne
               problematike. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp37">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Jaz bi sedaj le izkoristil in nakazal oziroma prebral ugotovitve in
               sklepe odbora za nadzor proračuna in drugih javnih financ. Mislim, da je pomembno, da
               se seznanimo z njimi. Sedaj sprašujem člane odbora in ostale prisotne, ali ste s temi
               sklepi seznanjeni? Mislim pa, da glede na to, da je zapisnik bil šele, mislim, da
               včeraj napisan, da verjetno to ni tako. Mislim, da ne bo dolgo trajalo.</p>
               <p>Torej, odbor se je sestal pred dvema dnevoma in sprejel v okviru obravnave
               finančnega nadzora nad izvajanjem nacionalnega programa izgradnje avtocest v
               Republiki Sloveniji naslednje ugotovitve in sklepe:</p>
               <p>Prvič. Odbor ugotavlja, da je pri izvajanju nacionalnega programa izgradnje avtocest
               od njegovega sprejema do danes prišlo do velikega povečanja stroškov.</p>
               <p>Odbor ob tem ugotavlja, da je bil prvotni nacionalni program finančno podcenjen, ker
               ni bil pripravljen na osnovi ustreznih strokovnih podlag, raziskav,
               prostorsko-tehnične dokumentacije, celovitosti programa in tako dalje. <stage type="mag"/><stage>(nadaljevanje)</stage>1. Odbor ugotavlja, da je povečanje
               stroškov v veliki meri posledica povečanja prvotnega programa dodatni del, povečanje
               obračunskih količin, spremembe trasne nepopolne raziskave upoštevani dodatni zahtev
               lokalnih skupnosti in prebivalcev ob trasi. Sprememb v tehnologiji gradnje ter
               splošnega povečanja cen gradbenih materialov in storitev. Poročilo o nadzoru
               izvajanja nacionalnega programa izgradnje avtocest pa ugotavljajo, da je del
               povečanja stroškov nastal tudi zaradi pomanjkljivosti in nepravilnosti pri pripravi
               in izvajanju programa.</p>
               <p>2. Odbor ugotavlja, da s sprejemom novega zakona o zagotovitvi namenskih sredstev za
               dodelitev državnih cest določeni po nacionalnem programu izgradnje avtocest v
               Republiki Sloveniji ter sprememb in dopolnitev zakona o izvrševanju proračuna
               Republike Slovenije jasneje določeni način zbiranja in pretok sredstev, ki so po
               zakonu namenjena za gradnje avtocest in nadzor njihove porabe.</p>
               <p>3. Odbro predlaga vladi Republike Slovenije, ministrstvu za promet in zveze in
               ministrstvu za okolje in prostor, da preverijo in jasneje določijo postopke
               pristojnosti in pooblastila ter odgovornisti posameznih subjektov v procesu priprave
               in izvajanja avtocestnega programa. Pri tem naj še večji poudarek posvetijo tekočemu
               nadzoru.</p>
               <p>4. Odbor predlaga vladi Republike Slovenije, da preveri organiziranost služb in
               pravnih oseb, ki sodelujejo pri izvajanju avtocestnega programa in zagotivi jasne in
               transparentne odnose med ministrstvom za okolje in prostro, ministrstva za promet in
               zveze, Dars in DDC oziroma drugimi inženirji, ki sodelujejo pri izvajanju
               nacionalnega programa. Glede na ugotovitve računskega sodišča je potrebno ponovno
               preveriti organiziranost oziroma status DDC.</p>
               <p>5. Odbor predlaga vladi, da zagotovi stalni in učinkovit nadzor nad izvajanjem
               programa preko ministstva za promet in zveze, službi za proračunsko inšpekcijo pri
               ministrstvu za finance in oraganu Dars. Zagotovi naj tudi najmanj polletno poročanje
               državnemu zboru.</p>
               <p>6. Odbor predlaga vladi, da glede na praktične izkušnje pri delu Dars in ugotovitvi
               računskega sodišča ponovno preveri smotrnost sedeža družbe in racionalnost
               organiziranosti dejavnosti na dveh lokacijah. Po potrebi naj predlaga spremembo
               zakona o družbi za avtoceste v Republiki Sloveniji.</p>
               <p>7. Odbor se je seznanil s poročili računskega sodišča Republike Slovenije z drugimi
               gradivi in odgovori nadziranih pravnih oseb. Vlada in ostali pravni subjekti naj
               odboru za nadzor proračuna in drugih javnih financ v roku 30 dni poročajo o
               realizaciji sklepov, ugotovitev in priporočil, ki jih je v svojih poročilih navedlo
               računsko sodišče Republike Slovenije ter o realizaciji teh sklepov odbora za nadzor
               proračuna in drugih javnih financ.</p>
               <p>8. Odbor za nadzor proračuna in drugih javnih financ predlaga odboru za
               infrastrukturo in okolje, da pri obravnavi točke obravnava poročil in gradiv v zvezi
               z uresničevanjem nacionalnega programa izgradnje avtocest v Republiki Sloveniji na
               38. seji odbora upošteva tudi te sklepe odbora za nadzor proračuna in drugih javnih
               financ.</p>
               <p>To so sprejeti sklepi pred citiranem odboru. Na podlagi. Prosim. Ugotavljam, da je
               tudi naš odbor že kar nekaj časa sklepčen, vmes sicer ni bil sedaj pa je ponovno.
               Zato bom tudi predlagal en osnutek sklepov naše seje. Seje odbora za infrastrukturo
               in okolje, ki ga bom dal potem v razpravo.</p>
               <p>1. Odbor za infrastrukturo in okolje se je seznanil s sklepi odbora za nadzor
               proračuna in drugih javnih financ.</p>
               <p>2. Odbor za infrastrukturo in okolje se je seznanil z 8 dokončnimi poročili
               računskega sodišča Republike Slovenije, ki se nanašajo na poslovanje organov in
               pravnih oseb v letih 1995, 1996 in delno v letu 1997 v zvezi z uresničevanjem
               avtocestnega nacionalnega programa ter s pojasnili in ugovori revidirancev.</p>
               <p>Seznanil se je tudi z ostalimi obsežnim gradivom, ki opozarja na drugi strani
               pojasnuje razloge za posamezne poslovne odločitve in za povečanje investicijskih
               vrednosti avtocestnih odsekov in s tem programom v celoti. Vseh predstavljanih
               dokumentov oziroma gradiv je 24, po priloženem seznamu in predstavlja celovit vpogled
               v problematiko spremljanja in nadziranja taga zahtevnega projekta, vpogled v
               vprašanja pristojnosti revizorja, področnih ministrstev in izvajalcev nacionalnega
               programa, ter vpogled nad predlogi in opozorili, da bi se določene nepravilnosti in
               pomanjkljivosti sanirale oziroma odpravile.</p>
               <p>3. Odbor je mnenja, da bi morale biti po polnih 4 letih uresničevanje nacionalnega
               programa poslovne poti, postopki, pristojnosti, pooblastila posameznih nosilcev ter
               odgovornosti posameznih subjektov v procesu priprave in izvajanja programa jasnejši.
               Zato podobno kot pred njim odbor za nadzor proračuna in drugih javnih financ. Vse
               subjekte poziva, da eventuelne nejasnosti in dvoumnosti nemudoma odpravi oziroma
               predlagajo konkretne rešitve, če je potrebno tudi v ustrezen zakonodajni postopek.</p>
               <p>Opozorila računskega sodišča priporoča odbor, naj revidiranci v čim večji možni meri
               upoštevajo in o sprejetih ukrepih seznanijo tudi odbor za infrstrukturo in
               okolje.</p>
               <p>4. Odbor na podlagi predstavljanih podatkov in svojih preteklih ugotovitev ponovno
               apelira na najodgovornejše izvajalce nacionalnega programa, predvsem pa na Dars, da
               pred pripravo strokovnih osnov za vsakoletne programe dela realneje oceni zatečeno
               stanje in s tem možnosti, da se bo določena investicija uresničevala v okviru
               predvidenih in potrjenih investicijskih programov, temelječin na kakovostnejši
               projekt na tehnični investicijski dokumentaciji. Pri tem naj odločitve izhajajo iz
               preverjenih variant tras v prostoru, ki so prometno čim bolj učinkovite in varne,
               prostorsko, ekološko optimalne in stroškovno racionalne.</p>
               <p>V izogib presenečenjem in ciljem povečanje avtoritete projetka in vseh njegovih
               izvajalcev pa odbor od vlade pričakuje, da bo glede na roke, ki jih je predlagala in
               ki jih je za tem državni zbor potrdil v rebalansiranem nacionalnem programu v
               letošnjih 5 mesecih v tem obdoju predstavila realno podobo zatečenega stanja pri
               pripravi prostorskih dokumentov investicijskih presoj, projektov in drugih
               dokumentov. Upravnih dovoljen pridobljenih zemljišč in izpolnjenih drugih pogojev. Da
               se določena gradnja nadaljuje oziroma na novih odsekih lahko prične. Ugotovitve vlade
               naj temelji na aktualiziranih presojah zadnjih investicijskih vrednosti in v ocenah
               odgovornega nadzornega inženirja in za tem uprave družbe. Prsek čez stanje bo
               predstavljal edino realno osnovo in okvir za nadaljnje uspešno delo v izogib
               eventulnim napačnim odločitvam poslancev pri obravnavi dokumentov, kot so letni plan,
               program dela, proračun, poroštveni zakoni in drugo.</p>
               <p>5. Odbor za infrastrukturo in okolje nadalje pričakuje, da se bo z ustreznimi
               poročili računskega sodišča in drugimi opozorili in ugotovitvami zlasti MOP in MPZ,
               ki se neposredno ali posredno tičejo uresničevanja avtocestnega nacionalnega programa
               seznanijo bolj tekoče. Ob tem predlaga vladi, kot skupščini Dars, da svoje ugotovitve
               in predloge ob obravnavi takšnih in podobnih gradiv glede na svojo sestavo posreduje
               neposredno odboru, tudi nadzorni svet Darsa.</p>
               <p>6. Zgornje ugotovitve in predloge, ki jih bo oblikoval odbor, odbor predstavi tudi
               poslancem v državnem zboru na seji, na kateri bo obravnavan predlog za soglasje k
               programu Dars za leto 1999, ki je v teh dneh že predložen.</p>
               <p>To bi bil predlog. Prvo so sprejeti sklepi odbora za nadzor proračuna in drugih
               javnih finance o katerem mi ne moremo razpravljati in predlog sklepov. Dajem ta
               predlog v razpravo oziroma tudi v razpravo o tem ali so ti sklepi primerni že
               današnje sprejemanje ali je mogoče odbor mnenja, da bi bilo potrebno še preštudirati
               in eventuelno dati pripombe in sprejeti na nadaljevanju seje. Najprej se je javil
               gospod Geza Džuban, samo trenutek. Ti bom že dal besedo. Prosim gospod Geza
               Džuban.</p>
            </sp>
            <sp xml:id="SDT2-OZIIO-Redna-038-1999-02-05.sp38">

               <speaker>GEZA DŽUBAN:</speaker>

               <p>... <stage>(Ni vklopljeno.)</stage> ...</p>
            </sp>
            <sp xml:id="SDT2-OZIIO-Redna-038-1999-02-05.sp39">

               <speaker>PREDSEDNIK JAKOB PRESEČNIK:</speaker>

               <p>Gospod Ivo Hvalica.</p>
            </sp>
            <sp xml:id="SDT2-OZIIO-Redna-038-1999-02-05.sp40">

               <speaker>IVO HVALICA:</speaker>

               <p>Hvala lepa. Imam proceduralni predlog. Ti predlogi sklepov so spisek nekih želja in
               tako dalje.</p>
               <p>Jaz bi rad to videl napisano. Jaz predlagam v skladu s polovnikom 159. člena, če se
               ne motim, da bi to opravili na korenspondenčni seji, potem, ko bi dobili pred seboj
               te sklepe. To je treba le malo videti. Nikjer nisem zaznal ali odbor tudi zahteva
               transparenstno relacije Dars, DDC in tako dalje.</p>
               <p>Jaz predlagam, da bi o teh sklepih glasovali na korenspodenčni seji, potem, ko nam
               pošljete tudi napisane te sklepe. Hvala.</p>
            </sp>
            <sp xml:id="SDT2-OZIIO-Redna-038-1999-02-05.sp41">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Saj sem že jaz takoj, ko sem zaključil sem dal obedve možnosti. Gospod
               Džuban prosim.</p>
            </sp>
            <sp xml:id="SDT2-OZIIO-Redna-038-1999-02-05.sp42">

               <speaker>GEZA DŽUBAN:</speaker>

               <p>Hvala. V tem proceduralnem delu je moj pomislek podoben, vendar da poskušamo
               razčistiti ali je možno sklepe na tak način korenspondenčno obravnavati, ko mi
               posredujemo določene pomisleke in spremembe in kako jih potem korenspodenčno podpremo
               ali ne podpremo. Ali je to sploh možno? Verjetno bi kazalo posredovati sugestije za
               eventulene popravke in potem korenspondenčno vprašanje tudi sklepčnosti, kako zadevo
               peljati naprej. Konkretno pa imam pomisleke v dveh delih, čeprav sedaj na pamet.</p>
               <p>Mislim, da bomo našli kje v tistem delu, kjer se pravi, da revidiranec v čim večji
               meri upoštevajo pripombe, sugestije, ugotovitve in poročajo državnemu zboru. Če to
               besedilo oziroma ta dikcija v čim večji meri poročajo tudo odboru državnega zbora ali
               poročajo ali ne poročajo. V čim večji meri. Kaj to je? Mislim, da to ni pravi
               terminus. Da se to črta. Torej, da poročajo ali ne poročajo? Da se odločimo in v
               drugem delu. Da se realno oceni stanje programov in da se v čim večji meri zagotovi
               njihovo izvajanje. Mislim, da je smiselno tako. S tem delom se ne strinjam, ker smo
               mi sprejeli rebalans nacionalnega programa. V katerem smo ugotovili stanje trejtič
               menda že. In smo rekli, da bo po novem tako. Sedaj pa ugotavljamo po tem rebalansu
               zelo kratkem času, da pa morda to ni tako, da bi nekako drugače. Jaz se strinjam, da
               pridejo presenčenja. Vendar, če je to nujno in potrebno potem se bomo srečeli morda
               še s kakšnim rebalansom na kar opozarjajo nekateri kolegi, tudi ministrstvo o tem
               govori in da tukaj ne odpiramo vrata temu, da če ne gre pa planirajmo realneje potem,
               ko smo že planirali in zabetonirali.</p>
               <p>Mislim, da ta del, ta dikcija za mene ni sprejemljiva. Ni dobra. Hvala lepa.</p>
            </sp>
            <sp xml:id="SDT2-OZIIO-Redna-038-1999-02-05.sp43">

               <speaker>PREDSEDNIK JAKOB PRESEČNIK:</speaker>

               <p>Dobro, hvala lepa. Tista dikcija v čim večji meri, upoštevajo, da pa v vsakem
               primeru seznanijo državni zbor oziroma odbor. Torej sam osebno menim, sem že prej
               tudi nakazal pred predlogom gospoda Iva Hvalice kot možnost. Ampak ne na
               korenspodenčni seji, ampak v nadaljevanju oziroma zaključku ne vem katere je to, 38.
               seje. Ker korenspondenčna se da sprejemati samo take sklepe, na katere ni pripomb. Če
               je to neizvedljivo. Zaradi tega mislim, da je korektno neke sklepe formulirati in jih
               sprejeti v zaključku. Torej tekoče seje. Gospod Janc prosim.</p>
            </sp>
            <sp xml:id="SDT2-OZIIO-Redna-038-1999-02-05.sp44">

               <speaker>BRANKO JANC:</speaker>

               <p>Hvala za besedo. Jaz ne bi rad zavlačeval z današnjo sejo. Vendar glede na to, da
               sem se prej prijavil k razpravi pa žal nisem potem mogel sodelovati bi na predlagane
               sklepe le imel nekaj pomislekov.</p>
               <p>Sklepi, ki jih je sprejel odbor oziroma komisija za nadzor proračuna je ocenjevalo
               problematiko z proračunskega finančnega vidika. Meni v predlogu sklepa odbora za
               infrastrukturo manjkajo pobude ali pa odgovori na ključna vprašanja, ki se
               postavljajo meni. Seveda verjamem, da se drugim ne.</p>
               <p>Mene zanima. Ali bomo v Sloveniji v okviru sprejetih finančnih zakonov, v okviru
               nacionalnega programa, v okviru zakona o družbi za izgradnjo avtocest izvedli program
               izgradnje avtocest v Sloveniji ali ga ne bomo? Ali ga bomo izvedli s 4 milijardami
               dolarji ali ga ne bomo izvedli?<stage type="mag"/><stage>(nadaljevanje)</stage>
               Naslednje vprašanje. Ali ga bomo izvedli do leta 2004 ali ga ne bomo izvedli? To mene
               konkretno zanima. Relacije znotraj posameznih subjektov, dveh ministrstev, Darsa,
               DDC, direkcije in tako naprej je zame pomembno vprašanje. Samo ne tako, kot ključna
               fundementalna vprašanje nacionalnega programa.</p>
               <p>Naslednja stvar. Minister Gantar je rekel, mi delamo avtoceste zase. Odgovor na to,
               če jih delamo zase, potem je ta Slovenija seveda od severa do juga in vzhoda do
               zahoda. Jaz ne bom trpel tega, da me nekdo vleče že 7 leto za nos in da bom ugotovil
               leta 2004, da sem plačeval 10 let davek od bencina in pokasirali milijardo 700
               milijonov dolarjev slovenska kredita, da slovenski nacionalni program ne bo narejen.</p>
               <p>Naslednje vprašanje. Spomnim se gospoda Brodnika, ko je rekel. Imamo varianto A in
               varianto B. Varianto A je ta, da po obstoječi zakonodaji peljemo nacionalni program
               naprej. To pomeni, da se upoštevajo vsi soglasodajalci, da vsaka krajevna skupnost,
               vsak vaški odbor in hišni svet predstavlja v tej državi račun pri izgradnji avtocest.
               Jaz mislim, da pri tem je treba biti pazljiv, tankočuten tudi do soglasodjalcev. Jaz
               se s tem enostavno ne strinjam.</p>
               <p>Če mi danes preanaliziramo zadeve, boste videl, da z veliko dinamiko gradimo
               obveznice, dovozne ceste, da gradimo šole, vrtce in še naprej. To je glede na to,
               kakor je zakonodaja danes postavljena popolnoma razumljivo, če ima nekdo možnost, da
               ta račun izstavlja tej državi. Jaz bi se postavil vprašanje drugače.</p>
               <p>Kaj pa lahko občina ali lokalna skuponost prispeva k tej državi, da bodo zgradila
               avtocestno omrežje, ki je za gospodarski razvoj te države nujno potreben?</p>
               <p>Varianta B. Ali bomo šli v spremembo pravil igre? Kar bo po moje potrebno narediti
               in tukaj pričakujem, da tudi v okviru teh sklepov mi nakažemo usmeritve v katero smer
               mi na tem področju bomo šli. Popolnoma jasno povedano, da ob taki dinamiki in sistemu
               gradnje avtocest mi avtocestnega programa v Sloveniji ne bomo zgradili. V tem
               kontekstu razmišljam tudi v tem. Kajti 10 transportni koridor je tako kot sedaj
               stvari stojijo, popolnoma jasno, da ga ne bomo mogli zgraditi v rokih in jaz mogoče
               to ni glavna bojazen. Še večja bojazen je ta, da bomo mi za izgradnjo avtocest prišli
               do faze, ko se bo država zakreditirala do svojega plafona in v tem primeru potem mi
               ne bomo prišli do izgradnje 10 transportnega koridorja.</p>
               <p>Na to logiko jaz ne pristanem. Ne pristanem, kajti vam povem, da od Karavank do
               Obrežja je ravno tako v Slovenija in ravno tako potrebe po gospodarskem razvoju. Če
               izhajam iz teze ministra Gantarja, ki je rekel, da gradimo avtoceste za sebe, potem
               želim v tej Sloveniji enakopravni položaj s prioriteto vzhod-zahod vendar ne vsak v
               svojem ... <stage>(Ni razumljivo.)</stage> ... Avtoceste delati. Zaradi ... <stage>(Ni razumljivo.)</stage> ...
               Vsak na svojem področju dela po svoji logiki, samo ne iz mojega žepa ven vleči. Za to
               logiko pa ne pristanem in predsednik, da zaključim.</p>
               <p>Predlagam naslednje. Jaz mislim, da po tej diskusiji danes ni zrelo, da sprejmemo
               sklepe dokončno in dajte nam prosim še kakšen dan časa, da se lahko ti sklepi
               ustrezno tudi z našimi pobudami dopolnijo. Hvala.</p>
            </sp>
            <sp xml:id="SDT2-OZIIO-Redna-038-1999-02-05.sp45">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Na podlagi vaše diskusije sedaj, ki se delno pokriva z diskusijo gospoda
               Džubana, bomo že sami tudi pripravili še nekaj dodatnih predlogov sklepov. Mislim, da
               smo enotni v tem da se ti predlogi sklepov osnutkih možnih sklepov, možnih ugotovitev
               v začetku naslednjega tedna posredujejo vsem, ki smo tu prisotni. Predvsem pa članom
               odbora. Jaz bi prosil vse člane odbora, da še le počakamo. Prosim.</p>
               <p>Ali se strinjamo z tako ugotovitvijo. Na ta način bi prekinili 2. točko dnevnega
               reda. Vsem, ki ste na tej seji zaradi 2. točke dnevnega reda, hvala lepa za udeležbo.</p>
               <p>Jaz bi člane odbora in vse ostale, mislim, da smo še vedno sklepčni. Jaz bi
               predlagal, da poskušamo še nekaj opraviti. Ali ima kdo kakšno pripombo na zapisnike
               36. in 37. seje odbora? Če ne, dajem ta dva. Ali smo sklepčni ali ne? Jaz bom malo
               počakal, da se stanje razbistri. Hvala vsem za udeležbo, vsem, ki odhajate. Hvala
               lepa.</p>
               <p>Ponovno nismo sklepčni. Prosim še malo, minuto člani odbora. Mi imamo oziroma še
               niti ne odprto 40. sejo. Na tej seji imamo zakon o varnosti v železniškem prometu.
               Ali je želja po tem, da ta zakon pripravimo za obravnavo na 11. seji in da se enkrat
               začnemo tudi v državnem zboru in tudi na odboru bolj temeljito pogovarjati tudi o
               železnici, ne samo o cestah. Če hočemo, da pride točka na dnevni red 11. seje, je
               pogoj, da danes to točko opravimo. V nasprotnem primeru na 11. sejo državnega zbora
               ta točka ne more priti. Ali je pripravljnost, da to naredimo v eni uri in pol? Jaz
               nisem mogel prekiniti. ... <stage>(Medsebojno pogovarjanje.)</stage> ... V tem primeru bi morali
               dobiti še dva člana odbora. Če seja ne bo sklepčna potem se ponovno opravičujem
               tistim, ki ste prišli za to sejo in bo sklicana enkrat kasneje. Hvala lepa.</p>
               <p><stage>(Seja je bila zaključena 5. februarja 1999 ob 13.10 uri.)</stage></p>
            </sp>
         </div>
      </body>
   </text>
</TEI>
