<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZKŠIŠ-Izredna-005-1998-09-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo in šport</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">AE76BA667C5AB635C125667C00261BE0</idno>
               <idno type="custom" subtype="day">7DC5155078280231C125667C0041D950</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=7DC5155078280231C125667C0041D950</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZKŠIŠ-Izredna-005-1998-09-11.OZKŠIŠ" n="005">
               <name>Izredna</name>
               <date when="1998-09-11"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZKŠIŠ-Izredna-005-1998-09-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZKŠIŠ-Izredna-005-1998-09-11.OZKŠIŠ">
                        <orgName key="OZKŠIŠ">Odbor za kulturo šolstvo in šport</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO IN ŠPORT</stage>
            <stage type="session">5. izredna seja</stage>
            <stage type="date">(11. september 1998)</stage>
            <stage type="chairman">Sejo je vodil Janez Mežan, predsednik odbora.</stage>
            <stage type="time">Seja se je pričela ob 10.16 uri.</stage>


            <sp xml:id="SDT2-OZKŠIŠ-Izredna-005-1998-09-11.sp1">

               <speaker>PREDSEDNIK JANEZ MEŽAN:</speaker>

               <p>Spoštovani poslanci, spoštovani predstavniki ministrstva za šolstvo in šport,
               inšpektorat Republike Slovenije za šolstvo. Spoštovani mediji, lepo pozdravljeni na
               5. izredni seji odbora državnega zbora Republike Slovenije za kulturo, šolstvo in
               šport.</p>
               <p>Opravičil se ni nihče. Opravičila sta se gospod Janez Per namesto gospoda Štefana
               Klinca, gospod Davorin Terčon namesto gospoda Romana Jakiča, gospod Peter Petrovič
               namesto gospoda Hermana Tomažiča in gospod Leon Gostiša namesto gospoda Vilija
               Trofenika.</p>
               <p>Današnja izredna seja je sklicana na podlagi dodelitve matičnosti našemu odboru.
               Predsednik državnega zbora nam je dodelil matičnost k 3. točki dnevnega reda izredne
               seje. Ukrepi za odpravo nepravilnosti v delovanju ministrstva za šolstvo in šport.
               Dve točki sta na dnevnem redu. Ali želi kdo besedo k dnevnemu redu? Prosim gospod
               Beuermann.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp2">

               <speaker>RICHARD BEUERMANN:</speaker>

               <p>Hvala. Jaz predlagam, da bi vendarle bilo potrebno pri dnevnem redu spremeniti
               vrstni red teh dveh točk. Če se prav spominjam smo mi na seji odbora, ko smo se prvič
               pogovarjali o tem primeru, sprejeli sklep, da odbor pridobi poročilo inšpektorata
               Republike Slovenije za šolstvo in šport in ministrstva o tem primeru in da se bo
               potem na osnovi tega odbor odločal. Tukaj pa je sedaj ravno obratno.</p>
               <p>Najprej imamo ukrepe za odpravo nepravilnosti in šele pod drugo točko je seznanitev
               s poročili inšpektorata. Mislim, da je pripomba smiselna in da bi odbor nekako moral
               to obrniti. Hvala lepa.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp3">

               <speaker>PREDSEDNIK JANEZ MEŽAN:</speaker>

               <p>Hvala lepa. Jaz sem hotel predlagati sam tudi, da bi obe točki kar združili v eno
               točko in bi bila to ena točka, ne pa dve. Ker se druga točka nanaša na prvo točko.
               Ali se strinjate s tem? Prosim gospod Beuermann.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp4">

               <speaker>RICHARD BEUERMANN:</speaker>

               <p>Mislim, da je tak predlog smiseln. Pri čemer bi pa vendar bilo zopet smiselno, da
               najprej obravnavamo omenjeni poročili.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp5">

               <speaker>PREDSEDNIK JANEZ MEŽAN:</speaker>

               <p>Hvala lepa. Jaz mislim, da moramo najprej dati besedo predlagatelju, ker smo bili
               dodeljeni v matičnost in tukaj ima predlagatelj najprej besedo. Potem bi pa dali
               besedo ostalim, če se strinjate.</p>
               <p>Na dnevnem redu imamo eno točko - ukrepi in drugo skupaj, seznanitev s poročili in
               tako naprej. Če nima nihče več besede, bi kar začeli s to edino točko.</p>
               <p>Prehajamo na <title>1. TOČKO DNEVNEGA REDA - UKREPI ZA ODPRAVO NEPRAVILNOSTI V
                  DELOVANJU MINISTRSTVA ZA ŠOLSTVO IN ŠPORT.</title>
               </p>
               <p>Dobili ste kar nekaj gradiva. Opozoril bi samo na mnenje, ki je prišlo danes na klop
               sekretariata za zakonodajo in pravne zadeve. Imate ga tudi na klopeh oziroma vam je
               bil razdeljen. Jaz bi dal na začetku besedo predlagatelju, gospod Peterle želi
               besedo. Prosim.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp6">

               <speaker>ALOJZ PETERLE:</speaker>

               <p>Hvala lepa gospod predsednik. Spoštovane članice in člani odbora, gospod minister,
               spoštovane gospe in gospodje.</p>
               <p>Jaz bom kot formalno prvi podpisani predlagatelj te točke na izredni seji zelo
               kratek. V imenu predlagateljev menim, da je primer nezakonitega ravnanja v zvezi z
               opravljanjem mature dejstvo, ki nedvomno zasluži obravnavo na izredni seji državnega
                  zbora<stage type="mag"/><stage>(nadaljevanje)</stage> in jasen odnos
               državnega zbora do tega vprašanja, ki tako kažejo razprave oziroma dejstva. Ni
               osamljena zadeva. Kar zadeva primer nakupa tiskarne Ljudske pravice in dogajanja v
               zvezi s tem, menimo, da gre za škodljivo ravnanje za državo škodljivo in tudi menimo,
               da ta primer potrebuje oziroma zahteva razjasnitev državnemu zboru in jasen odnos do
               odgovornosti. V obeh primerih mi ne želimo poudarka dajati na ljudeh, ki so izražali
               svoje interese, ampak na sistemu oziroma odgovornih ljudeh v šolskem sistemu, ki so
               omogočili nezakonito, škodljivo ali mogoče okrutno ravnanje oziroma odločanje.</p>
               <p>Zato je po naši logiki razumevanja odgovornosti ljudi v samem šolskem sistemu
               začenči z ministrom tako, kakor ga izraža tudi sklep oziroma oba sklepa iz katerega
               izhaja ne predlog za interpelacijo, ampak predlog naj predsednik vlade dr. Janez
               Drnovšek sam predlaga zamenjavo ministrstva za šolstvo. Iz moje strani samo toliko.
               Hvala.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp7">

               <speaker>PREDSEDNIK JANEZ MEŽAN:</speaker>

               <p>Hvala lepa. Predlagam, če želi besedo inšpektorat Republike Slovenije za šolstvo in
               šport oziroma, če želi besedo tudi ministrstvo za šolstvo in šport? Opozorim pa naj,
               da sta obe poročili dobili tudi pisno in jih imate pri sebi.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp8">

               <speaker>ALOJZ PETERLE:</speaker>

               <p>Gospod predsednik! Jaz bi še to prosil. Opravičil bi se rad, ker ne bom mogel
               prisostvovat nadaljevanju seje, ker imam delegacijo, ki jo moram sprejeti in ni bila
               prej najavljena, kot ta odbor. Se opravičujem.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp9">

               <speaker>PREDSEDNIK JANEZ MEŽAN:</speaker>

               <p>Hvala lepa. Kdo želi besedo? Gospod inšpektor.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp10">

               <speaker>GOSPOD ______________:</speaker>

               <p>Hvala lepa gospod predsednik. Ne bi povzemal v celoti poročila, ker je bilo kar
               podrobno. Rad bi opozoril na dve, tri stvari, ki se nam zdijo pomembne v tem poročilu
               oziroma v tem primeru.</p>
               <p>Najprej, če samo potegnem iz vsega tega kršitve predpisov iz področja izobraževanja,
               ki smo jih v tem primeru zaznali oziroma tudi preverili.</p>
               <p>Prvič gre tukaj za kršitev pravilnika o preverjanju in ocenjevanju znanja v
               gimnazijah, ki v 24. členu določa, da se dijak prijavi k opravljanju izpita,
               najkasneje pet dni pred izpitnim rokom. In da mora biti razpored izpitov objavljen
               najmanj 2 dni pred rokom za opravljanje izpita. Ker 27. člen tega istega pravilnika
               določa, da se določbe tega pravilnika uporabljajo tudi pri preverjanju in ocenjevanju
               znanja odraslih. Inšpektorat ugotavlja, da so bile te določbe kršene in ugotavlja
               tudi odgovornost ravnateljice ekonomske administrativne šole in gimnazije na CD
               univerzum.</p>
               <p>Drugič. Pravilnik o maturi. V 21. členu določa, da kandidat predloži dokazilo
               izpolnjevanju pogojev za opravljanje mature, najkasneje 2 dni pred začetkom izpitnega
               roka in da kandidat, ki ne predloži dokazil, da izpolnjuje te pogoje, nima pravice
               pristopiti k maturi. Tudi tu ugotavljamo, da je ta določba bila kršena in da tudi tu
               je odgovorna za to ista ravnateljica oziroma hkrati tudi predsednica šolske
               maturitetne komisije na SD univerzumu.</p>
               <p>Tretjič. Tako <stage type="mag"/><stage>(nadaljevanje)</stage> kršitev, ki
               izhaja, je pa kršitev izpitnega reda, ki ga je na podlagi 33. člena pravilnika o
               maturi, določila republiška maturitetna komisija. Ta predpis določa, da šolska
               maturitetna komisija rešuje prijave kandidatov z drugih šol in prijave odraslih
               udeležencev izobraževanja. Ker je predsednica šolske maturitetne komisije sama
               odločila o upravičenosti dijaka do opravljanja mature ne pa ta šolska maturitetna
               komisija, je bila tudi s tem ta točka izpitnega reda kršena.</p>
               <p>Naslednje, kar je pomembno potegniti iz teh izjav pa je, da v izjavah ravnateljice z
               Univerzuma, tajnika maturitetne komisije na Plečnikovi gimnaziji in dr. Gabrščka iz
               izpitnega centra, se pojavlja informacija o razgovorih z upokojenim delavcem
               ministrstva Jeraja. Toda le v izjavi ravnateljice iz CDU Univerzum je trditev, da je
               posredoval ne le v smislu omogočanja prenosa šifre temveč kot uradna oseba tako, da
               je bilo dijaku nezakonito omogočeno pristopiti k maturi. Zato inšpektorat skladno z
               2. členom zakona o šolski inšpekciji, ki nam nalaga, kaj je obseg šolske inšpekcije,
               torej ugotavljamo, da nimamo pristojnosti ukrepanja v takih primerih, zato je po
               izraženem sumu naš inšpektorat podal ovadbo edinemu za to pristojnemu organu, to je
               državnemu tožilstvu Republike Slovenije.</p>
               <p>Zadnje, kar bi poudaril iz tega poročila zlasti zato, ker se v javnosti postavlja
               pogosto vprašanje, zakaj inšpektorat ni razveljavil opravljenih izpitov. Tu bi
               ponovno poudaril to, kar smo zapisali, da za to ni našel podlage v obstoječi
               zakonodaji. V dveh primerih, to je - prvič - pri opravljanju izpitov za 4. letnik,
               nato pri opravljanju mature, so bili kršeni izpitni roki. Tisti, ki jih je kršil in
               to je evidentno, da jih je kršil, naj bi bil hkrati tudi čuvar zakonitosti, to je
               ravnatelj oziroma hkrati ravno zato predsednik šolske maturitetne komisije, zaradi
               česar po našem mnenju ni mogoče naprtiti odgovornosti dijaku oziroma staršem.</p>
               <p>Moram pa še posebej izpostaviti, da nobenega znamenja inšpektorat v vsem tem času -
               v 2 mesecih - ni dobil o tem primeru, da bi ravnateljica to, kar je storila, naredila
               to pod prisilo ali pa za podkupnino, kar bi pomenilo, da bi morali še koga drugega
               ovaditi. Hvala.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp11">

               <speaker>PREDSEDNIK JANEZ MEŽAN:</speaker>

               <p>Hvala. Sprašujem ministrstvo za šolstvo in šport, če želi tudi ono predstaviti ustno
               poročilo, ki ga imamo tudi pisno? Gospod dr. Gaber.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp12">

               <speaker>DR. SLAVKO GABER:</speaker>

               <p>Spoštovani gospod predsednik, gospe in gospodje! Pred seboj imate tudi poročilo
               našega ministrstva,<stage type="mag"/> <stage>(Nadaljevanje)</stage> k maturi.
               Želim pa ob tem, ko na ministrstvu priznavamo, da je prišlo do te kršitve, opozoriti
               na to, da je sočasno prav ta konkreten primer pokazal, da je bilo več kot upravičeno,
               da smo v tej državi uvedli zunanje preverjanje znanja, ker je ta primer eksplicitno
               decidirano korak po korak dokazal, da je kljub poizkusom obiti določena pravila,
               matura v svojem temelju vzdržana. Dokazala je, da je mehanizem, pri katerem je zelo
               verjetno, da je stopnja možnosti za kršitev izjemno majhna, ne glede na to, kdo
               kandidat oziroma kandidatka je, ne glede na to, odkod izhaja, kdo so njegovi starši,
               kako bogati ali pa ne, so. Pokazalo se je, da je sistem deloval v svojih bistvenih
               sestavnih elementih. Pokazalo se je, da je sistem, ne da bi bilo jasno, o kom teče
               beseda, dokazal, da je dijak, o katerem teče beseda v tem primeru, bil uspešen na
               dveh izpitih zunanjega preverjanja in neuspešen pri treh izpitih zunanjega
               preverjanja. Pokazalo se je, da so nadzorni učitelji ugotovili situacijo, ki jim je
               postavljala vprašanje o regularnosti opravljanja mature v primeru konkretnega dijaka,
               naj opozorim, da smo te mehanizme nastavili znotraj sistema mature, ne že v prve
               krogu mature, ko je bila matura prvikrat opravljena, temveč potem, ko smo ugotovili,
               da je to potrebno narediti prav z željo povečati objektivnost teh postopkov,
               zmanjšati možnost kakršnihkoli napak v postopku. To so bili ukrepi, ki so se gradili
               tekom teh let, v katerih matura teče. Vem, da se pri tem postavlja vprašanje, ali so
               s tem vzpostavljeni vsi mehanizmi za to, da do nobenih kršitev ne more priti. Moj
               odgovor na to vprašanje je zelo preprost. Nam na ministrstvu je več kot jasno, da bo
               potrebno ta mehanizem dograjevati dokler bo obstajal.</p>
               <p>Na osnovi letošnjega primera smo se naučili, da je očitno, da so institucije
               delovale tako kot je potrebno, šolska maturitetna komisija na šoli, iz katere so
               prihajali nadzorni učitelji, je obvestila republiško maturitetno komisijo, nas in
               inšpektorat o tem, da so opazili domnevno nepravilnost. Naše ministrstvo je po svoji
               liniji to takoj predalo inšpektoratu naprej v obravnavo, seveda je inšpektorat
               sprožil postopke že sam, ker je to dobil, to obvestilo dobil po isti poti, po kateri
               smo to obvestilo dobili tudi mi. Republiška maturitetna komisija je začela s
               postopki, preden je bilo to kakorkoli v javnosti znano. Torej kakršnikoli očitki, da
               je kdo želel to pomesti pod prag ali pa, da so bili vpleteni tako imenovani vrhovi
               ministrstva v poizkuse prikrivanja tega dogodka, vsaj v realnih postopkovnih, mislim
               da dokazanih dogodkih znotraj primera nimajo osnove.<stage type="mag"/> <stage>(Nadaljevanje)</stage> Mogoče je seveda govoriti o tem s kakšnim drugim
               interesom, računajoč na to, da če desetkrat rečete, da so bili vpleteni vrhovi in pod
               vrhovi se verjetno v normalni državi razume ministra in pa njegove državne
               sekretarje, da se bo že kaj prijelo. Ponovite stokrat in vsaj nekaj vam jih bo
               verjelo. Če si kdo upa prebrati to zase, presoditi sam in po svoji presoditi, ali
               verjame, da je minister v tem konkretnem primeru vedel ali pa celo podpiral to
               kršitev, ta bo znal presoditi. Seveda smo se naučili iz tega še nečesa drugega.
               Očitno je potrebno dopolniti pravila mature v tisti točki, ko gre za vprašanje
               možnosti medsebojnih dogovorov šol o tem, da lahko določen dijak, ki se je v
               predhodnih postopkih prijavljal na maturo na eni šoli, se na koncu prijavi preko
               druge šole in to naredi brez pisnega pristanka državnega izpitnega centra. Moj
               predlog definitivno bo, o tem bo razpravljala republiška maturitetna komisija, zelo
               verjetno pa je, da bomo na koncu podpisali pravilnik, v katerem bo zahtevano, da se
               to zgodi ob eksplicitnem podpisu direktorja državnega izpitnega centra. Danes mi je
               jasno, da verjetno do te zgodbe ne bi prišlo v primeru, da bi ta regulacija že bila
               zapisana. Državni izpitni center je namreč na eksplicitno vprašanje ravnateljice
               Univerzuma, ali lahko konkretna oseba pristopi na izpit k maturi torej že v tem
               pomladanskem roku, ekspilicitno, dobila eksplicitni odgovor in odgovor je bil "ne".
               Ta dijak lahko pristopi na maturo šele na jesenskem roku.</p>
               <p>Jaz mislim, da več stvari kaže, da so bili postopki vodeni korektno, da je pa sicer
               res da prišlo do kršitve procesnega pravila, ki govori o tem, da je sicer bilo, da
               sicer so bili izpiti opravljeni, izpiti za 4. letnik, da je Univerzum priznal letnik
               temu dijaku, ni znakov, vsaj tudi po mnenju inšpekcije ne, ki bi kazali, da ti izpiti
               niso bili opravljeni regularno, da pa je bil potem kršen, po tistem kršen pravilnik o
               tem, na kateri rok na maturi ta lahko gre. Ne drži torej trditev, ki se je pojavljala
               v javnosti, verjamem, da zaradi tega, ker zveni bolj sočno, brez opravljenega letnika
               na maturo. Ne, s kršitvijo roka za prijavo na maturo, to je pravi naslov. Ta dijak je
               namreč v skladu s predpisi opravljen letnik. Seveda se ob tem postavlja še kakšno
               drugo vprašanje. Nekateri, ki so čez noč postali strokovnjaki za ocenjevanje, kar je
               seveda hvale vredno, upam, da so za to tudi kaj prebrali, da o tem tudi kaj vedo,
               vedo povedati, da je zelo čudno, kako je bilo mogoče, da je dijak, ki je bil
               negativno ocenjen na šoli, po nekaj <stage type="mag"/><stage>(nadaljevanje)</stage> dneh bil pozitivno ocenjen na drugi šoli. Pri tem
               zamolčijo, da je pametno vedeti - naj obrnem stavek - moja prva reakcija, lahko
               priznam tudi javno, je bila ta tudi znotraj hiše, da mi naj preprosto povedo, kako je
               mogoče, da se na eni šoli pokaže, da so ocene negativne in se to pokaže tudi pred
               komisijo na drugi šoli, pa dobimo pozitivno oceno.</p>
               <p>Moje prvo vprašanje je bilo, kaj se dogaja na tej ljudski univerzi - ali tam morda
               kar preprosto te ocene podeljujejo. To je hud sum. Vendar so kvalificirani uslužbenci
               ministrstva najprej umirili mojo silno željo po tem, da to razčiščujemo v navalu
               besa, da kdo krši pravila. Opozorili so me namreč na to, da je zgodba vse prej kot
               preprosta. Obstoji namreč ocena, ki je bila negativna v šoli, pozitivna na Univerzumu
               in je pozitivna na maturi. Ali lahko iz tega sklenem, da je bila ocena podarjena na
               Univerzumu? Težko. Iz tega ne morem enoznačno skleniti, da je kar vse tako, kot bi
               sam želel, vendar pa definitivno ne morem skleniti iz tega, da je bila ocena na
               Univerzumu podarjena. Namreč, zunanje preverjanje je dokazalo tam, kjer nihče ni
               vedel, kdo je zadaj za tem imenom, za to šifro - pod šiframi se namreč te stvari
               ocenjujejo, katero ime je to - da si je ta dijak pridobil pozitivno oceno pri
               predmetu, ki je bil sicer na šoli negativno ocenjen. Pri drugem predmetu je zgodba
               sledeča. Imamo negativno oceno na šoli, pozitivno oceno na Univerzumu in negativno
               oceno na maturi. Iz tega lahko sklenemo, da preden začnemo govoriti o ocenjevanju,
               preden se lahkotno sprehajamo po tako resnih temah, kot je vprašanje ocenjevanja, bi
               bilo dobro, da se o tem tudi kaj podučimo. Pokaže se namreč v zelo resnih raziskavah
               - sam imam pred seboj bele knjige, ki nosi naslov Šola, ki jo potrebujemo. V
               angleščini je sicer knjiga, Širš? je avtor, ki opozarja na več raziskav, ki so bile
               delane prav na temo ocen in razlik v ocenah, ki jih dobimo tako pri različnih
               učiteljih na isti šoli, ki jih dobimo pri istem učitelju v različnih časovnih
               dimenzijah, npr. mesec dni kasneje, pri čemer ne ve, da je to isti izdelek, ki ga
               ocenjuje in ki ga dobimo še v kupu drugih primerov.</p>
               <p>Naj ta spoštovani zbor opozorim na to, da je ocenjevanje vse prej kot enostaven in
               enoznačen posel. Kdor je kdajkoli ocenjeval, sam pa imam to prakso, ve, da je to zelo
               odgovoren posel in ne vem, če obstoji heroj, ki si upa povedati, da bo on enoznačno
               ocenjeval vedno in v vseh primerih. Še posebej govoriti o različnih izpitih na preveč
               lahkoten način pomeni, da pozabljamo, da so ocene različne, če so vprašanja različna.
                  <stage type="mag"/><stage>(nadaljevanje)</stage> Sam lahko na drugi šoli
               dobim med vprašanji večji delež vprašanj na katera znam odgovor ali pa naslednje ali
               na naslednjem izpitu znam odgovore. Med tem, ko sem prejšnji dan oziroma prejšnji
               teden na prejšnjem izpitu pa dobil vprašanja, kjer sem pa manj teh vprašanj znal. Sam
               in to pokažejo na stotinah primerov. Lahko imam drugačen dan. Mene lahko učitelj tudi
               tretira drugače. Učitelj je lahko v drugačnem stanju naslednji dan. Najmanj vsi ti
               razlogi obstojijo zato, da je koleracija med internimi in eksternimi ocenami,
               praviloma v literaturi kadar je solidna. Nikjer okoli 0,40 in kadar je zelo dobra,
               okoli 0,60. Na primeru, ki ga je Pol Ditrih raziskoval leta 1961 so na primer
               dokazali.</p>
               <p>Ko so za 300 kandidati popravljali, ko je popravljalo 53 različnih ocenjevalcev iste
               naloge. To je bil eksperiment, ki so ga namenoma opravili. Na lestvici, na 10
               stopenjski lestvici se je pokazalo kaj? Da je 94% vseh nalog dobilo pri 53
               ocenjevalcih bodisi 7, 8 ali 9 različnih ocen. In tam ni bilo nikogar, ki bi imel
               posebni interes za to, da komu podeli kakršnokoli oceno, ker je šlo za strokovno
               preverjanje. Med tem, ko so vse naloge dobile najmanj 5 različnih ocen.</p>
               <p>Gospe in gospodje! To vsaj sili k razmisleku o tem, kako z ocenjevanjem je. Sili
               tudi v razmislek o zunanjem ocenjevanju, kot korektivu internih ocen in v tem sistemu
               smo se v tem parlamentu odločili, ne slučajno upam za kombinacijo obeh ocen. Zunanje
               in notranje ocenjevanje obeh nosita s seboj minuse. To zunanje, korigira s tem, ko
               ocenjevalce šolamo posebej, že več let, ti ki konkretno ocenjujejo na maturi. S tem,
               ko jih vsako leto peljemo skozi postopek po najprej uskladijo lastne kriterije na
               določenem številu obravnavanih nalog in šele potem ocenjujejo, odpravimo eno od
               pomanjkljivosti sicer subjektivnega ocenjevanja, kjer imam na podlagi halo efekta,
               ker se na šoli tako in tako govori o nekom, sam nagnjenje k temu, da mu za tako oceno
               dam višjo ali pa nižjo oceno. Sočasno imam to ocenjevanje drugo napako. Je punktualno
               ocenjevanje. Miri moje znanje v določeni točki. Zato, da bi to odpravili in zato, ker
               imajo interno ocenjevanje tudi dosti prednosti, seveda kaže kombinirati pogoje v tem
               ocenjevanju. In vsekakor ne kaže prelahkotno govoriti o delu učiteljstva v tej
               državi. Definitivno pa ne, o tem, da takšen primer dokazuje korumpiranost sistema kot
               celote.</p>
               <p>Kdor to govori, verjamem, da ve zakaj govori. Sam odločno zavračam tovrstne
               insinuacije. Bilo bi pametneje imeti kaj več dokazov za take trditve, kot pa jih
               lahkotno vreči v javnost in se potem na vse kriplje truditi za to, da bi dokazali, da
               je še kakšna kršitev. Sam za njo.<stage type="mag"/><stage>(nadaljevanje)</stage> Ta trenutek na tej maturi, razen tiste, ki jih je
               obravnavala maturitetna komisija, ne vem. Ali je še kje bila taka, poskusimo
               ugotoviti. Poskusimo ugibati. 8 tisoč ljudi je pri desetinah tisočih nalog v tej
               državi opravljajo letos maturo. Ali je morda bila še kakšna kršitev ob 310 tisočih,
               ki so bili letos v šoli. Saj ne verjamem, da kdo to resno sprašuje. Kdorkoli pozna
               zakonitosti velikih števil ve, da je zelo verjetno, da je še kje bila kakšna napaka,
               ki ni bila odkrita. Vendar povejte mi, kaj več je mogoče narediti kot to, da sem si s
               tem sistematično iz leta v leto vgrajujejo mehanizmi, ki zmanjšujejo možnosti za te
               kršitve. Zato, da to počnemo se čutim odgovornega.</p>
               <p>Če pa naj bi minister odstopil za vsak poskus kršitve in za vsako kršitev do katere
               je prišlo. Potem gospe in gospodje, je mogoče doseči, da ministri odstopajo po
               tekočem traku. Če drugače ne, je mogoče kje tudi poskrbeti za to, da bi prišlo do
               takšne tovrstne kršitve. Iz dneva v dan je mogoče poskrbeti za to, da je to predmet
               dokazane objektivne odgovornosti. Mogoče je torej pozvati premiea, da naj odpokliče
               ministra. Vendar o tem bo vsak presojal sam.</p>
               <p>Gospod predsednik, rekel bom še pet stavkov na temo Ljudske pravice. To je druga
               očitana velika malverzacija, ne vem škodljivo poslovanje ministrstva in tipičen dokaz
               za to, kako ministrstvo razmetuje z denarjem.</p>
               <p>Pa bom začel pri tistem delu, ki je manj ugoden za ministrstvo pa mislim, da
               vendarle zelo zgovoren. Če bi sam vodil inženiring firmo za prekupčevanje ali za
               preprodajo objektov v tej državi, potem mi verjemite, da bi jo vodil zadosti spretno,
               da mi bi bilo znano, kdo v tej državi je tik pred bankrotom, koga je mogoče zlomiti v
               postopkih, da nam bo to, kar ima prodal čim ceneje. Tako funkcionirajo te vrste firm.
               Kot mrhovinarji seveda in to je najverjetneje celo kompliment za njih, morajo čakati
               na to, kje se ponuja najboljša priložnost za to, da bodo kupili, ne zato, da bodo
               posedovali, da bodo v tem kaj počeli, ampak zato, da bodo čim bolj učinkovito
               preprodali. Jaz ne verjamem, da kdo resno verjame, da naj bi tako funkcionirala
               država, da naj bi tako funkcionirala ministrstva. Sam sem tudi slišal že vehementen
               predlog, kako naj bi minister Gaspari na Borzi s celotnim proračunom urejal
               transakcije in poskušal zaslužiti čim več. In nekateri so že trdili, da je
               nesposoben, ker tega ne dela, ker bi lahko namesto 870 milijard, mi potem verjetno ob
               tem proračunu, če bi z njim nastopali in poskušali čim več zaslužiti, verjetno prišli
               na 950 milijard in ne bi imeli nobenih problemov.</p>
               <p>Povejte mi prosim! Če naj bi naša hiša to res s šestimi in pol milijardami tako
               gospodarila <stage type="mag"/> <stage>(Nadaljevanje)</stage> na področju
               investicij, če naj torej kupujemo in preprodajamo zato, da bomo potem seveda na
               osnovi tega gradili, potem mora biti tako urejen predpis, sam pa priznam, da močno
               dvomim, da naj bi tako bilo. Mi torej nastopamo na tem trgu seveda kolikor je le
               mogoče, zelo trdo in poskušamo doseči maksimalno, tako ko gre za cene, nekateri se
               pritožujejo, da smo kupili, češ prepoceni, danes zjutraj so me v poslanskem klubu
               vprašali, ali mi bodo tukaj morda očitali, pa objekta ne bom omenil, da smo določen
               objekt prepoceni kupili. V javnosti se je tudi o tem govorili, češ, da so nam to
               prodali in pritoževali so se tisti iz podjetja, od katerega smo to kupili. Se zna
               zgoditi, da bo tudi to predmet razprave in eden od razlogov za to, da se bo govorilo,
               da je minister objektivno odgovoren. Povsem mogoče, vendar pa, naše načelo je, da
               kupujemo kolikor je le mogoče poceni, načelo v hiši tudi je, da naj dosežejo kolikor
               je le mogoče nizke cene, kadar gradimo. Mislim, da druga načela tudi ne morejo pri
               tem obstajati. Tu je državni sekretar, ki vodi investicije, vam bo lahko te stvari
               razložil podrobneje.</p>
               <p>Po istem načelu smo ravnali tudi takrat, ko se je na nas obrnila Pravna fakulteta,
               ki se je obrnila seveda tudi na premiera, ki se je obrnila na vlado, zahtevala je od
               nas, da končamo, pripeljemo h koncu situacijo, v kateri na Pravni fakulteti ne morete
               v predavalnice, nimate prostorov za to, da bi normalno študirali ob tem, da verjetno
               ni potrebno razlagati, koliko pravnikov, pravnic potrebujemo. Začel se je enormen
               pritisk na vlado in tudi na parlament zato, da do tega naj pač pride, da naj ta
               problem razrešimo. Mi smo predvidevali za njih rešitev problema tam okrog leta 2000.
               Če že hočete, če smo kaj krivi, smo krivi v tem, da smo popustili in da smo verjeli,
               da je stiska res tako velika in smo šli v tem prioritetnem vrstnem redu reševati prej
               Pravno fakulteto kot koga drugega. To najverjetneje je naša odgovornost. S tem smo si
               naredili tudi sebi znotraj celotnega investicijskega ciklusa dosti problemov. Vi ste
               o tem vsi že razpravljali, tudi zgoraj v glavni dvorani, vendar, ko se je pokazalo,
               da Pravna fakulteta želi te prostorske problemi rešiti kolikor je le mogoče hitro,
               pravzaprav takoj in ko je sama predlagala, da bi bila ena od možnih rešitev,
               pravzaprav je na to startala, Tiskarna ljudske pravice, so se začeli pač pogovori na
               to temo. Sam vem, da je bila za to imenovana in to ste dobili tudi v materialih,
               posebna vladna komisija. Na čelu vladne komisije niso bili ljudje iz ministrstva, to
               je bilo preveliko podvzetje, da bi to vodilo ministrstvo samo, šlo je vendarle,
               mislim da na koncu za milijardo 700 in nekaj milijonov tolarjev. Vodil je to komisijo
               državni sekretar iz ministrstva za finance. V njej je bila še oseba, mislim, da iz
               servisa skupnih služb in en član je bil iz našega ministrstva, ki so se pogajali,
               pogajanja so tekla kar nekaj časa, vi imate kronologijo priloženo. Mi smo seveda v to
               podvzetje stopili tudi z naročenimi cenitvami tega objekta. Sam sem si sedaj,
               priznam, da šele potem, ko je to postalo seveda velika šlager tega,<stage type="mag"/> <stage>(Nadaljevanje)</stage> šel pregledati te cenitve. Dve cenitvi
               obstajata zapriseženih cenilcev, tudi zelo znanih cenilcev, niso to ocenjevali
               slučajni pasanti, ki bi bili tako ali drugače všeč ministrstvu. Prva cenitev govori o
               1.900 in nekaj markah po kvadratnem metru. Druga cenitev pravi, da je ta objekt
               vreden 1.600 in nekaj mark po kvadratnem metru, vse te papirje imate pred seboj. Naše
               ministrstvo je doseglo, vladna komisija, če smo že bolj točni, je dosegla ceno 1.400
               mark po kvadratnem metru. Danes se očita, da je bilo to predrago. Če pogledamo, kje
               ta objekt je, kakšen ta objekt je, je po mnenju cenilcev seveda bil takrat vreden
               toliko, danes je vreden več. Moj največji problem je, da ga ta trenutek zaradi
               finančnih problemov mi še nismo sposobni spravljati v življenje. To je zelo resno
               vprašanje, sam pa mislim, da je naša služba, da je komisija ravnala gospodarno z
               javnimi sredstvi. Poglejte, seveda, če bi mi nastopali kot inženiring firma, bi morda
               bili to lahko kupili pol leta ali pa še več prej, morda bi takrat se kdo spraševal
               obrnjeno. Zakaj je ta država s svojim liberalizmom, kot nekateri radi rečejo, tako
               nesramno krivila firmo, ki je šla v stečaj. Meni se zastavlja vprašanje, kdo je po
               inicialni ceni firmi, od katere smo mi potem to kupili, prodajal ta objekt tako daleč
               pod ceno, vendar to ni tema razprave. Tudi mi smo kupili ta objekt še vedno pod
               tistim, kar so ti cenilci seveda pričakovali. Sedaj, od tu naprej nastopa neko drugo
               vprašanje, ki je vprašanje za ekonomiste in je seveda vprašanje za povsem določen tip
               ekonomije. Menda tu v tej državi gradimo tržno ekonomijo. Očita se, da je nekdo pri
               tem zaslužil. To je lahko zelo resen očitek, vendar pa izračuni kažejo in danes na
               primer zopet eden od časopisov piše o tem, piše o tistem, kar so na neki način naše
               službe že poročale tekom obravnave tega vprašanja v odboru za nadzor, mislim da
               javnih financ, nek podoben naslov ima ta odbor, da kaže, da so največ in daleč največ
               zaslužile banke. Ne tisti subjekt, ki je nam prodajal, pokaže se, da je bil zaslužek,
               vsaj po naših preračunih, prav te osebe seveda več kot v okvirih podobnih zaslužkov,
               ki jih kdo ima, kadar gre za tako velike transakcije. Vsaj sam ne vem, nimam resnih
               indicov za to, da bi kdo komurkoli, kdo iz našega ministrstva komurkoli omogočil neke
               ekstra zaslužke, da bi tu šlo za neko navezo, še posebej zato ne, ker vem, da so bili
               v nakup v druge namene tega istega objekta vključeni kar številni subjekti tudi že
               pred nami. Za sedaj jih ne bom našteval. V primeru, da bo potrebno, bomo naredili
               seveda tudi to. Za enega, da je bilo pred nami v tej igri ministrstvo za pravosodje,
               kjer so se praktično že odločili, da bi ta objekt kupili, vendar se takrat <stage type="mag"/><stage>(nadaljevanje)</stage> sodniki niso odločili zato, da bi
               se tja selili, že veste, ker je to tudi zapisano v dokumentaciji.</p>
               <p>Spoštovani odbor pa bi želel opozoriti na to, da so predlagatelji dokumentov
               verjetno slučajno pozabili priložiti v dokumente tudi zapisnik 12. seje istega, prej
               omenjenega odbora, kjer je ta odbor ponovno razpravljal o tem in ugotovil, da je od
               vlade dobil zahtevana pojasnila. Seveda je mogoče primer vedno znova pogrevati. Tudi
               tokrat po načelu - če se prvikrat ni zadosti prijelo, se bo pač desetič. Naj končam s
               tem, da rečem, da razumem, da v primeru, da se premier ne odloči za to, da bi
               odpoklical ministra, je zelo verjetno, da se bodo predlagatelji odločili za
               interpelacijo. Razumem, da imajo za to svoje politične interese. To je konec koncev
               parlament, vendar pa bi želel hkrati povedati tudi to, da verjamem, da bodo
               državljanke in državljani in večina v tem parlamentu na osnovi dejstev in ne na
               osnovi kakršnih koli vnaprejšnjih političnih interesov, lahko odločili o tem, ali je
               res, da na ministrstvu, za katerega sam lahko povem, da je znotraj njega tudi kaj
               napak, vendar povejte mi eno institucijo, povejte, od kod prihajate in povejte mi, da
               pri vas ni nobenih napak. Pri nas so tudi napake. Poskušamo jih sproti odpravljati.
               Trdim pa, da govorjenje o kar vseobči korupciji, o tem, kako je vse narobe tako na
               ministrstvu kot tudi v šolskem sistemu, pač zveni vsaj rahlo pretirano, da ne rečem
               kaj več.</p>
               <p>Gospod predsednik, bil sem nekaj daljši. Obtožbe so tiste, ki so me na to navedle.
               Hvala.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp13">

               <speaker>PREDSEDNIK JANEZ MEŽAN:</speaker>

               <p>Hvala. Preden dam besedo poslankam in poslancem, mi dovolite čisto kratko repliko
               predvsem na tisti prvi del izvajanja gospoda ministra, ko je govoril o nepravilnosti
               pri opravljanju mature. Tukaj moram opozoriti, da predlagatelji očitajo predvsem in
               samo to, govorijo samo o tem - o vpletenosti nekaterih ali nekega človeka na
               ministrstvu za šolstvo in šport pri posredovanju, da je dijak lahko opravljal maturo.
               Nikakor pa ne govorijo o tem, kako so izpiti potekali, kakšno je bilo ocenjevanje
               itd. Temu je namreč minister posvetil kar precej časa. Torej samo o tem, da je nekdo
               na ministrstvu posredoval za nezakonitost pri opravljanju mature. Ničesar drugega ne
               očitajo predlagatelji v svojem sklicu oziroma zahtevi za izredno sejo.</p>
               <p>Gospod minister, prosim, želel bi replicirati, ker ste si vi pač tudi privoščili
               to.</p>
               <p>Prvič naj povem, o tem nisem posebej govoril - nihče, ki je bil zaposlen na
               ministrstvu - o tem govori sicer tudi poročilo - ni posredoval. Ne samo, da ni bil
               vpleten, tudi nihče, ki je bil takrat zaposlen na ministrstvu, ni posredoval v tem
               primeru, seveda pa predlagatelji ob tem, ko so nekaj zapisali, tudi javno govorijo na
               svojih tiskovnih konferencah, ko poskušajo obrazložiti razloge bodisi za to, da naj
               bi predsednik odpoklical ministra, bodisi za<stage type="mag"/><stage>(nadaljevanje)</stage> interpelacijo. Govorijo še marsikaj drugega. Vi osebo, ki
               je očitno zelo strokovno razpravljala na temo izpitov in možnosti za opravljanje
               izpitov, seveda osebno zelo dobro poznam, na to sem.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp14">

               <speaker>PREDSEDNIK JANEZ MEŽAN:</speaker>

               <p>Hvala. Jaz sem hotel samo opozoriti, da bi se držali tega konteksta, ki ga imamo
               pred seboj, nič drugega. Odpiram razpravo. Mogoče sekretariat za zakonodajo želi
               besedo? Prosim.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp15">

               <speaker>BOJAN DOLENC:</speaker>

               <p>Hvala lepa. Sicer smo precej natančno želeli napisati to mnenje za katerega
               pravzaprav ponavadi niti ne pišemo pri predlogih sklepov. Vendar, ker nam je bila
               zadeva kljub temu dodeljena in ker gre za specifično pravni problem, smo tudi precej
               natančno napisali. Dovolite samo nekaj poudarkov iz tega mnenja oziroma dopisa.</p>
               <p>Že sam predlagatelj oziroma prvo podpisani predlagatelj je rekel, da se niso
               odločili za interpelacijo. Pač pa da gre za ocenjevanje odgovornosti v vseh
               postopkih, pri vsakem ugotavljanju odgovornosti je posebej predpisan postopek, ki
               daje tudi možnost odgovora in tako naprej. Zato smo tudi vse te postopke opisali
               oziroma vsaj popisali. Ker teh postopkov ni bilo, menimo, da je potrebno pogledati
               tudi na kaj se opirajo zahtevki oziroma predlogu za razrešitev.</p>
               <p>Predlagatelji se opirajo oziroma nekako na splošno govorijo o razraščanju korupcije.
               Korupcijski delikt se lahko stori na več načinov. Opisani so vsa kazniva dejanja. Gre
               za dejanje pooblaščene osebe, da stvari opusti ali nekaj podobnega. Vendar pa je
               tukaj specifika in to želim posebej poudariti. Da če gradimo na obstoju kaznivega
               dejanja neko odgovornost in celo objektivno odgovornost moramo vprašati se, ali je to
               kaznivo dejanje bilo tudi ugotovljeno. Kaznivo dejanje se ne ugotavlja na splošno.
               Vendar izključno in samo z pravno močno sodbo kazenskega sodišča. Imamo sistem ločene
               oblasti. Zakonodajne, pravosodne in izvršilne oblasti veje oblasti. In ugotavljanje
               kazenske odgovornosti je v izključni pristojnosti sodne oblasti. Zakonodajna veja
               tega ne more in ne sme storiti, kajti prišlo bi do totalnega kaosa. Ker potem bi tudi
               sodišče odločalo o političnih zadevah.</p>
               <p>Torej, ker manjka predpostavka, torej nujno potrebni pogoj, kondicijo sinekvanon, za
               ugotovitev kaznivega dejanja, torej ne moremo govoriti o korupciji. Sicer se to
               kaznivo dejanje ne imenuje korupcija, vendar korupcijski delikt je mogoče z jemanjem
               podkupnine in tako naprej. To je bolj ljudski izraz, korupcija. Zato menimo, da prvi
               del oziroma prvi sklep absolutno ne more biti predmet glasovanja, ker predpostavke
               manjkajo.</p>
               <p>Drugi sklep pa nekako zopet predpostavlja to korupcijo in dovolite, da dodam tudi
               drugi del,<stage type="mag"/><stage>(Nadaljevanje)</stage> drugega sklepa,
               ima neko vrednostno osebno oceno, za katero menim, da ne bi bilo primerno, da bi o
               njej odločal državni zbor.</p>
               <p>Skratka, poudarek je na ugotavljanju kazenske odgovornosti. In ker državni zbor ne
               razpolaga s podatkom, pa tudi predlagatelji tega ne zatrjujejo, skratka, ne
               razpolagamo s podatkom, da bi bil določen uslužbenec na ministrstvu pravnomočno
               obsojen; seveda ne moremo govoriti o kaznivem dejanju, na podlagi katerega se gradi
               objektivna odgovornost vodje organa. Hvala lepa.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp16">

               <speaker>PREDSEDNIK JANEZ MEŽAN:</speaker>

               <p>Hvala. Odpiram razpravo. Kdo želi besedo? Nihče.</p>
               <p>Jaz imam neko vprašanje... Aha, gospa dr. Hren-Vencelj, prosim.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp17">

               <speaker>DR. HELENA HREN-VENCELJ:</speaker>

               <p>No, gospod minister je zelo natančno opredelil težave pri ocenjevanju in z večino
               tega, kar je rekel, se strinjam, ker imam vsaj 25-letne izkušnje s tem. Gospod
               inšpektor je tudi rekel, da pravzaprav ti izpiti, kakorkoli so bili že opravljeni,
               niso razveljavljeni, če sem prav razumela; za maturo pa nisem ujela - za maturo tudi
               ali ne? Tudi ni razveljavljena. To se pravi, da je ta gospod s svojimi starši in s
               pomočniki, kakorkoli že je bilo, opravil zaključno šolanje s tem, da so bili kršeni
               izpitni pravilnik, pravila iz pravilnika o maturi pa izpitni red. In vsega tega je
               zdaj kriva direktorica Univerzuma, če prav razumem. Potem je gospod inšpektor tudi
               rekel, da izjave, zapisnik razgovora z direktorico Univerzuma, potem z odgovornimi na
               Plečnikovi gimnaziji in državnoizpitnega centra pa gospoda Jeraja, ki je po tem
               oziroma po papirjih, ki smo jih dobili, piše, da z ministrstvom ni več v pogodbenem
               razmerju, vprašam se pa, od kdaj ni več v pogodbenem razmerju. Skratka, samo iz
               izjave direktorice Univerzuma obstaja trditev - tako je gospod inšpektor rekel - da
               je posredoval gospod Jeraj. Mi teh izjav seveda nismo videli in vsebina teh
               razgovorov ali pa zaslišanj, kakorkoli že hočete, nam ni znana; imamo samo končno
               trditev, da pravzaprav imamo neposredno oziroma da nekdo, torej direktorica
               Univerzuma, obtožuje ali pa, če hočete, obremenjuje nekoga, ki je bil nekoč na
               ministrstvu v službi. Sprašujem pa se, torej, vprašala sem že, če ni več v pogodbenem
               razmerju, od kdaj ni več v pogodbenem razmerju. Se pravi, ko se je ta stvar dogajala,
               verjetno gospa direktorica Univerzuma tega gospoda Jeraja ni iskala na domu ali pa ga
               klicala okrog. Se pravi, je verjetno, da so bili na ministrstvu. In če je bil na
               ministrstvu, ne vem, kaj je opravljal, če ni imel takrat še veljavne pogodbe. To se
               pravi, v tem primeru, <stage type="mag"/><stage>(nadaljevanje)</stage> pa če je
               res, ne vemo, kaj je v zapisniku. V tem primeru še vedno obstaja neka povezava,
               kakorkoli že govorite.</p>
               <p>Gospod minister je rekel, da je možnost oziroma, da je stopnja zaščite tako velika,
               da je možnost kršitev majhna. V istem dopisu, kjer je pa podpisan gospod državni
               sekretar za srednje šolstvo, pa v tretjem odstavku pravi, da to ni bil prvi primer
               pritožb dijakov te gimnazije in iz časopisov pred 2 ali 3 dnevi smo slišali tudi,
               kako je neko dekle bilo negativno oziroma je imelo "nulo" pri nekem izpitnem
               vprašanju, ki se je ocenilo, na maturi pa je prav odgovorila in če ne bi plačala
               tiste pristojbine, s katero je lahko pogledala v svoj vprašalnik, ali je odgovorila
               prav ali ne, niti ne bi imela možnosti, da preverja ali da se kakorkoli pritoži zoper
               to. V končni fazi vse, o čemer govorimo, je, ali je res, da direktor državnega
               izpitnega centra ni vedel za to.</p>
               <p>Drugo, koliko ljudi je posredovalo? Ali je bil samo gospod Jeraj in če je bil - mi
               tega ne vemo, torej glede na to, da je ... storitve kaznivega dejanja, kar pravi
               gospod Dolenc, da še ni dokazano in to je popolna resnica, ker ne vemo, koliko ljudi
               je posredovalo, če je posredovalo.</p>
               <p>Nadalje, kakšno težo ima sploh izpisnica iz šole. Bila je delno izpolnjena, in sicer
               podpisana in štampljana samo s strani v.d. direktorja gimnazije, ni bila pa podpisana
               s strani staršev, kar zahteva pravilnik, če prav razumem, kajti starši lahko
               zahtevajo, da se nekdo izpiše iz šole. Torej, če je bila stvar kljub temu veljavna,
               potem je taka izpisnica domnevno nepotrebna, kajti menim, da je izpisnica verjetno
               neko dokazilo na šoli, da se nek dosje o nekem učencu zaključi ali ne zaključi.
               Posebno ..., to, ker je gospa Darja Domanko iz državnega izpitnega centra zatrdila,
               da ta oseba ne sme opravljati mature oziroma zaključnega, tako da se potem postavlja
               vprašanje, ali prenos šifer res ni sporen, ali to ne pomeni, da je na tak način
               odprta pot za opravljanje mature še za koga, ki bo na isti način poskušal pot
               uveljavljati. V vseh teh postopkih je bilo ugotovljeno, da so bili kršeni pravilniki.
               Izpiti pa so veljavni kljub temu, da so bila pravila igre kršena in matura je tudi
               veljavna. To se pravi, da si bo še marsikdo lahko privoščil ubrati isto pot, če se bo
               dovolj znašel, ali če bo imel dovolj veliko - tako ali drugačno moč.</p>
               <p>V dopisu sta omenjena še dva druga dijaka iz te iste gimnazije, ki sta se tudi
               pritožila skupaj s tem dijakom Jankovič, pa ne vemo, kaj se je z njima dogajalo. Ali
               so bile te pritožbe neutemeljene?<stage type="mag"/>
               <stage>(Nadaljevanje)</stage> Skratka stvar mislim, da še vedno ni dovolj pojasnjena in da bi
               predvsem prosila gospoda inšpektorja, da nam podrobneje predstavi, če se to sme, kaj
               so izjavili odgovorni Univerzuma, državnega izpitnega centra in pa gimnazije Plečnik
               in gospod Jeraj.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp18">

               <speaker>PREDSEDNIK JANEZ MEŽAN:</speaker>

               <p>Hvala lepa. Gospod inšpektor, prosim.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp19">

               <speaker>GOSPOD__________:</speaker>

               <p>Jaz moram poudariti še enkrat to, kar sem že prej povedal. Torej vse izjave... <stage>(Ni
               vključen!)</stage>... se strinjajo s tem, da je Jerajevo posredovanje bilo. Vse te izjave se
               tudi strinjajo s tem, da je bilo okoli tehničnega vprašanja prenosa šifer. To je
               nedvomno jasno. Poudaril sem pa danes že enkrat to, da le v izjavi ravnateljice
               Univerzum je pa tudi izražena še ena dodatna trditev, da ga je opozorila seveda, da
               ta dijak nima pravice iti na maturo in da bi naj on vseeno posredoval v tej smeri, da
               pa gre na maturo. Zaradi tega seveda smo se tudi odločili, da to predamo ustreznemu
               organu, ki naj potem ugotovi resničnost, tudi takega suma. Drugače je pa nedvomno in
               to izhaja iz vseh teh izjav, tako da ni nobena skrivnost, pa izhaja seveda to, da je
               dejansko posredoval tudi pri tej, tudi v tem, da se tehnično pač to napravi. Nekako
               bi naj na ta način vplival, da je ta tehnični prenos šifer šel. To bi zaenkrat.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp20">

               <speaker>PREDSEDNIK JANEZ MEŽAN:</speaker>

               <p>Hvala lepa. Bi poslušali še odgovor doktorja Slavka Gabra, ministra. Prosim.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp21">

               <speaker>DR. SLAVKO GABER:</speaker>

               <p>Bilo je postavljenih seveda kar nekaj vprašanj znotraj tega. Mi smo že povedali
               seveda, da je dve dejstvi potrebno upoštevati pri tej celotni zgodbi in tudi zapisali
               v poročilu, ki ga imate pred seboj. Jeraj, o katerem je govoril pravkar inšpektor, je
               bil na ministrstvu zaposlen do konca leta 1997. Takrat se je, tako kot ob koncu
               tistega leta, še dosti ljudi upokojil. Na ministrstvu je seveda takrat nastopil zelo
               preprost problem. Mi smo se pripravljali na vpis v srednje šole. Znano je, mislim da
               marsikomu v Sloveniji, da je vodil leta referat za vpis v srednje šole. Nastopilo je
               vprašanje, kako lahko ta vpis izpeljemo brez da bi imeli seveda večje probleme. Zato
               smo se na ministrstvu, o tem sicer lahko kaj več reče tudi državni sekretar za
               srednje šole, ki je z nami, odločili za to, da z njim sklenemo pogodbo za to, da
               opravi ta vpisni postopek, da se te procedure izpelje, tudi letos in moj odgovor na
               vaše vprašanje je takrat bil pogodbeno vezan, ko je prišlo do kršitve, tega tudi
               nismo nikoli skrivali, ko je prišlo do kršitve tega 21. člena, pravilnika na
               ministrstvu, je pritrdilno, <stage type="mag"/><stage>(nadaljevanje)</stage>
               Vendar vam bom prebral, kaj piše v pogodbi zakaj je bil ta človek ... <stage>(Ni
               razumljivo.)</stage> ... Na ministrstvu. Tu piše, za spremljavo celotnega vpisnega postopka v
               šolsko leto 1998/99, koordinacija sodelovanja med ministrstvom in šolami pri izvedbi
               vpisnega postopka. Koordinacijo vpisnih postopkov in opravil v skladu z rokovnikom
               vpisa v šolsko leto, ki ga je sprejelo ministrstvo. Koordinacija in potrebne ukrepe
               za prenos nalog in infrastrukture lokacije ulice Stare pravde na lokacijo Župančičeva
               6. Tja smo preselili pisno službo, na novo lokacijo in oblikovanje predlogov ukrepov
               sprememb in dopolnitev mehanizmov vpisa za šolsko leto 1999/2000. Sam sicer nisem
               pravnik, so me pa podučili, da je ta človek za ta dejanja po tej pogodbi zasedel,
               čeprav samo po pogodbi tudi uradni položaj. Vendar za izvrševanje teh dejanj tudi.
               Zunaj tega je nastopil kot subjekt, kot oseba, kot Stane Jeraj. Nobenih drugih
               pooblastil razen ta pooblastila, ki so to vpisane v pogodbi ni imel. Toliko o tej
               zgodbi.</p>
               <p>Kar zadeva pritožbo na izpite, ki ste jih vi povedali z maturo. To so bile pritožbe
               treh dijakov na Šubičevi gimnaziji na ocene v gimnaziji. Se razumeva? Sam govorim o
               tem, da mutara to je ta zunanji, ki zmanjšuje možnosti zlorab. O tem sem govoril.
               Nisem mešal dveh polov. Ko je državni sekretar to pojasnjeval tudi o tem, če boste
               hoteli, vam lahko sam kaj več reče, je opozoril na to, da je poklical, pa ne prvič in
               ne samo pol šole, to šolo, ker so bile kar tri pritožbe v šoku na to temo. Mi ta
               trenutek ne vemo odgovora na vprašanje. Kaj je bilo s tem, kako so bili uspešni, kako
               sta bila uspešna druga dva. Jaz niti ne vem ali sta bila oba dijaka, ali je bila
               katera varianta. Torej druga dva dijaka, upam, da vsaj tukaj ne bomo začeli govoriti
               o imenih. Sam jih ne poznam, pa mislim, da tudi to ni predmet razprave. Če pa državni
               zbor to zanima, potem bomo mi tudi povprašali. Tisto, kar je nas zanimalo je in VD
               ravnatelja je zagotovil, to da bodo povsod spoštovani, da bodo ravnali v skladu s
               postopkom, kadar pride do pritožbe. O tem smo se mi ukvarjali, ne vem, če gospod
               inšpektor ve, kaj več o tem.</p>
               <p>Vi ste govorili o tem, da je dijak opravil maturo. Bodiva korektna. Dijak ni opravil
               maturo in ker je ni opravil se tudi ni mogel vpisati naprej v šole, za katere se je
               prijavil, da naj bi se in tja se je želel vpisati. Dijak je bil uspešen, kot je bilo
               tu zelo izrecno povedano. Pri dveh izpitih in neuspešen pri treh izpitih. Mi
               razpolagamo še takim drugim podatkom, vendar do sedaj ne več o podatkih na to temo.
               Vprašanje, ki se tukaj zastavlja, pa mislim, da ne bi bilo slabo, če gospod inšpektor
               na to temo tudi kaj reče je to. V skladu s katerim je regulativa in zakaj je
               inšpekcija bila mnenja, da ne kaže razveljavljati izpitov. Ne vem ali bi bila
               pristojnost inšpekcije, ampak bi moralo biti verjetno celo pristojnost državne
               maturitetna komisije. Izpitov, ki so pa znotraj postopka sicer neuspešnega
               opravljanje mature, bili opravljeni uspešno. Gre torej za vprašanje. Kaj je bilo
               kršeno? Ali je prišlo do napake pri tem, ko so se pisali izpiti? Ali je torej
               prihajalo do goljufij in ta oseba ne zna, ni pokazala znanja pri teh dveh
                  predmetih.<stage type="mag"/><stage>(nadaljevanje)</stage> Ali pa je šlo za
               kršenje kakšnih drugih procesnih norm, to je pravno vprašanje, ki je zame rahlo bolj
               zapleteno in vprašanje tisto, kar so me naučili do sedaj v teh letih na ministrstvu
               pa je to, da je vprašanje, kdo je kriv, kadar naredi napako institucij. Ali takrat je
               kriv nekdo, ki je dokazal, da za nekaj je kvalificiran ali ne, vendar pravim, to je
               vprašanje v večji meri za inšpekcijo. Če pa bomo morali še mi odgovarjati na to
               vprašanje, bom jaz pravnico prosil, da bo ona na to temo kaj lahko rekla.</p>
               <p>Na vaše vprašanje, koliko ljudi je posredovano. Pravzaprav je bilo že odgovorjeno. O
               tem kar ve, o tem kar sem jaz prebral, da je zapisala inšpekcija. Je zadeva v tej
               zgodbi jasna in gre za kontradikcijo v tem, kako je ena oseba, ki je posrodovala
               posredovana. Če prav razumem se bo s tem ukvarjalo državno tožilstvo in organi, ki so
               za to v tej državi pristojni. Bilo bi res čudno, če bi mi na ministrstvu to
               razčistili. Potem bi imeli zares čudno državo. Mislim, da je bilo prej na to že
               opozorjeno.</p>
               <p>Jaz lahko zatrdim samo to, da po moji vesti ni posredoval z ministrstva nihče drug
               in torej nihče, ki je bil zaposlen redno zaposlen na ministrstvu v času, ko je do
               kršitve prišlo. Ne samo, da sam nisem posredoval, ne samo, da nisem posredovali
               državni sekretarji, ne samo da niso posredovali podsekretarji. Povedal sem takrat, da
               sem bom čutil objektivno odgovornega v primeru, da so to počeli ljudje, za katere, če
               že hočete, sem sam odgovoren, ker sem tudi vladi predlagal, da naj jih nastavijo, ker
               želim z njimi delati. Govorim posebej o državnih sekretarjih. Toliko o tem. Kar
               zadeva izpisnico.</p>
               <p>Mislim, da je v poročilu imamo tudi na to temo pravniško razlago. Trdijo pravnice,
               pravniki, da je sicer res za vse stvari pri izpisnici niso bile opravljene kot bi
               morale biti. Vendar trdijo tudi, da je bila nedvoumno izražena volja staršev, da
               osebo izpišejo iz šole in da ne pade dvom iti v to voljo. Ta izpisnica in ta podpis
               staršev pa ima predvsem in ne vem če ima še kakšen bistven drugi namen teh staršev,
               da to dokaže, da je gimnazija ravnala z izpisnico lahkoverno, pa mislim, da
               inšpekcija nedvoumno ugotovila in tudi opozorila, da se z izpisnicami, ki jih v
               naprej podpišeš, pač ne kaže igrati. To mislim, da so bila vprašanja, ki ste jih še
               postavili vsaj ta sem si uspel zapisati. Prosil bi, mogoče gospod inšpektor, če vsaj
               v enem vi rečete še kakšno besedo na to temo.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp22">

               <speaker>PREDSEDNIK JANEZ MEŽAN:</speaker>

               <p>Hvala. Gospod inšpektor, če želi?</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp23">

               <speaker>GOSPOD ______________:</speaker>

               <p>Hvala lepa. Jaz bi težko pojasnjeval kot nepravnik pravno materijo. Tako, da
               verjetno v tistem delu bi najbrž <stage type="mag"/><stage>(Nadaljevanje)</stage> gospa pravnica znala veliko bolje povedati. Gre pa za dejstvo,
               da iz našega zakona, seveda, ki nam je pa osnova za delovanje šolske inšpekcije, ne
               izhaja v takem primeru, da bi bilo možno tako oceno tudi razveljaviti. Bi pa mogoče
               opozoril še na eno drugo dejstvo, ki je mogoče malo bolj razumljivo za nas ostale,
               nepravnike, kaj bi pravzaprav tudi to pomenilo, v kolikor bi tudi osnova za to bila.
               To bi pravzaprav pomenilo, da v primerih, ki jih imamo kar precej, kakšnih dvesto na
               leto ali pa še kaj zraven, in kjer se nam pokaže, da v primerih, ko intervenirajo -
               običajno so to starši ali pa dijaki, ki želijo neko svojo pravico uveljaviti - se nam
               v približno 50% pokaže, da za to nimajo osnove. In je to marsikdaj pokazalo, mogoče
               ne tako drastično kot tukaj, da bi pravzaprav tudi njih kot predlagatelje morali
               preganjati v takem primeru, in je že po tej plati, po čisto človeški plati verjetno
               to nesprejemljivo. Tudi osebno se mi zdi, da starši oziroma v tem primeru gre bolj za
               babico oziroma tudi za dijaka, ki je nenazadnje tudi polnoleten v tem primeru, je
               nekje še verjetno človeško sprejemljivo, da poskuša ujeti ta rok, ko je ugotovil, da
               vendarle pogoj pa je, da ima opravljen četrti letnik za maturo, da gre na maturo -
               zdaj je šlo samo za ta rok - in kjer tudi iz izjav, tako dijaka kot tudi staršev in
               tako dalje, izhaja, da jih pravzaprav zelo ali pa sploh niso v veliki meri opozarjali
               na to, da je z rokom kaj narobe. Zelo težko bi v tem primeru dokazovali njihovo
               veliko vpletenost v to, da je to ravnateljica naredila. Ker edini, ki je za to
               pooblaščen, da tu ustavi ali pa pripelje dalje ta voz, je torej predsednik šolske
               maturitetne komisije, pa ne sam, ampak z maturitetno komisijo, ali pa v funkciji
               ravnatelja, ker je to ista oseba. Torej je tu nedvoumno napaka narejena tu.</p>
               <p>In jaz mislim, da drugo, kar je tu še zelo pomembno, kar je gospod minister tudi že
               poudaril, je pa dejstvo, da si on nobenega od teh izpitov samega po sebi ni
               prigoljufal, ampak ga je pravzaprav položil. Toliko bi mogoče v tem delu.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp24">

               <speaker>PREDSEDNIK JANEZ MEŽAN:</speaker>

               <p>Hvala lepa. Gospod Čeligoj.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp25">

               <speaker>VLADIMIR ČELIGOJ:</speaker>

               <p>Hvala lepa. Jaz bi želel vseeno nekaj besed reči. In sicer, gospod minister, moram
               vam reči, da v svojem nastopu, in sicer v prvem delu svojega nastopa ste odigrali
               zelo dobro svoj nastop kot dober šolski advokat. Vendar pa kljub temu se ne morem
               rešiti mnenja, da pri tem dogodku oziroma pri tem primeru je bilo narejenih nekaj
               napak, ki jih je sicer ugotovila šolska inšpekcija, vendar je pa to poročilo šolske
               inšpekcije tako zapisano, da mi daje vtis, da so vsi, ali pa bom rekel nekateri
               vpleteni, nekaj krivi, v bistvu pa generalne krivde ni. Pa kljub temu je gospod
               inšpektor v svojem današnjem nastopu povedal, da je dijak opravil izpite, bil
               prepuščen k maturi in da so izpiti verodostojni. Kar pomeni z drugo besedo, kljub
               temu, da so bile v postopku narejene napake, ki niso v skladu s pravilniki šolskega
               ministrstva, kljub temu, da so te napake bile narejene, je bil dijak prepuščen, da
               lahko pelje to kolo do kraja, da bi lahko naredil maturo. Skratka, če bi bil na
               maturi tudi dobro odgovarjal, bi tudi maturo naredil, in kljub napakam v teh
               postopkih bi bila matura narejena.</p>
               <p>Zame je ta primer v nebo vpijoč. Zakaj? Zato, ker ta primer ločuje dijake na tiste,
               ki zaradi določene negativne ocene pri dotičnem predmetu niso prepuščeni k
                  maturi,<stage type="mag"/> <stage>(Nadaljevanje)</stage> ker morajo najprej
               narediti popravni izpit in na tiste, katerim se daje možnost oziroma se jim omogoča,
               da se na nepravilen način izpišejo iz svoje matične šole oziroma gimnazije na drugo
               šolo, tam opravijo popravne izpite in so prepuščeni k maturi. Mislim, da je to
               presedan in da bi moralo ministrstvo na tem primeru se krepko zamisliti, zakaj do
               tega je prišlo. Gospod minister, vi ste sami v svojem nastopu omenili, da se
               mehanizmi oziroma, da so mehanizmu v ministrstvu v smislu pravil postavljeni zelo
               dobro, vendar pa, da so še nekatere luknje, da se sistem šolski dograjuje in da bo
               tudi v tem pogledu v pogledu prepisovanja ali če rečem z drugo besedo "šaltanja" iz
               ene šole na drugo šolo, narejene, da bodo narejeni določeni, narejene določene
               poteze, da do takšnih stvari ne bi prišlo, kar pomeni z drugo besedo, da v tem
               trenutku te stvari niso tako urejene in da do takšnih stvari in do takšnih napak
               lahko prihaja. Hvala lepa.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp26">

               <speaker>PREDSEDNIK JANEZ MEŽAN:</speaker>

               <p>Hvala lepa. Gospod minister, doktor Gaber.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp27">

               <speaker>DR. SLAVKO GABER:</speaker>

               <p>Spoštovani gospod poslanec! Seveda sam sem opozoril na to, da se mi zavedamo, da bo
               potrebno dograjevati mehanizem, ne samo mature, ampak tudi druge mehanizme. Jaz tega
               ne tajim, pa tudi ne tajim, da je prišlo do napake, tako do tiste, če že hočete, ko
               so na eni od gimnazij dali iz roke izpisnico, ki jo sam ne bi dal, kot do tiste, kjer
               je bil kršen rok, po katerem je nekdo bil spuščen k maturi in sam sem povedal tudi,
               da mislim, da je nujno urediti mehanizem, ki bo... <stage>(Nerazumljivo!)</stage>... iz šole na
               šolo, dal v roke avtorizaciji. To pomeni, ne bo mogoče to premikanje iz šole, na
               kateri si bil predhodno prijavljen na maturo... vsi, ki želijo opravljati maturo, se
               na to prijavljajo še takrat, ko še ne vedo, ali so uspešno opravili 4. letnik...
               <stage>(Nerazumljivo!)</stage>... zapletene in dolge, torej na neko drugo šolo. Seveda to bo eden od
               elementov dograjevanja sistema. Drug element dograjevanja sistema, o katerem
               razmišljamo, je tudi vprašanje o tem, kdaj v tej državi, pri tem se s tem ukvarja
               predvsem adrogoška stroka. Jaz sem posebej prosil tudi andragoški center, ki je s tem
               v tej državi zadolžen, še posebej, naj to še posebej preučijo, kdaj imate kot
               državljan, kot državljanka pravico pristopiti h kakršnemukoli preverjanju znanja v
               tej državi. Jasno je, mene oni opozarjajo, da samo in to smo mi predpisali, samo
               institucije, ki so avtorizirane za to, mogoče jim je odvzeti licenco zato, da pri
               njih lahko opravljate izpit, ni pa mogoče potem seveda kar tako počez govoriti o tem,
               da izpiti, ki so tam opravljeni, ne veljajo in kdo vam te izpite lahko pripozna. To
               so vsa odprta vprašanja, o katerih bomo tekom te jeseni seveda veliko razpravljali in
               bomo poskušali ugotoviti, kaj je najbolj primerno. Ljudje, ki so doslej pripravljali
               osnove za to, saj midva oba veva... <stage>(Nerazumljivo!)</stage>... teme, ki so širši, da si sami
               pripravite samo del stvari, drugače pa to pripravljajo strokovne ekipe. Doslej so
               verjeli, da je potrebno sproščati možnost vsem ljudem, da znanje dokazujejo, ne samo
               enkrat in ne samo na eni instituciji. Mi pa danes govorimo o neki situaciji, pri
               kateri se pojavlja dvom iz ene strani, kaj lahko pa bi govorila tudi o drugi
               situaciji, ki jo tudi poznajo vsi šolski sistemi, mi tu nismo nič posebnega, da trdi
               nekdo in se lahko tudi upravičeno pritožuje, da na tej konkretni šoli nikakor ne more
               opraviti izpita. Saj pravim, da tukaj gre za ta primer in... opozarjajo andragogi, je
               potrebno seveda omogočiti tudi kje drugje komu, da se preizkusi in dokaže, da zna.
               Ali smo pri tem sposobni stvari povsem urediti, povsem preprečiti vsak poizkus
               zlorabe ali pa tudi vsako zlorabo, tu pa oba veva, da temu ni tako, niti ni bilo, pa
               tudi nikoli ne bo. Naša naloga je voditi na minimum možnosti te zlorabe. Jaz ne
               pravim, da bomo samo letos dograjevali te mehanizme. Mi smo imeli, da bi prav posebej
               to razglašali, da to v dveh letih dograjevanja. Mi smo imeli poizkuse tudi drugih
               zlorab. O nekaterih se je tudi pisalo. Mi smo po eni od takšnih zlorab na primer
               namestili kamere v državnem izpitnem centru, še posebej v pisarno. Vi se tam ne
               morete gibati, ne da bi vse posneli. Ne bom zdaj razlagal, zakaj. Dodatno smo
               okrepili varovanje prostorov itn. To zahtevajo te procedure. Ali smo to kar iz prve
               vedeli? Ne. Napravili smo marsikatero napako v sistemu, bojim pa se, da se bo še
               daleč po tem, ko nas ne bo več na teh mestih, pa vam želim, da boste zelo dolgo v
               parlamentu, nekaj vas v parlamentu, nekaj na tem mestu, na katerem zdaj sem, se še
               ukvarjali s tem, kje še kaj. Bodo prišle nove, druge zgodbe, ki jih bo prav tako
               treba reševati. Jaz lahko zelo brez vsakih problemov seveda povem, da imam tukaj več
               kot čisto vest. Mi se zelo iskreno trudimo... <stage>(Ni vključen!)</stage>... zato, da bi imeli
               stvari urejene, kolikor je mogoče dobro. Se zahvaljujem za sugestijo, da...<stage type="mag"/><stage>(nadaljevanje)</stage> <stage>(se ne sliši.)</stage> ...</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp28">

               <speaker>PREDSEDNIK JANEZ MEŽAN:</speaker>

               <p>Hvala. Gospod Špiletič.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp29">

               <speaker>BOGOMIR ŠPILETIČ:</speaker>

               <p>Hvala za besedo. Moram reči, da pri tem, kar trdi šolski inšpektor, kar izhaja iz
               tega poročila, je kar precejšnja nedoslednost. Na eni strani pravi, da narava kršitev
               predpisov v zvezi z opravljanjem mature niso bile te kršitve takšne, da bi bilo
               zaradi njih potrebno razveljaviti že opravljanje? mature. Po drugi strani pa gospodu
               Jeraju, ki naj bi bil eden od ključnih pri omogočanju opravljanja mature kar počez,
               očita kaznivo dejanje zlorabe uradnega položaja ali uradnih pravic.</p>
               <p>Se pravi, matura je šla malo mimo predpisov, ampak je še vedno vse v redu, ampak ta
               gospod Jeraj, ki je pa posredoval pri tem, je pa naredil kaznivo dejanje. Zdaj mi pa
               povejte, ali je opravljanje mature s pomočjo posredovanja, ki ima znake kaznivega
               dejanja, matura lahko kljub temu veljavna. Jaz tega v neki pravni državi in v pravni
               kulturi preprosto ne razumem. In vsi tisti, ki - nisem pravnik, ampak nekaj prakse pa
               že imam iz postopanja v upravnih stvareh. Vsak pravnik najprej preveri, ali so bile
               proceduralne zadeve v redu in šele potem se loti vsebinskega presojanja predmeta. V
               tem primeru je bila grobo kršena proceduralna zadeva, in sicer prijava k maturi je
               bila dana po roku, ko je to še mogoče. Torej, ni bilo pogojev, da se ta matura
               opravlja. Ali drugače - če sprejmemo mnenje šolskega inšpektorja, bodo lahko v
               naslednjem roku vsi dijaki opravljali maturo na podlagi 2 dni prepozno vloženih
               prijavnic. Ali je to res, ali boste v vseh primerih mižali in rekli, da narava
               kršitev ni bila takšna, da bi to pomenilo kasneje lahko tudi razveljavitev ocen na
               maturi? Lepo bi prosil tukaj za pojasnitev pravnih podlag, na katere naslanjate te
               vaše ocene, ker ste sami v sebi izrazito nedosledni.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp30">

               <speaker>PREDSEDNIK JANEZ MEŽAN:</speaker>

               <p>Hvala. Kdo želi? Gospod Šelec.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp31">

               <speaker>GOSPOD ŠELEC:</speaker>

               <p>Tu zraven bi rad dodal, kar se Jeraja tiče. Nikjer nismo zatrdili pa nikjer tudi
               zapisali, da je Jeraj že storil kaznivo dejanje, ampak smo v ovadbi zapisali
               sporočilo pa to ponovili, da pravzaprav ga ovajamo zaradi suma kaznivega dejanja,
               tako da je tu bistvena razlika v tej dikciji. Hvala.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp32">

               <speaker>PREDSEDNIK JANEZ MEŽAN:</speaker>

               <p>Hvala. Replika, gospod Špiletič.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp33">

               <speaker>BOGOMIR ŠPILETIČ:</speaker>

               <p>Gospod šolski inšpektor, res je, ovadili ste ga zaradi suma storitve kaznivega
               dejanja, kajti nimate pravice, da ga spoznate za krivega, saj to lahko stori le
               sodišče - to vem - ampak dilema, ki sem jo v svojem vprašanju vzpostavil, pa kljub
               temu obstaja. Ali lahko kljub temu, da zoper neko osebo obstaja utemeljen sum
               storitve kaznivega dejanja in s tem dejanjem se omogoči opravljanje mature, ali je ta
               matura kljub temu lahko regularna ali ne. To namreč izhaja iz vašega poročila, ki ga
               imamo pred seboj. In tukaj ste sami do sebe nekonsistentni. Na eni strani trdite, da
               je zadeva v redu, po drugi strani je bila pa opravljena na podlagi kaznivega dejanja
               oziroma suma storitve kaznivega dejanja, da bom natančen.<stage type="mag"/>
               </p>
            </sp>
            <sp xml:id="SDT2-OZKŠIŠ-Izredna-005-1998-09-11.sp34">

               <speaker>PREDSEDNIK JANEZ MEŽAN:</speaker>

               <p>Hvala lepa, gospod. Gospa dr. Hren-Vencelj, mislim, da je želela besedo.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp35">

               <speaker>DR. HELENA HREN-VENCELJ:</speaker>

               <p>No, jaz bi samo še kratek komentar.</p>
               <p>Gospod minister je rekel, da niti on niti državni sekretarji niti podsekretarji niso
               posredovali glede Jankovičeve <stage>(?)</stage>, in jaz mu tu verjamem, nimam vzroka, da mu ne bi.
               Hkrati pa so osebo, ki je pa bila pogodbeno na ministrstvu zaposlena, takoj
               suspendirali, torej prekinili pogodbeno delo, če prav razumem. A je niste? To se
               pravi, je še na ministrstvu zaposlen?</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp36">

               <speaker>PREDSEDNIK JANEZ MEŽAN:</speaker>

               <p>Hvala lepa. Gospod minister, prosim.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp37">

               <speaker>DR. SLAVKO GABER:</speaker>

               <p>Pogodba je bila podpisana za določen čas... <stage>(nerazločno-ni vključen!)</stage>... ta pogodba
               ne teče več, vendar... <stage>(nerazločno-ni vključen!)</stage>. Pogodba se je iztekla, ona pač ni
               bila v poslu v zvezi z maturo, in sem vam prej natančno naštel, zakaj je bila. In ko
               so bili tisti posli opravljeni, se je pogodba tudi iztekla. Mi je že vnaprej nismo
               nameravali podaljšati, ker smo se odločili, da bomo v tem letu usposobili ob tem...
               <stage>(nerazločno-ni vključen!)</stage>... in v naslednjem letu...<stage>(nerazločno-ni vključen!)</stage>... pač
               z drugimi ljudmi.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp38">

               <speaker>PREDSEDNIK JANEZ MEŽAN:</speaker>

               <p>Gospod Špiletič.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp39">

               <speaker>BOGOMIR ŠPILETIČ:</speaker>

               <p>Imam še eno dodatno vprašanje, tako za gospoda ministra kot tudi za šolskega
               inšpektorja. In sicer, če mi lahko posredujeta podatke o tem, koliko...<stage>(?)</stage> v zvezi z
               opravljanjem mature je šolski inšpektor opravil v zadnjem obdobju oziroma v zvezi z
               opravljanjem zadnje mature, in ali je ugotovil še kakšne druge nepravilnosti pri tem,
               razen to, ki jo danes tu obravnavamo oziroma če tudi minister lahko posreduje, če so
               mu znane še katere druge nepravilnosti pri opravljanju mature, in ali lahko pove
               naravo teh nepravilnosti in tudi kako so ukrepali v ostalih primerih.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp40">

               <speaker>PREDSEDNIK JANEZ MEŽAN:</speaker>

               <p>Hvala. Gospod inšpektor.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp41">

               <speaker>GOSPOD DOLENC (?):</speaker>

               <p>Če odgovorim na ta del po frekvenci, je to edini primer, ki smo ga letos obravnavali
               v zvezi z maturo, in tudi edini, ki je prišel uradno kot pobuda na naš inšpektorat in
               smo torej obravnavali po službeni dolžnosti. Hvala lepa.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp42">

               <speaker>PREDSEDNIK JANEZ MEŽAN:</speaker>

               <p>Hvala. Dr. Gaber, prosim.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp43">

               <speaker>DR. SLAVKO GABER:</speaker>

               <p>Zdaj vam sicer sam povsem natančno na to težko odgovorim, lahko vam pa priskrbimo
               poročilo republiške maturitetne komisije, ta namreč obravnava pritožbe. Sam vem, da
               jih je neko število bilo, da so ugotavljali določeno število kršite in izrekli tudi
               ukrepe ter se opredelili, ali je bila kršitev - in morda je to tudi priložnost za to,
               da rečem še sam - potem bomo pa prosili za pisno... <stage>(nerazločno-ni vključen!)</stage>, kaj je
               s tem vprašanjem, če je določen tip norme... ker gre za opravljanje mature same,
               torej... <stage>(nerazločno-ni vključen!)</stage>. Mislim, da so tudi tukaj ravnali na ta način, da
               tam, kjer so ugotovili, da je bil nek kršitelj takšen - to velja za...<stage>(nerazločno)</stage> -
               da je to omogočilo nekomu neupravičeno priti do uspeha, da je tam bilo izkazano
               znanje in da ta oseba ne poseduje, in je torej šlo za tovrstno kršitev, da v takem
               primeru pa je jasno, kako ukrepajo. Ampak jaz bi prosil, če lahko pač pridobimo
               poročilo, če to želite, te republiške maturitetne komisije, ki vam bo povedala, kako
               se je odločila v določenih primerih, čeprav to ni primer obravnave. Je pa tudi ta
               primer obravnavala republiška maturitetna komisija in obstoji stališče te komisije.
               Mislim, da so ga vsekakor poslali inšpektoratu, in mislim, da imamo to tudi mi...
               <stage>(nerazločno-obrača se od mikrofona)</stage>.</p>
               <p>Mene pa so podučevali tudi zdaj v tej točki kršitve - rok, da je resda bil kršen
                  rok,<stage type="mag"/> <stage>(Nadaljevanje)</stage> da je namen roka, po
               katerem se ne morete prijaviti, dvojen. Prvič želijo doseči, kot so to predlagal, to,
               kar predlaga maturitetna komisija... <stage>(Nerazumljivo!)</stage>... Mi smo... ko so predlagali te
               roke, je bila, prvič, narediti zadosti dolg rok od takrat, ko ste vi opravili šolo do
               takrat, ko boste šli na maturo, ko boste se torej tam preizkusili zato, da je
               verjetno, da boste maturo naredili in če se spomniva, je uslužbenka državnega
               izpitnega centra rekla "ne", za vas je čas oziroma za tega vašega kandidata je čas,
               da gre na jesenski rok. Ni rekla, vi nimate pogojev, tako da bi šli na maturo. Rekla
               je na jesen morate iti na maturo. Torej to je eden od razlogov, zakaj je ta rok tako
               nastal, ker če bi bil ta rok na primer 12, bi mi danes tu ne sedeli, na to temo
               najverjetneje, ker potem rok ne bi bil vzdržen. Ker je bil pa rok 10. in je torej za
               dva dni bil rok kršen, se sedaj pogovarjamo o tej temi. Drugi razlog je pa ta, da
               procedure znotraj celotne mature zahtevajo določen čas zato, da se lahko vse to
               skupaj pač izvede, pripravi, naloge in tako naprej izpelje in torej presoja, ali so.
               Ko sem se jaz tudi sam pogovarjal z določenimi pravniki, da je... kršitve v tistem
               delu bil... kršitve, ki ni vplival na objektivno preverbo, ali je ta oseba znala pri
               tistih dveh predmetih, pri katerih je dobila pozitivno oceno. In še drugo, mene
               opozarjajo, da se zelo težko, če je sploh mogoče, pač lahko dokaže, da je dosegla
               pristopno maturo z zavajanjem ali pa z lastnimi kršitvami ta oseba, ki je šla na
               maturo, tista kršitev, ki je bila ugotovljena, je bila kršitev vodstva šole, ki je
               dopustilo to prijavo po roku in vodstvo šole je pa dolžno poznati ta pravila. Ta
               oseba je bila sočasno, mislim da predsednica šolske maturitetne komisije, ampak to so
               bolj laične razprave. Jaz predlagam, da vam pač dostavimo formalno pravniško
               razlago.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp44">

               <speaker>PREDSEDNIK JANEZ MEŽAN:</speaker>

               <p>Gospod Špiletič.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp45">

               <speaker>BOGOMIR ŠPILETIČ:</speaker>

               <p>Morda bi pa bolj strokovno razlago, da ne bomo laično razpravljali. Mislim, da imamo
               tukaj sekretariat za zakonodajo in pravne zadeve državnega zbora, tudi predstavnika
               sekretariata zaprosil za mnenje o tem, ali je lahko opravljanje mature na podlagi
               prepozno vložene prijave in seveda tudi ob drugih napakah, ki izhajajo iz poročila
               šolskega inšpektorja, uspeti uspešno opravljanje izpitov iz določenih predmetov kot
               regularno oziroma, ali je mogoče te predmete uspešno opraviti. Ali so po sami naravi
               stvari nične, če se izrazim nekoliko pravniško?</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp46">

               <speaker>PREDSEDNIK JANEZ MEŽAN:</speaker>

               <p>Hvala. Bo sekretariat odgovoril? Gospod Dolenc, če želite.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp47">

               <speaker>BOJAN DOLENC:</speaker>

               <p>Sam nimam do teh... maturi, zato bom bolj načelno govoril pri tem o odgovornosti.
               Predvsem bi rad razmejil kazensko odgovornost od drugih odgovornosti. Zelo vsakdanji
               primer bom povedal. Recimo kazenska odgovornost in civilna odgovornost sta dve
               popolnoma različni stvari. Recimo lahko je nek šofer tudi oproščen za kakšno prometno
               nesrečo, vendar še vedno civilno odgovoren za povzročitev škode. Mogoče ne do 100%,
                  <stage type="mag"/> <stage>(Nadaljevanje)</stage> samo do neke stopnje
               povrnitve škode. Torej civilna odgovornost je lahko hujša kot kazenska. Vsekakor
               imamo pa tukaj specifične predpise, posebne predpise, žal jih tako podobno ne poznam,
               bi moral tudi pregledati in dati potem mnenje, če bi že bilo potrebno. Seveda tukaj
               je treba strogo ločiti odgovornost gospoda Jeraja od pravilnosti pri maturi. Seveda
               bi bilo treba pogledati vse predpostavke za veljavnost mature in pa seveda, ali je
               lahko bila taka kršitev, ki bi sama vplivala na določeno opravo oziroma na maturo v
               tem primeru, tako kot recimo pri sestavi oziroma sklepanju pogodb. Ali so neke
               pomanjkljivosti pri sklepanju pogodbe lahko vplivale na samo veljavnost te pogodbe?
               Skratka treba bi bilo precizneje pogledati, ali je ta matura potem veljavna ali ne.
               Seveda pa tukaj, če odmislimo to veljavnost mature ali ne, je pa tudi drugo vprašanje
               odgovornosti nadrejenih za take pomanjkljivosti, pa popolnoma tretja zadeva. Hvala
               lepa.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp48">

               <speaker>PREDSEDNIK JANEZ MEŽAN:</speaker>

               <p>Hvala. Doktor Hren-Vencelj.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp49">

               <speaker>DR. HELENA HREN-VENCELJ:</speaker>

               <p>Jaz bi samo še rada pojasnilo, ker ga do zdaj nisem dobila. Kdaj je gospodu Jeraju
               potekla ta pogodba z ministrstvom, ki jo niso podaljšali, kot ste rekli, kajti gospod
               minister je rekel, da so njegove intervencije kot intervencije privatne osebe, pa me
               zdaj zanima, če mi datum poveste.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp50">

               <speaker>PREDSEDNIK JANEZ MEŽAN:</speaker>

               <p>Gospod minister, prosim. Oprostite, gospod Pluško.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp51">

               <speaker>GOSPOD (?)PLUŠKO:</speaker>

               <p>Gospodu Jeraju je pogodba potekla 31. julija. Tisti, ki poznamo malo bolj vpisane
               postopke, vemo, da je 5. julija konec vpisnih postopkov in zadnja naloga, ki jo je
               imel, je bila potem, torej preselitev infrastrukture in oblikovanje ukrepov in to je
               bilo opravljeno do konca julija. Tako da kaj dlje, glede na to, da zdaj že potekajo
               priprave za nov vpisni postopek in so že ljudje, ki so pripravljeni za to, ni bilo
               potrebno sodelovanje z njim. Hvala lepa.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp52">

               <speaker>PREDSEDNIK JANEZ MEŽAN:</speaker>

               <p>Hvala. Gospod Špiletič.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp53">

               <speaker>BOGOMIR ŠPILETIČ:</speaker>

               <p>Ja, jaz bi se navezal še na uvodno razmišljanje gospoda ministra, ko je rekel, da je
               sistem dober, da pravzaprav je v tem primeru deloval samo po sebi in da je odkril
               nepravilnost. To se je tukaj pač zgodilo, vendar pa v primeru, ko bi učitelji iz te
               matične gimnazije ne bili kot zunanji opazovalci ravno na tem centru, kjer je ta
               dijak opravljal maturo, da bi ga osebno prepoznali in seveda vedeli, kaj se je
               zgodilo z njim ob ocenjevanju konec 4. letnika, v tem primeru bi ta primer ostal
               neraziskan. Torej sistem ima nekatere mehanizme, ki pa lahko delujejo ali ne in če je
               gospod šolski inšpektor rekel, da niso naredili nobenega drugega preverjanja kot samo
               tega, potem obstaja velika verjetnost, da je v tem sistemu še marsikaj narobe, pa mi
               niti ne vemo. Lansko leto, da računalnik ni delal za veliko število dijakov itn.,
               skratka vsako leto je neka zadeva, ki kaže na to, da pa v sistemu opravljanja mature
               le ni vse tako postavljeno, da bi delovalo, bom rekel samozaščitno, če se lahko tako
               izrazim.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp54">

               <speaker>PREDSEDNIK JANEZ MEŽAN:</speaker>

               <p>Hvala. Doktor Gaber.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp55">

               <speaker>DR. SLAVKO GABER:</speaker>

               <p>Poglejte, gospod Špiletič, jaz seveda ne trdim,<stage type="mag"/><stage>(nadaljevanje)</stage> da je katerikoli mehanizem sam v vseh primerih 100%. Mi
               zato tudi nimamo enega samega mehanizma preverjanja postopkov. Mi smo ta konkreten
               mehanizem uvedli leta 1995 ali 1996, na osnovi suma, da je nekje šlo za situacijo, ki
               je govorila v to smer, da bi lahko znotraj šole se stvari odvijale drugače, kot bi se
               smele. Mi nismo bili sposobni na osnovi vseh dokazati, da se je karkoli zgodilo.
               Takrat smo se odločili za to, da raje uvedemo nadzorne učitelje. Jaz pristajam na
               vašo tezo, da je povsem mogoče, da drug zunanji nadzorni učitelj ne bi bil opazil
               tega. Vendar pa prav zato imamo vpete še določene druge mehanizme v to celoto.</p>
               <p>Jaz bom povedal še več. V primeru, da bi bila maturitetna komisija šole hitreje
               opozorila državni izpitni center na to svoje opažanje, bi bil državni izpitni center
               vstavil znotraj postopka opravljanja mature opravljanje mature. Ker bi pred tem
               ugotovil to. Je pa res, da je to mogoče ugotoviti tudi še na osnovi poročil komisij,
               kjer dobite z navzkrižno analizo res, da postfestum ta rezultat prav tako na dan. Vi
               ugotovite na ta način, da preverite roke na vzkriž, kaj se je dogajalo. Pravim!
               Končni mehanizem je mehanizem na katerem se pokaže ali znate ali ne. Ali je tudi tega
               mogoče prebiti. Teoretično da, na primer iz kraja v pol. Teoretično s tem, da pri
               kraji pol, te pole postanejo javne. Kateri sistem je nastavlja? Vedno so že
               natisnjene še druge pole. In jih je mogoče aktivirati.</p>
               <p>Potem je ta dodatna kontrola, potem so ti zunanji nadzorni učitelji in tako naprej.
               Znotraj sistema je za sistem prepisovanja nastavljen tudi sistem sedežnega reda, ki
               pokaže, kako se je gibala naloga v razredu na primer. Če je sistematična napaka v
               isto smer ponovljena. Skratka, več teh mehanizmov je. En sam imate prav! Nikoli ne
               zagotavlja tega, da vse ujamemo. Ampak jaz si ne predstavljam, da kjerkoli v svetu,
               ujamejo vse tovrstne napake.</p>
               <p>Vi ste konec koncev delali sami na zelo odgovornem mestu, kjer si znam
               predstavljati, da ste ugotovili lepo število napak. Verjetno pa ne bom pretiraval, če
               bom rekel, da je vsaj načeloma mogoče reči, da se vam je kakšna zmuznila. V vašem
               sistemu, pa veste, da ste verjetno leta dograjevali sistem za to, da bi vam nič ne
               ušlo. Mislim, da je tako v lepem število sistemov.<stage type="mag"/>
               </p>
            </sp>
            <sp xml:id="SDT2-OZKŠIŠ-Izredna-005-1998-09-11.sp56">

               <speaker>PREDSEDNIK JANEZ MEŽAN:</speaker>

               <p>Hvala. Gospod Špiletič.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp57">

               <speaker>BOGOMIR ŠPILETIČ:</speaker>

               <p>Eno je, če uide napaka zaradi pristopa, ki ga uporablja revizor ali kakorkoli že.
               Drugo je, če pride do nekih napak po nekih posredovanjih ali pa gospodov Jerajev ali
               ne vem še česa. Tako, da je treba ločevati na neko sistemsko napako, ki je gotovo
               prisotna in nekimi povezavami, ki lahko pripeljejo do določenih stvari in se to
               odkrije zgolj slučajno.</p>
               <p>Imam še eno vprašanje v zvezi z Ljudsko pravico. V proračunu za leto 1996, ko je
               bila podpisana pogodba o nakupu Ljudske pravice, namreč ni bilo zagotovljenih
               sredstev za nakup te zgradbe v skladu s predpisi, ki določajo porabo proračunskega
               denarja. Nihče od proračunskih porabnikov ne more prevzemati obveznosti, če predhodno
               sredstva niso zagotovljena v proračunu. Vendar tu ste ravnali mimo tega gospod
               minister.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp58">

               <speaker>PREDSEDNIK JANEZ MEŽAN:</speaker>

               <p>Hvala. Dr. Gaber.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp59">

               <speaker>DR. SLAVKO GABER:</speaker>

               <p>Sam nisem podpisal nobene take pogodbe. To midva oba veva. Tudi sam ne odločam o
               tovrstnih vprašanjih. Oba veva tudi to, da je vlada predlagala, da je parlament
               razpravljal o tem ob to je bilo v letu 1996, o rebalansu proračuna in da je v resnici
               se tukaj zgodilo nekaj relativno zanimivega. Za nekoga, ki preučuje kako se
               sprejemajo stvari v tem parlamentu. Parlament je sprejel dvakrat, celo v tretji
               obravnavi dopolnilo, ki je prinašalo to količino denarja, vendar je na koncu ta
               zadeva izpadla. Vlada je prenesla obveznost. Obveznost je bila potem prenešena za
               leto 1997 in takrat se je to tudi plačalo.</p>
               <p>Podpisal pa je to pogodbo rektor ljubljanske univerze, torej pravne osebe. Jaz vam
               na to ne znam odgovoriti nič bolje kot tisto, kar vam je vlada na to temo odgovorila.
               Se pa strinjam z vami, da je tu šlo za precej zapleteno zgodbo in da bi bilo, če me
               vprašate meni bolj všeč, da bi bili leta 1996 pokrili tistih ne vem, kar milijardo
               600 milijonov ali kolikor je že bilo takrat, ker smo potem morali plačati tudi še del
               obresti v letu 1997. Moj odgovor, da da, seveda bi vam zelo podobno odgovoril na
               vprašanje ali bi si želel, da bi pravna fakulteto ... <stage>(Ni razumljivo.)</stage> ... Eno so
               želje, drugo je to, kar je sam proračun zapisal.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp60">

               <speaker>PREDSEDNIK JANEZ MEŽAN:</speaker>

               <p>Hvala. Gospod Špiletič.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp61">

               <speaker>BOGOMIR ŠPILETIČ:</speaker>

               <p>Še eno načelno vprašanje. Kakšen je odnos šolskega inšpektorja oziroma inšpektorata
               v okviru ministrstva za šolstvo in ali je ta povsem samostojen pri svojem odločanju.
               Kako ta sestavlja program svojega dela, komu poroča?</p>
               <p>Kakšna narava teh poročil, ki jih izdela ali je to zgolj obvestilo ministru in
               pristojnim ostalim? Kaj se dogaja v tem sistemu? Kaj sam lahko ukrepa pri izvajanju
               svojega dela in po kakšnem postopku deluje? Ali je to kakšen poseben upravni
                  postopek<stage type="mag"/><stage>(Nadaljevanje)</stage> ali kakršenkoli
               drug. Hvala.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp62">

               <speaker>PREDSEDNIK JANEZ MEŽAN:</speaker>

               <p>Gospod inšpektor, prosim.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp63">

               <speaker>GOSPOD DOLENC (?):</speaker>

               <p>Hvala lepa za to vprašanje, ker se mi zdi, da je to tudi eno osrednjih vprašanj
               lahko, še posebej glede na to, da je ta naš inšpektorat verjetno eden redkih v
               Sloveniji, ki je še na začetku razvoja, vsaj po kadrih in sicer.</p>
               <p>Res je, da smo organ v sestavi. Zdaj, kaj vse to pomeni, bo verjetno še bolje od
               mene gospod minister lahko povedal. Ampak enako velja za vse inšpektorate. Moram pa
               reči, zdaj ne da bi vedel, kako drugje poteka, da vsaj v času pol leta, kolikor vodim
               ta inšpektorat, moram reči - pa ali kdo to verjame ali ne - da smo bili v svojih
               postopkih popolnoma neodvisni. To sicer ne pomeni, da to vedno velja, ker
               predpostavljam, da je lahko, seveda ko si sestavni del nekega ministrstva, tudi bolj
               ali manj pod tem vplivom. Ampak tu zagotavljam, da v tem času, še posebej pa ne v tem
               primeru, čeprav je zadevo tudi na nek način ministrstvo, nismo bili praktično niti
               povezani, kaj šele, da bi to vplivalo.</p>
               <p>Druga stvar, ki je. Inšpektorat ima zadaj zakon o šolski inšpekciji in tudi zakon o
               upravnem postopku, ki ju mora spoštovati.</p>
               <p>Tretje. V našem zakonu o šolski inšpekciji piše, da predložimo ministru vsakoleten
               program našega dela. Naše delo po zakonu o šolski inšpekciji pa se pravzaprav nanaša
               na tri vrste nadzora, redni, izredni in ponovni nadzor. Glede na sedanje število
               inšpektorjev, to so trije za vse področje, Slovenijo in za vse zavode, ki spadajo pod
               to, kar nadzorujemo, se seveda ukvarjamo predvsem s tem drugim, to je izrednim
               nadzorom ali to pomeni z nadzorom na pobudo. Tako kot verjetno vsakdo, si želim tudi
               sam priti v situacijo, ko se bo to obrnilo bolj v korist rednega nadzora, pri katerem
               bi lahko marsikakšno takšno napako mogoče prej, ne samo odkrili, ampak mogoče tudi na
               nek način preventivno delovali, da do nje niti prišlo ne bi.</p>
               <p>Tretje. Po tem istem zakonu smo zadolženi, da vsako leto pripravimo poročilo za
               preteklo leto in ga predložimo ministru. Mi smo to letos tudi storili in tudi prvič
               letos je bilo precej v javnosti zapisanega in povedanega v zvezi z ugotovitvami
               šolske inšpekcije. Hvala lepa.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp64">

               <speaker>PREDSEDNIK JANEZ MEŽAN:</speaker>

               <p>Hvala. Dr. Hren-Vencljeva.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp65">

               <speaker>DR. HELENA HREN-VENCELJ:</speaker>

               <p>Gospod inšpektor, želela bi še pojasnilo.</p>
               <p>Prej ste omenili, da je vedno približno 200 intervencij in da polovica teh je brez
               osnove. Drži? Ali je med tistimi stotimi, približno stotimi, morda bil tudi kakšen
               podoben primer, kot je primer, o katerem zdaj razpravljamo, ali pa je ta tako
               izjemen, da je o tem izvedela tudi javnost, ne samo tisti, ki so bili udeleženi v tem
               procesu.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp66">

               <speaker>PREDSEDNIK JANEZ MEŽAN:</speaker>

               <p>Hvala. Gospod inšpektor.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp67">

               <speaker>GOSPOD DOLENC (?):</speaker>

               <p>Hvala lepa. Saj to je zelo zanimivo, ker lahko povežem ravno to, kar smo zapisali
               tudi v poročilu za preteklo leto.</p>
               <p>Zapisali smo, da približno tretjina pobud, se pravi pritožb, leti ravno na področje
               pravic, uresničevanja pravic udeležencev izobraževanja <stage type="mag"/><stage>(Nadaljevanje)</stage> in če sem zdaj tu zelo določen, je to, kar je seveda
               tudi pričakovati v šolstvu, na področje ocenjevanja. Na področju ocenjevanja je to
               pretežno usmerjeno na ugovore, tako kot pravilnik tudi predvideva, na ugovore na
               oceno med letom ali pa tudi na zaključno oceno. Zdaj takega primera, kjer bi šlo za -
               tu moram reči, da vsaj kolikor jaz poznam tudi zgodovino tega inšpektorata, je
               specifičen primer in ga še nismo imeli, in že po tej plati je tudi bil za neko pravno
               prakso za nas zelo zanimiv. Vsi ostali se pa večinoma nanašajo ali na kakšno
               izključitev, ko dijak ali starši menijo, da ni bilo prave osnove za to. Pa, kot
               pravim, nekje približno v polovici primerov imajo udeleženci prav, drugič se pa
               pokaže, da tudi ne, ali da niso bili spoštovana določena določila o ocenjevanju,
               torej o pridobivanju ocene med letom ali pa na koncu leta. In takrat se seveda
               pokaže, to je tisto, mislim, da ste ravno vi prej vprašali v zvezi s tistim prvim
               primerom v juniju, ko smo se tudi ukvarjali ne le s tem dijakom, ampak še z dvema
               dijakoma, kjer so čisto regularno dali ugovor na zaključno oceno, in je šlo za to,
               ali gimnazija - torej, stvar inšpekcije je samo, ne da se spušča v to, kaj so jih
               vprašali, čeprav smo pravzaprav pridobili tudi to, te pravice seveda nimamo, da bi
               lahko o tem sodili, za kar so predvideni tudi izvedenci po zakonu. Imamo pa pravico
               presoditi, ali je bil postopek, ki ga je šola ubrala, korekten, torej pravno
               korekten. In v tem primeru smo ugotovili, da je bil, zato tam ni bilo nobenega
               ukrepa, seveda tudi proti Plečnikovi gimnaziji v tistem primeru. In to je prvi del
               zgodbe. In takih in podobnih primerov je večina.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp68">

               <speaker>PREDSEDNIK JANEZ MEŽAN:</speaker>

               <p>Gospod Špiletič.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp69">

               <speaker>BOGOMIR ŠPILETIČ:</speaker>

               <p>Hvala. Glede na to, kar je prej gospod inšpektor povedal, in da imamo danes pred sabo
               poročilo tega inšpektorata, predpostavljam, da obstaja zapisnik, na podlagi katerega
               je bilo potem izdelano to poročilo. Sprašujem, ali poslanci lahko dobimo na vpogled
               ta zapisnik, ker v poročilu se lahko določene interpretacije tudi tako ali drugače
               zavijejo; na podlagi zapisnika, kjer so pa podrobnejše opisani dejavniki, pa mislim,
               da se da lahko določene stvari razbrati tudi drugače. Tako, da sprašujem, če je
               mogoče dobiti, in če je, bi prosil, da se nam dostavi ta zapisnik pred pričetkom
               izredne seje.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp70">

               <speaker>PREDSEDNIK JANEZ MEŽAN:</speaker>

               <p>Hvala. Gospod Bevk je želel besedo.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp71">

               <speaker>SAMO BEVK:</speaker>

               <p>Hvala za besedo, gospod predsednik. Sprva se nisem nameraval oglasiti. Povedal bom
               samo svoj splošen, oseben vtis ob teh dvomesečnih diskusijah v zvezi s to zadevo.</p>
               <p>Najprej seveda ta stvar, da, prvič, ne podpiram niti prvega niti drugega sklepa, in
               mislim, da nista primerna osnova za diskusijo. Vendar kljub temu, iz vse te vsebine
               in iz vseh teh diskusij, ki so se vlekle na naših odborih in v časopisih, se mi
               vseeno vsiljuje zaključek, da je sistem mature in celotnega ministrstva dodobra
               zbirokratiziran in da je šole zajela šolska birokracija. Šole so namreč tako
               obremenjene z administriranjem, tako tudi pravijo posamezni ravnatelji in učitelji,
               da puščajo ob strani strokovno pedagoško delo. Tudi sam sem opravljal maturo po
               starem, pa vsem tem preteklim generacijam - med nami smo vsi tisti, ki smo naredili
               maturo po starem, pa mislim, da nam ničesar posebej ne manjka. Konec koncev, tudi
               državo in šolsko ministrstvo vodijo ljudje, ki so maturo naredili še po starem.
               Občutek imam, da je matura po tem novem sistemu dosti bolj zahtevna, preobremenjena z
               birokracijo in da izgleda, da je najpomembnejši dogodek v življenju človeka, se ne
               more sploh primerjati niti z diplomo niti z magisterijem ali kaj šele recimo z
               doktoratom na univerzi. Pa tudi sicer je celotna zadeva naravnana na izjemno
               nezaupanje šolskih oblasti do učiteljev in konec koncev tudi do učencev. Zato si na
               koncu ne predstavljam, kako se lahko ta sistem mature še bolj perfekcionira. Hvala
               lepa.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp72">

               <speaker>PREDSEDNIK JANEZ MEŽAN:</speaker>

               <p>Hvala lepa. Gospod Gaber. <stage type="mag"/>
               </p>
            </sp>
            <sp xml:id="SDT2-OZKŠIŠ-Izredna-005-1998-09-11.sp73">

               <speaker>DR. SLAVKO GABER:</speaker>

               <p>Gospod predsednik poskušal bom reči tri stavke na to temo o kateri je bilo pravkar
               govora.</p>
               <p>Jaz se z vami strinjam, da je ta matura relativno zahtevna. Sam se srečujem z
               maturantkami in maturanti, tako tistimi, ki so zelo uspešni in naj povem z veseljem,
               da smo tudi letos imeli kar lepo število takih. V Cankarjevem domu je bilo nedavno
               tega srečanje z njimi. Sprejel jih je predsednik države. Verjamem, da je za njih to
               eden lepših dogodkov v življenju. In prav je tako. Mislim, da je tudi za nas to niso
               bili nepomembni dogodki, ko smo naredili maturo.</p>
               <p>Ali je potrebno kombinirati interno ocenjevanje, ki daleč prevladuje v naših šolah?
               Jaz bi predlagal, da se kdaj s tem mogoče tudi odbor z ocenjevanjem na sploh, ker bo
               odbor za šolstvo posebej ukvarja. Mogoče je to detajlno predstavim. Da je treba to
               kombinirati tudi z zunanjim ocenjevanjem. Obče znano je, da je moje prepričanju
               dodatno. Rekel bom obrnjeno. Razprave tekom tega poletja, sam jemljem v tistem
               najboljšem delu, kot tipičen dokaz tega, da je to treba. Da je to primerno. In že
               pred tem sem opozoril, ko sem govoril na začetku, da ne drži teza, kako je prav vse
               podrejeno zunanjem preverjanju. Zunanje preverjanje je ena od točk v sistemu. Če
               gremo pogledati kolikokrat ste ocenjeni, sicer tekom šole, koliko štejejo te ocene za
               vaše življenje. Potem se bojim, da je več kot jasno, da je zelo dobro, da je tudi
               kakšna zunanja med njimi.</p>
               <p>Če si preberete zadnje šolske razglede. Nedavno tega so izšli, boste ugotovili, pa
               ne pravim, da je to pravilo. V obe smeri gredo zgodbe. Obstoji dijakinja, ki je
               pridobila 34 točk na maturi. V šoli je bila prav dobra, 34 točk so vse možne točke.
               Ne samo, da komu to naredi kakšen minus, tudi kakšen plus naredi. Pokaže se na
               primer, da je statistično mogoče ugotoviti za letošnjo generacijo, da so se rahlo
               popravile na maturi ocene, sorazmerno gledano v relaciji do internih fantov. Ker se o
               tem dosti in rado govori v tej državi. In še marsikaj drugega se pokaže. Jaz
               predlagam morda gospod predsednik, ne vem če to sploh smem.</p>
               <p>Da bi morda kdaj rekli na to temo kakšno besedo. Da je za to potrebno tudi kaj zelo
               rigoroznih, birokratskih postopkov. Jaz birokracijo jemljem v enem pomembnem delu kot
               zelo koristno in nujno zadevo v urejeni državi. Je moj odgovor da! Ali se da kje kaj
               zmanjšati tega? Verjetno! Napore je treba v to smer vložiti. Da bi se pa odmaknili od
               zunanjega preverjanja, posebej na maturi. Opozarjam prikličite si v spomin čase in to
               so bili naši časi, ko smo se mi vpisovali na univerzo in ko smo imeli sprejemne
               izpite na univerzi po nekem povsem določenem ključu. <stage type="mag"/><stage>(Nadaljevanje)</stage> Jaz lahko prinesem tekste, ki so takrat govorili o
               tem, kako je to nemogoč sistem, sistem brez tega tipa mature. Vem, da smo hitro
               pozabili, da danes ni več tistega, kar je takrat bilo. Ampak vrnilo se bo, če bi
               slučajno ne imeli podobne mature. Mi smo imeli zelo velike probleme prepričati obe
               univerzi v Sloveniji, da to priznata. Tako, da računam na to, da bomo dograjevali
               stvari, jih tudi poenostavljali tam, kjer bo to mogoče. Praktično smo dosegli
               dogovor, da bodo za teden dni skrajšali rok, v katerem bodo vsi vedeli, kakšne
               rezultate imajo na maturi. Vendar tudi tukaj vas moram opozoriti: mi nismo
               razglašali, čeprav bi najverjetneje, če bi imeli piar kot se spodobi, to morali
               narediti, če bi se to šli, kot se spodobi. Pred desetimi dnevi so bili razglašeni
               rezultati preverjanj v Veliki Britaniji. Na mednarodni maturi se na rezultate čaka
               bistveno dlje kot pri nas, in tako naprej je mogoče vse te sisteme preiti. Evropa pa
               praviloma ima tudi zunanje preverjanje, še posebej na tej stopnji. Razlog je pa
               relativno preprost: v sicer zelo pomembno internost naliti nekaj zunanje razvidnosti
               ne škodi karakterju nobene nacije; mislim, da na naše pa sploh ne.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp74">

               <speaker>PREDSEDNIK JANEZ MEŽAN:</speaker>

               <p>Hvala, gospod minister. Kratka replika. Jaz seveda z veseljem sprejemam, da uvrstim
               tudi na dnevni red odbora to problematiko, vendar se bojim, da bom od koga naletel,
               da zadevo politiziram, kot se je to že pri marsikateri stvari zgodilo. Samo v toliko
               kratko repliko.</p>
               <p>Želi še kdo besedo? Gospod Špiletič.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp75">

               <speaker>BOGOMIR ŠPILETIČ:</speaker>

               <p>Če bi lahko dobil odgovor na moje prejšnje vprašanje oziroma ali je mogoče pridobiti
               zapisnik o opravljenem inšpekcijskem pregledu v tem primeru, ki ga danes obravnavamo,
               in če je odgovor da, potem bi prosil, da se nam posreduje še pred začetkom izredne
               seje.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp76">

               <speaker>PREDSEDNIK JANEZ MEŽAN:</speaker>

               <p>Gospod Dolenc.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp77">

               <speaker>BOJAN DOLENC:</speaker>

               <p>Če lahko pojasnim. Ta odbor je tudi spremljal sprejemanje zakona o šolski inšpekciji.
               Namreč, inšpektor je človek s posebnimi pooblastili, ki na podlagi zakonskega
               pooblastila lahko tudi ima vpogled v določene zbirke osebnih podatkov. In v tem
               zapisniku je mnogo teh podatkov iz zbirke osebnih podatkov. Seveda je možno dobiti ta
               zapisnik, še posebno, kadar je sprožena kakšna parlamentarna preiskava, ki je posebej
               določena, posebej pooblaščena za pregled zbirke osebnih podatkov. V primeru, da bi se
               pa tak zapisnik, ki vsebuje mnogo osebnih podatkov, množično razmnoževal, pa mislim,
               da bi imeli mnogo pomislekov, če ne celo zavor, da bi sploh tak zapisnik lahko
               razmnožili. Hvala.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp78">

               <speaker>PREDSEDNIK JANEZ MEŽAN:</speaker>

               <p>Hvala. Gospod Špiletič.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp79">

               <speaker>BOGOMIR ŠPILETIČ:</speaker>

               <p>Ja, gospod Dolenc, saj ste zelo hitro vskočili in odgovorili namesto šolskega
               inšpektorja. Jaz sem namreč vprašanje postavil njemu in predpostavljam, da kot
               inšpektor tudi sam gotovo to ve in da bi on znal to pojasniti, kar ste vi zelo hitro
               vskočili. Tako, da prosim, če ste kot sekretariat državnega zbora, potem ohranite
               distanco in se v vseh primerih ravnajte z enako kritično distanco, kot ste jo
               poskušali sedaj zelo vehementno in s pravnim čistunstvom tukaj. Res je, če so osebni
               podatki, gotovo ti niso za na oglasno desko državnega zbora. Poznamo pa tudi, da je
               mogoče zapisnik označiti kot zaupnega in ga posredovati, in vsak se bo temu primerno
               tudi držal. Ne vem pa, od kdaj poslanci državnega zbora ne moremo dobiti vpogleda v
               določene listine upravnih organov. Kako naj potem državni zbor kot najvišji politični
               organ v tej državi opravlja nadzor nad izvršno vejo oblasti? Po tej logiki lahko pač
               vsak označi neke dokumente<stage type="mag"/> <stage>(Nadaljevanje)</stage> za
               zaupne in enostavno poslanci bomo ostali praznih rok. Saj nisem rekel, da mora biti
               ta zapisnik objavljen v časopisu, ampak vprašam, če ga lahko dobimo. Lahko ga dobimo
               kot zaupnega, kot strogo zaupnega in ne vem še kaj, vendar ne govorite, ni mogoče.
           </p>
            </sp>
            <sp xml:id="SDT2-OZKŠIŠ-Izredna-005-1998-09-11.sp80">

               <speaker>PREDSEDNIK JANEZ MEŽAN:</speaker>

               <p>Hvala.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp81">

               <speaker>BOJAN DOLENC:</speaker>

               <p>Če dovolite, se moram pač oglasiti ponovno. Nisem skočil na mesto šolskega ministra,
               ampak v vlogi sekretariata in pa tudi nisem takoj skočil, ker je bilo že vprašanje
               nekoliko prej naslovljeno in sem se čutil dolžnega tudi kot pravni, lahko rečem
               uslužbenec tega državnega zbora, da tolmačim zadevo, ki je splošnega pomena. Seveda,
               povedal sem, da je možno pridobiti tako listino, vendar pod določenimi pogoji. Dobro
               vemo iz teh inšpektorskih nadzorov, kaj se piše in kako se piše, pod določenimi
               pogoji, ne pa brezpogojno. Hvala lepa.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp82">

               <speaker>PREDSEDNIK JANEZ MEŽAN:</speaker>

               <p>Hvala. Če dovolite, da še sam, če ni drugih vprašanj, postavim dve vprašanji.
               Poudarim pa naj, da seveda me zanima predvsem in samo morebitna vpletenost ljudi,
               določenih ljudi iz ministrstva za šolstvo v ta problem, pa nič drugega, tako da ne bi
               naletel na kakšen očitek politizacije. Rad bi seveda dobil odgovor na naslednje
               vprašanje, vprašanje, če ga bom danes, ampak rad bi ga dobil, kdo se je obrnil na
               gospoda Jeraja, da naj posreduje v tem problemu, kdo se je obrnil. Verjetno sam
               gospod Jeraj sam od sebe tega samoiniciativno ni storil. Zakaj to vprašanje
               postavljam? Predvsem zato, ker sem v kar nekaj časopisihi in tudi razgovorih prebral
               in slišal, da je bilo na gimnaziji Jožeta Plečnika, ko je gospod Jankovič zahteval
               izpisnico, omenjeno tudi ministrovo ime, če ne bo te izpisnice dobil. Na podlagi tega
               vprašanja oziroma teh dejstev postavljam to vprašanje.</p>
               <p>In drugo vprašanje. V inšpektoratu oziroma v tem zapisniku, poročilu inšpektorata
               Republike Slovenije za šolstvo na 3. strani spodaj je ugotovljeno, kar je bilo danes
               že nekajkrat povedano, da je, ko je gospa Čižmanova poklicala na državni izpitni
               center, gospa Darja Domanko potrdila, da omenjeni kandidat v nobenem primeru ne more
               opraviti maturo v spomladanskem roku. V naslednjem odstavku pa piše, da je državni
               izpitni center dovolil prenesi šifro za maturo iz gimnazije Jožeta Plečnika v njihov
               zavod itn. Se pravi državni izpitni center je dovolil. Zanima me seveda vprašanje,
               kako je lahko državni izpitni center dovolil? Ali je dovolil, verjetno je dovolil,
               zdaj, ali bo to šele preiskava pokazala kasneje, ne vem in seveda predvsem kdo je
               tisti, ki je dovolil. Očitno ta gospa Domanko ne, vsaj iz zapisnika se da razbrati.
               Ti dve vprašanji me pač zanimata. In še enkrat poudarjam, izključno na tej relaciji
               me zanima kot politika oziroma še bolj kot ne politika, poslanca in še bolj kot
               opozicijskega poslanca. Hvala lepa. Gospod inšpektor.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp83">

               <speaker>GOSPOD___________:</speaker>

               <p>Ja, predvsem na prvo vprašanje zagotovo lahko odgovorim zaradi tega, ker imamo
               izjave teh vpletenih. Torej tako oče Jaka, gospod Jankovič, kot gospod Jeraj, oba
               priznavata, da je pravzaprav oče se obrnil na Jeraja, ki ga pač kot športnika je tudi
                  poznal,<stage type="mag"/><stage>(nadaljevanje)</stage> s tem vprašanjem, in
               sicer zato, ker je že takrat, ko je jemal izpisnico na Plečnikovi gimnaziji, zahteval
               tudi maturitetno šifro, da jo odnese na Univerzum. Po njegovi izjavi je dobil sicer
               neko številko, ki je pa bila menda neka druga številka iz dokumentov na tej
               gimnaziji, tako da ko je prišel na Univerzum, v resnici ni imel te šifre, ki so jo
               tam potrebovali za nadaljnje delo na področju mature in zaradi tega, ker tega ni iz
               Plečnikove gimnazije mogel dobiti, je prosil za pomoč gospoda Jeraja, da v tem
               posreduje. Gospod Jeraj priznava, da je povprašal tudi direktorja izpitnega centra in
               to le ta tudi priznava, kako s tem gre, ali je to sploh mogoče ali ne in dobil
               zagotovilo, da se to dogaja. Dijaki se selijo pred maturo in jo opravljajo tudi
               drugje in zaradi tega je to neka tehnična zadeva, ki jo morajo prinesti. Gospod
               Pruško bo verjetno znal povedati, da celo če te šifre ne bi imel, bi se z EMŠO
               številko lahko pojavil na maturi, tako da to ni popolnoma nemogoče, je tudi to v
               pravilih in v tem kontekstu je bilo mišljeno posredovanje Jeraja po teh izjavah.</p>
               <p>V izjavah vpletenih je jasno, da je babica povprašala, zdaj ko ima 4. letnik, ali je
               možno, da gre - matura se praktično še ni pričela - tudi dijak na maturo, je normalno
               tako kot vsak predsednik šolske maturitetne komisije, če sam ne ve na določene stvari
               popolnoma jasnega odgovora, povprašala za nas edino pristojno, to je gospo
               Domanjkovo, ki se s tem ukvarja in ta je ugotovila, da v kolikor je bil ta rok kršen,
               to je te obveznosti opravil pozneje, je naslednji rok v avgustu oziroma septembru,
               tako da je popolnoma jasno to povedala, kar še bolj utrjuje prepričanje, da je
               vendarle šlo tu za zavestno krivdo nekoga, ki je bil zadolžen za to, da se ne kršijo
               ta pravila. Samo toliko bi lahko, verjetno bi pa več tule lahko izpitni center
               povedal, kako ta prenos tehnično poteka. Direktor izpitnega centra je zagotovil, da
               je bila v tem primeru tudi tajnost, kar je pomembno, prenosa te šifre zajamčena.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp84">

               <speaker>PREDSEDNIK JANEZ MEŽAN:</speaker>

               <p>Hvala. Želi še kdo besedo? Dr. Gaber.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp85">

               <speaker>DR. SLAVKO GABER:</speaker>

               <p>Gospod predsednik, ker ste sami navajali verjetno poročilo inšpektorata, jaz v
               poročilu ne vidim, da bi bila zapisana ta kontradikcija kot trditev, da je državni
               izpitni center enkrat trdil da ne, potem pa trdil da da. Tega ne znam najti v tekstu
               v tej obliki, kot ste nam predstavili. Sam tudi razumem - bolje pove gospod glavni
               inšpektor, da do tega ni prišlo, da bi imeli dve izjavi državnega izpitnega centra,
               ali pa vas nisem prav razumel.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp86">

               <speaker>PREDSEDNIK JANEZ MEŽAN:</speaker>

               <p>Bom pojasnil, če dovolite. Celoten zapisnik je napisan na podlagi izjav ljudi in jaz
               sem pač dve izjavi, ki sem ju tu noter prebral, <stage type="mag"/><stage>(nadaljevanje)</stage> citiral, ki se mi zdita pač v nasprotju. Saj je celotni
               zapisnik zapisan na podlagi izjav. Eno je izjava gospe Čižmanove, drugo je izjava
               gospoda Jeraja in tako naprej. In to je na tretji strani spodaj.</p>
               <p>Gospod Špiletič.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp87">

               <speaker>BOGOMIR ŠPILETIČ:</speaker>

               <p>Hvala. Jaz sem izrazil željo, da bi pod določenimi pogoji, ki jih določa zakon v
               naši poslanski skupini, želeli vpogled oziroma sprejeti zapisnik o opravljeni
               inšpekciji na podlagi katerega je narejeno poročilo, ki ga imamo tu pred seboj.
               Sprašujem gospoda inšpektorja. Ali bomo to prejeli? Še enkrat poudarjam, pod
               določenimi pogoji, ki jih določa zakon. V nasprotnem, če bo odgovor da, se strinjam,
               v nasprotnem primeru grem pa v proceduralno vprašanje, da o tem glasujemo in
               glasujemo o tem, da šolski inšpektorat posredujejo vsaki poslanski skupini po en
               izvod zapisnika pod določenimi pogoji, ki jih opredeljuje zakon.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp88">

               <speaker>PREDSEDNIK JANEZ MEŽAN:</speaker>

               <p>Hvala. Gospod inšpektor.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp89">

               <speaker>GOSPOD ______________:</speaker>

               <p>Jaz mislim, da v tem trenutku bi zelo težko zagotovil, ker vendarle moram pogledati
               ali ni kaj takega v zakonu, kar bi nam preprečevalo popolnoma vse to dajati. Mislim
               pa, kot govori gospod Špiletič o tem, da pod posebnimi pogoji, je pa verjetno v tem
               primeru tudi možno, ker praktično v zapisnikih tu ni govora o zapisniku, ampak o
               zapisnikih in seveda tudi o izjavah. Ni pravzaprav bistveno nič drugega, kot to, kar
               smo tudi nekako v poročilih skušali navesti. Seveda pa je možnost to videti pod
               nekimi pogoji in prebrati. Ne vidim razloga zakaj tudi ne bi.</p>
            </sp>
            <sp xml:id="SDT2-OZKŠIŠ-Izredna-005-1998-09-11.sp90">

               <speaker>PREDSEDNIK JANEZ MEŽAN:</speaker>

               <p>Hvala. Gospod Špiletič je verjetno zadovoljen z odgovorom. Želi še kdo besedo? Če
               ne, potem je naša naloga na koncu samo še, da se opredelimo do obeh predlaganih. Za
               državni zbor do obeh predlaganih predlogih, sklepov, ki so zapisani v tem sklicu.</p>
               <p>Predlog sklepov k 2. točko izredne seje državnega zbora Republike Slovenije - ukrepi
               za odpravo nepravilnosti delovanja ministrstva za šolstvo in šport.</p>
               <p>Prvi predlog in drugi predlog. Za državni zbor se moramo do teh dveh predlogov
               opredeliti. Želi kdo besedo? Če ne, bi dal prvi predlog sklepa na glasovanje.</p>
               <p>Kdo je za? <stage>(4 člani.)</stage> Je kdo proti? <stage>(8 članov.)</stage></p>
               <p>Ugotavljam, da predlog ni dobil podpore.</p>
               <p>Drugi predlog.</p>
               <p>Kdo je za? <stage>(4 člani.)</stage> Je kdo proti? <stage>(8 članov.)</stage></p>
               <p>Ugotavljam, da tudi drugi predlog ni dobil podpore.</p>
               <p>Ta predlog sklepa, formalni, da smo se seznanili s poročilom inšpektorata in
               ministrstva za šolstvo in šport v zvezi s tem primerom. Tudi ta predlog najbrž vsi
               podpiramo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Želi še kdo besedo? Če ne, zaključujem 5. izredno sejo odbora državnega zbora
               Republike Slovenije za kulturo, šolstvo in šport. Lepo vas pozdravljam in želim
               prijeten vikend.</p>
               <stage type="time">(Seja je bila zaključena 11. septembra 1998 ob 12.37 uri.)</stage>
            </sp>
         </div>
      </body>
   </text>
</TEI>