<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-OZNPIP-Redna-009-1997-04-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">673F3159097F4971C1256468004BC09E</idno>
               <idno type="custom" subtype="day">F5E08D01134C2944C1256479003703C6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=F5E08D01134C2944C1256479003703C6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIP-Redna-009-1997-04-11.OZNPIP" n="009">
               <name>Redna</name>
               <date when="1997-04-11"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIP-Redna-009-1997-04-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIP-Redna-009-1997-04-11.OZNPIP">
                        <orgName key="OZNPIP">Odbor za notranjo politiko in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO IN PRAVOSODJE</stage>
            <stage type="session">Nadaljevanje 9. seje</stage>
            <stage type="date">(11. april 1997) </stage>
            <stage type="time">Seja se je nadaljevala 11.4.1997 ob 10.05 uri.</stage>
            <stage type="chairman">Sejo je vodila Darja Lavtižar-Bebler, predsednica odbora.</stage>


            <sp xml:id="SDT2-OZNPIP-Redna-009-1997-04-11.sp1">

               <speaker>PREDSEDNICA DARJA LAVTIŽAR-BEBLER:</speaker>

               <p>Če smo sklepčni, bi začeli z včeraj prekinjeno sejo. Vse vas lepo pozdravljam, še
               posebej goste in predstavnike predlagatelja!</p>
               <p>Za danes smo se dogovorili, da bomo obravnavali predlog zakona o spremembah in
               dopolnitvah zakona o kazenskem postopku in pa predlog zakona o spremembah in
               dopolnitvah kazenskega zakonika Republike Slovenije. Pa bi začeli s tem drugim
               najprej. Kaj predlagate? Včeraj smo imeli tudi tako na dnevnem redu - najprej
               kazenski zakonik, potem pa postopek. Bi prosila predstavnika predlagatelja, da
               uvodoma pove.</p>
            </sp>
            <sp xml:id="SDT2-OZNPIP-Redna-009-1997-04-11.sp2">

               <speaker>GOSPOD________:</speaker>

               <p>Hvala za besedo. Morda je prav, da začnemo s kazenskim zakonikom res, ker so
               spremembe manj obsežne in tudi ne zahtevajo tolikšne obrazložitve.</p>
               <p>Gre v bistvu za prilagoditev določb kazenskega zakonika zahtevam Evropske skupnosti,
               konkretno zahtevam, izhajajočim iz konvencije o preprečevanju pranja denarja.
               Spremembe se pa nanašajo v enem delu na spremenjen člen, ki določa odvzem
               premoženjske koristi, pridobljene s kaznivim dejanjem, in na samo definicjo pranja
               denarja v 252. členu obstoječega kazenskega zakonika, in pa na dva člena, ki se na ta
               dva osnovna člena navezujeta.</p>
               <p>Torej, mislim, da je dovolj podrobno pojasnjeno, zakaj in na kakšen način je prišlo
               do teh sprememb v obrazložitvi k zakonu. Sem pa pripravljen še dati podrobnejša
               pojasnila, če bodo poslanci to zahtevali. Morda bi pa kasneje, ko bodo obravnavani
               tudi predlagani amandmaji poslanske skupine SDS še nekaj dodal k temu, kar sem zdaj
               povedal. Hvala lepa.</p>
            </sp>
            <sp xml:id="SDT2-OZNPIP-Redna-009-1997-04-11.sp3">

               <speaker>PREDSEDNICA DARJA LAVTIŽAR-BEBLER:</speaker>

               <p>Torej, iz priloženega gradiva ste člani odbora videli, da je odbor v prejšnjem
               mandatu, Odbor za notranjo politiko in pravosodje že obravnaval ta predlog za
               spremembo kazenskega zakonika, in takrat tudi ni soglašal s tem, da bi bil sprejet
               skrajšani postopek, tako da zdaj lahko tudi štejemo da je, in je potem tudi, mislim,
               Ministrstvo za pravosodje umaknilo ta predlog. Tako, da gre zdaj za redni postopek.</p>
               <p>Dobili ste tudi pismo dveh cenjenih profesorjev za kazensko pravo, in sicer gospe
               prof.dr. Šelihove in gospoda prof.dr. Bavcona. Za danes smo ju povabili sem, vendar
               pa imata neke obveznosti na Pravni fakulteti, zaradi tega se opravičujeta, nista
               mogla priti. Pri čemer pa je gospa Šelihova rekla, da v imenu obeh pove, da še vedno
               nekako vztrajata pri strokovnih stališčih. Mi seveda na to nismo vezani, ampak
               mislim, glede na to, da gre za strokovnjaka, da je prav, da upoštevamo pri naši
               obravnavi tudi ta stališča.</p>
               <p>Predstavnik Sekretariata za zakonodajo in pravne zadeve, gospod Rozman, imate kaj
               dodati k temu?</p>
            </sp>
            <sp xml:id="SDT2-OZNPIP-Redna-009-1997-04-11.sp4">

               <speaker>GOSPOD ROZMAN:</speaker>

               <p>Mi nimamo pač nič za dodati. Mnenje smo podali, prejeli ste ga, tako da v bistvu se
               bolj nekako dotika redakcijskih pripomb na predlog zakona. Skratka, v tej fazi ne bi
               imeli kakšnih bistvenih pripomb.</p>
            </sp>
            <sp xml:id="SDT2-OZNPIP-Redna-009-1997-04-11.sp5">

               <speaker>PREDSEDNICA DARJA LAVTIŽAR-BEBLER:</speaker>

               <p>Mi smo danes dobili na mizo ravnokar dodatna stališča. Sicer pa ste opazili v tem
               poročilu Odbora za notranjo politiko in pravosodje, ki datira z dne 4.4.1996, da je
               odbor sprejel sklep, da ne soglaša s predlogom predlagatelja, da se predlog zakona o
               spremembah in dopolnitvah kazenskega zakonika Republike Slovenije obravnava po
               skrajšanem postopku - to smo že ugotovili - in da je predlagal, da se obravnavata
               predlog zakona o spremembah in dopolnitvah kazenskega zakonika in predlog zakona o
               spremembah in dopolnitvah zakona o kazenskem postopku na isti seji Državnega zbora.
                  <stage type="mag"/>(Nadaljevanje) To je tudi zdaj storjeno,
               ker sta oba zakona skupaj uvrščena na dnevni red Državnega zbora.</p>
               <p>Naš odbor bi pravzaprav danes moral verjetno potrditi oziroma tako predlagam, že
               sprejete sklepe odbora, namreč, da je predlog zakona o spremembah in dopolnitvah
               kazenskega zakonika primerna podlaga za pripravo predloga zakona za drugo obravnavo.
               Odbor je takrat tudi predlagal dodatna stališča, in sicer, da so z vidika varstva
               človekovih pravic, da se naj z vidika varstva človekovih pravic ponovno prouči
               določilo v prvem odstavku predloga spremembe 96. člena kazenskega zakonika, ter se
               predvidi odvzem premoženja, ki ustreza vrednosti premoženjske koristi na način
               oziroma po določilih zakona, ki ureja izvršilni postopek in zavarovanje. Prouči pa
               naj se tudi upravičenost razlikovanja pojma "celotna vrednost" in "dejanska
               vrednost", potem pojem "bližnji sorodnik" je potrebno jasno precizirati in določiti
               krog oseb, ki naj bodo v danem primeru pod tem pojmom zajete, in pojem "udeleženca"
               je potrebno določno opredeliti. To so bila konkretna stališča odbora. Najbrž je
               umestno, da tudi ta odbor vztraja pri teh stališčih.</p>
               <p>Nismo pa razrešili enega temeljnega vprašanja, ki na nek način ostaja, po mojem
               mnenju, še vedno odprto. Namreč, opozorilo, ali je primerno lotevati se sprememb
               kazenskega zakonika parcialno, in ali je res ta konvencija o prepovedi pranja denarja
               - ali jo je res treba na ta način v tem kazenskem zakoniku opredeljevati tako, kot je
               zdaj predlagatelj predlagal. Jaz bi prosila, da člani odbora malo v tej smeri pač
               tudi razmišljajo. Prosim, gospod Bele.</p>
            </sp>
            <sp xml:id="SDT2-OZNPIP-Redna-009-1997-04-11.sp6">

               <speaker>GOSPOD BELE:</speaker>

               <p>Jaz bi najprej dal pripombe na pripombe stroke oziroma profesorjev, zato ker sem pač
               iz iste stroke, pa bi rad povedal, da mnenja niso enaka, kot ste jih tu navedli.</p>
               <p>Najprej glede vprašanja, ali je potrebno določiti podrobneje odvzem premoženske
               koristi v kazenskem zakoniku ali zadoščajo tiste določbe, ki so v zakonu o kazenskem
               postopku ali pa v izvršilnem zakonu. Jaz moram povedati, da je odvzem premoženjske
               koristi vendarle sankcija, ki je nastala v zvezi s kaznivim dejanjem. Sicer izrecno
               mi načela zakonitosti ne vežemo na odvzem premoženjske koristi neposredno, ampak
               posredno le, in bi opozoril, da je tudi kazenski zakon izrecno vezal v svojih
               načelnih določilih odvzem premoženjske koristi na opredelitev v samem kazenskem
               zakoniku. In sicer je rekel, po pogojih, določenih s tem zakonikom v 5. členu,
               tretjem odstavku, se proti storilcu zaradi storjenega kaznivega dejanja ali izrečene
               kazenske sankcije, uporabita tudi odvzem premoženjskih koristi in objava sodbe. Torej
               je zakonik povedal, da to mora pisati v tem zakoniku, da mora biti napisano, ne pa
               kje drugje. Saj to je pa tudi razumljivo, ker sem povedal, da je to v bistvu kazenska
               sankcija in je treba v tem zakonu ljudem vnaprej povedati, kaj vse jih lahko doleti.
               Jaz moram povedati, da je zlasti italijanski zakon zelo podroben. On ima posebno
               poglavje o civilnih sankcijah v kazenskem zakoniku in tam bolj podrobnejše kot mi
               ureja to, s kakšnim premoženjem recimo posameznik jamči za plačilo premoženjske
               koristi, potem tudi, kaj je primer, če gre za - ali je solidarno odgovoren, ali
               odgovornost po deležih, kjer ne določa posebnih določb, pa se sklicuje na civilno
               pravo, ampak je to blanketna določba. Kazenski zakonik se sklicuje na civilno pravo.
               In jaz mislim, da s stališča načela zakonitosti to mora biti v kazenskem zakoniku
               določeno, kaj se sme in kaj se ne sme, ne pa prepuščati to drugim zakonom.</p>
               <p>Drugo vprašanje je vprašanje te dvojne kaznivosti, ki se predlaga v zvezi s kaznivim
               dejanjem pranja umazanega denarja. Namreč, da lahko nekdo odgovarja ne samo za
               pranje, ampak tudi hkrati za temeljni delikt, s katerim je bil tisti denar
               pridobljen, ki naj bi se pral.<stage type="mag"/> (Nadaljevanje)
               Zdaj je tako, glede tega lahko mi kaznivo dejanje pranja denarja izenačimo s kaznivim
               dejanjem prikrivanja. Saj je ena posebna oblika je prikrivanje pravzaprav pranje
               denarja, ampak glede kaznivega dejanja prikrivanja je vedno veljalo načelo, da ne gre
               za dvojno kaznivost, da gre za enojno kaznivost, da gre za tako imenovano nekaznivo
               naknadno dejanje in tako sta na strani 164 svoje knjige tudi Bavcon in Šelihova
               napisala in se mi zdi zdaj, dobro, res da ni v redu in nekorektno, če pišeta, če bi
               se po naključju in zaradi neznanja zgodilo, da bi kakšen sodnik štel, da gre za
               navidezni realni aspekt, saj vendarle ta je pa tako pravilo, taka pojasnila v svoji
               knjigi, da to je navidezni aspekt in zato, da ne bi sodniki tako kot pri nas štejejo,
               ampak povsod po svetu pravna teorija, da v tem primeru gre za navidezni aspekt, da če
               hočemo to obrniti in dati sodniku pooblastilo, da odloči drugače, moramo pač napisati
               v zakon, da tukaj obstoji dvojna kaznivost in to je, mislim, tudi to izhaja iz načela
               zakonitosti. No, mislim, to sta dve glavni pripombi.</p>
               <p>Tretje pa je vprašanje, ali je potrebna parcialna sprememba v kazenskem zakonu. Na
               žalost smo storili kazenski zakonik, to se pravi, torej vsa kazniva dejanja, ki so
               mogoča, smo združili v to kaznivo dejanje, vendar nismo predvidevali, da bodo zdaj
               naše integracije itd., bodo zahtevale usklajevanje našega prava na raznih področjih,
               zlasti gospodarskem, z evropskim recimo pravom ali pa s tujim pravom in da bodo
               tukaj, bo treba, ali spreminjati kazenski zakonik ali pa začeti sprejemati tudi
               posamezne, tako imenovane stranske kazenske zakone, dovoliti, da se neka materija
               vendarle uredi v drugem zakonu in tukaj je posledica, da se to zdaj ureja parcialno,
               tega, ker pač to ni bilo urejeno, kazenska materija v tem zakonu o pranju denarja,
               ampak je bila urejena v kazenskem zakonu. Za bodoče se pa lahko sprejme, da ne bo
               treba celega zakona spreminjati, če dopustimo tudi možnost, da je kakšna kazensko
               pravna določba zunaj kazenskega zakonika. S petim, kar se pa jaz strinjam, tisti
               predlog, ki ga je dal zbor glede tega, da je treba bližnjega sorodnika podrobneje
               opredeliti. Bližnji sorodniki imajo drugačen položaj glede odvzema premoženjske
               koristi zaradi tega, da se jih ne spravlja v položaj, da bi bili dolžni pričati proti
               obdolžencu, posredno bi se ga s tem sililo, da so dolžni pričati, zato se njihovo
               omejuje samo na to, da se izjasnijo, ali so plačali celotno vrednost ali niso plačali
               celotne vrednosti. Ne spušča se pa v druga vprašanja, kako je bil pridobljen in kako
               jim je obdolženec in tako, da jim o tem ni treba pričati. Je pa prav, da se bližnje
               sorodnike navede, kdo so to in po mojem naj bi bilo to osebe, ki so oproščene
               dolžnosti pričevanja. Ene so itak že naštete tu, pa bi še ostale tudi našteli.</p>
            </sp>
            <sp xml:id="SDT2-OZNPIP-Redna-009-1997-04-11.sp7">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Gospod Deisinger najprej.</p>
            </sp>
            <sp xml:id="SDT2-OZNPIP-Redna-009-1997-04-11.sp8">

               <speaker>MAG. MITJA DEISINGER:</speaker>

               <p>No, ker gre za vprašanje dopolnitve 252. člena s pomembno novo obliko dvojne
               kaznivosti in ker gospa in gospod profesor vztrajata na tem svojem pravnem stališču v
               tem dopisu, sicer datuma nima, naj povem poleg tega, kar je kolega doktor Bole
               povedal, da gre za seveda spoštovanje temeljnega načela zakonitosti, na katerega vsi
               prisegajo, namreč, če ni definitivno decidirano to navedeno, ne more nekdo
               odgovarjati za neko kaznivo dejanje, ki bi se tukaj, kot je pod točko 2 navedeno,
               bilo jasno vsakemu sodniku. Tudi konvencija Sveta Evrope o preprečevanju pranja
               denarja je posebej dala možnost državam, podpisnicam, ki ratificirajo, da to dvojno
               kaznivost uvedejo ali ne uvedejo. V drugih državah, v Avstriji recimo, ko tega niso
               sprejeli, je v vsej teoriji, v Avstriji to posebej navedeno, da se ne more nekdo
               kaznovati za prehodno dejanje in za pranje denarja. Če se Slovenija za to odloči in
               razlogi za to govorijo, da gre za to, za posebno kaznivo dejanje, mora decidirano po
               sedmem odstavku to dvojno kaznivost uvesti in bi rekel takšna razlaga kot je tu
               ponujena, bi rekel, nima nobene pravne osnove. Kot rečeno, celo v učbeniku obeh
               profesorjev je drugačno stališče zavzeto. Zdaj, zakaj je pravzaprav potrebno
               spreminjati to kaznivo dejanje po dveh letih dejavnosti. Ja, kdor ne spremlja pojava
               fenomena pranja denarja,<stage type="mag"/> (Nadaljevanje) si to
               težko predstavlja, da recimo na sestanku predsednik Clinton 15 minut govori o
               organiziranem kriminalu in pranju denarja predsednikom zahodno-evropskih držav, lahko
               si predstavljamo, kakšen pomen ima. In druge države gredo enako v tem kratkem obdobju
               v enake spremembe kot Slovenija. Slovenija ne sme zdaj ostati, bi rekel in se ne
               prilagajati tej zakonodaji. Kot pa je gospa predsednica rekla, da ne gre za skrajšan
               postopek in so možne tudi druge dopolnitve, naj povem, da je tudi Vrhovno sodišče,
               kazenski oddelek, predlagal Ministrstvu za pravosodje že nekatere nove spremembe. Gre
               za vprašanje nove oblike poslovnih (?)določil, gre za vprašanje denarne kazni, ki je
               popolnoma zamrla v naši državi, na prste ene roke lahko preštejemo zaradi novega
               modela in vprašanje podkupovanja predstavnikov mednarodnih organizacij, še nekatere
               druge praznine, ki so se pokazale, ampak bi rekel v teku uporabe dveh let tega
               zakona, tako da v tem pogledu bi bilo mogoče potrebno nekatere spremembe, zlasti pa
               tudi upoštevati priporočila ministrov Sveta Evrope iz septembra lanskega leta, ki
               narekuje nekatere spremembe tudi v kazenski, materialni in procesni zakonodaji. Hvala
               lepa.</p>
            </sp>
            <sp xml:id="SDT2-OZNPIP-Redna-009-1997-04-11.sp9">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Pelko.</p>
            </sp>
            <sp xml:id="SDT2-OZNPIP-Redna-009-1997-04-11.sp10">

               <speaker>GOSPOD PELKO:</speaker>

               <p>Hvala. Kolega magister Deisinger je povedal večino stvari, ki sem jih želel sama
               povedati. Morda bi dodal samo to, da se pač kot predstavnik predlagatelja strinjam z
               vsemi sklepi, ki jih je v zvezi s tem zakonom, s tem predlogom zakona sprejel
               prejšnji odbor, seveda nanašajo se na redni postopek in na vse tiste dopolnitve in
               probleme, na katere naj predlagatelj pri pripravi zakona za drugo obravnavo še pazi.
               Morda samo glede načina spreminjanja kazenske zakonodaje. Dejansko je težko gledati
               zakon kot neki statičen, kot neko statistiko, ki se ne sme spreminjati, ki se ne more
               spreminjati občasno. Zakon je treba ves čas spremljati, spremljati njegovo uporabo v
               praksi in slediti tudi tekočim dosežkom in novitetam, ki se pojavljajo pač v našem
               vključevanju v Evropsko skupnost. Cel kup novih problemov je identificiranih že s
               področja kazenskega prava, ki se nanašajo konkretno na kazensko materialno pravo, pa
               tudi nekaj starih, ki morda niso bili upoštevani kot na primer zastaralni roki, ki
               niso bili ustrezno prilagojeni znižanju kazni pri posameznih kaznivih dejanjih, tako
               da smo zdaj v situaciji, ko kazniva dejanja glede na njihovo vsebino, glede na
               njihovo materialno vsebino prehitro zastarajo kot pa oziroma hitreje kot so zastarala
               prej po prejšnjem starem zakonu, kar seveda ni nekako v interesu države pač v tem
               segmentu, še posebej glede gospodarskega kriminala, o katerem se v zadnjem času
               toliko govori. Poslovno goljufijo je na vsak način treba definirati in vnesti v
               kazenski zakonik na ustrezen način, tudi zaradi enotne klasifikacije gospodarskega
               kriminala. Zdaj recimo policija vse goljufije šteje kot poslovne goljufije, če jih je
               recimo storil neki privatnik ali pa obrtnik, sodišča in tožilstva imajo drugačne
               klasifikacije. Tukaj je treba stvari poenotiti in potem pač tudi ustrezne enotne
               ukrepe v smislu pač kriminalne politike zoper te stvari uvajati. Zato enostavno
               moramo vztrajati pri pač spremembah kazenskega zakonika v predlaganem segmentu in
               omogočiti, da tekoče spreminjamo tudi tiste provizije, tiste norme pač, pri katerih
               se zato pokaže potreba. Seveda z vsem spoštovanjem varovanja človekovih pravic in
               svoboščin in v okvirih, kot nam jih pač dopušča Ustavno sodišče in pa mednarodni akti
               s tega področja. Treba je pa pustiti po moje tukaj pač stroki ta manevrski prostor,
               da se sproti prilagaja tovrstnim spremembam. Hvala.</p>
            </sp>
            <sp xml:id="SDT2-OZNPIP-Redna-009-1997-04-11.sp11">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Gospod Stroligo.</p>
            </sp>
            <sp xml:id="SDT2-OZNPIP-Redna-009-1997-04-11.sp12">

               <speaker>KLAVDIO STROLIGO:</speaker>

               <p>Hvala lepa. Ne bom ponavljal tega, kar so kolegi že sedaj povedali. Mislim, da se
               strinjam z vsem tem, kar je bilo do zdaj povedano v prid spremembam kazenskega
               zakonika glede določil v zvezi z zasedbo premoženja oziroma premoženjske koristi, ki
               izvirajo iz kaznivih dejanj in pranja denarja. Rad bi dodal samo to, da ko so te
               spremembe nastajale v okviru Urada za preprečevanje pranja denarja in ob pomoči in
               sodelovanju, da rečem vseh zainteresiranih ministrstev, večjega dela slovenske
               kazensko-pravne stroke, dobile podporo vseh nadzornih institucij, ki so sodelovale s
               soglasno podporo vseh nadzornih institucij, ki so sodelovale v tako imenovani Ropovi
               komisiji v zvezi z lastninskim preoblikovanjem podjetij, pravim soglasno podporo, kar
               je zelo pomembno. Ne nazadnje del tega je bil podprt tudi s strani širšega kroga
               pravnikov na zadnjih pravniških dnevih v Portorožu po razpravi, ki je seveda pokazala
               tudi nekatere razlike v razmišljanjih. <stage type="mag"/>
               (nadaljevanje): Rad bi povedal samo to, da novembra meseca 1995 je urad te predloge
               naslovil na Ministrstvo za pravosodje po teh razpravah. Od leta 1995 so tudi tiste
               stvari, ki so se zdele kot neka teorija postale danes praksa. V Sloveniji je ta
               problem realen, je prisoten, dimenzije samo tistih zadev, ki so že v fazi sklepov o
               preiskavi in rečem resornega obravnavanja, kažejo na to, da denar, ki se pere pri nas
               tudi s strani organiziranih kriminalcev iz tujine, je zelo velik. Ne gre samo za naše
               domače probleme, ki jih rešujemo, s tem rešujemo mednarodne probleme in smo del
               mednarodne skupnosti. To je prva stvar.</p>
               <p>Druga stvar. Tema, ki ste jo na začetku povedala ali je potrebno spreminjati zakon
               zaradi ratifikacije konvencije o pranju denarja zasebno in tako naprej. Če ne želimo
               biti država z figo v žepu, ko pristopimo k nekemu mednarodnemu pravu, potem je jasno,
               da je to treba narediti. Vprašanje je samo kdaj in v kakšnem času smo sposobni to,
               kar predlagamo tudi realizirati z vso logistiko, ki sledi temu. Ne toliko na področju
               pranja denarja, veliko več na področju zasega in zaplembe premoženjske koristi. V tem
               kontekstu dva predloga, ki pomenita novost v kazenskem zakoniku sta premik, torej
               prvič ne samo odvzem premoženjske koristi, ki izvira iz kaznivih dejanj, marveč v
               primeru, ko te premoženjske koristi ali premoženja ni mogoče najti, tudi možnost
               odvzema drugega premoženja storilcev in njegovih sorodnikov pod določenimi pogoji že
               v fazi predhodnega kazenskega postopka. To je pomemben ukrep, ki lahko prepreči
               marsikaj. To je ukrep v katerega je šlo zelo veliko zahodnoevropskih držav. Naj
               omenim samo, da točno takšno idejo in z zelo podobnimi zakonodajnimi rešitvami že tri
               leta zelo normalno živi Nizozemska, ki ima zelo podobno ureditev na področju tudi
               pranja denarja, ki je tudi ratificirala konvencijo, Italija in vseh tistih 14 držav,
               ki so že ratificirale konvencijo ali pa vsaj večina teh držav, so šle v to brez
               kakršnihkoli pomislekov, z vsem tistim, kar je potrebno izpeljati.</p>
               <p>Brez da bi šel posebej v detajle naj samo še to povem, da sem član ekspertne skupine
               Sveta Evrope za boj proti korupciji. Naj povem, da se je v letošnjem letu
               pripravljata dve konvenciji na tem področju, da so znotraj ekspertne skupine nekatere
               rešitve že zelo jasne, torej brez dileme, jasno da morajo iti še v politično
               obravnavanje in v sprejem tega akta, ampak mislim, da bi kazalo nekatere spremembe,
               ki so nesporne, mislim, da tudi pri nas v razpravi, ki je bila do sedaj na to temo,
               vključiti že v to spremembo. Gre za ne tako velike spremembe, vendar za pomembne
               spremembe, ki se nanašajo na kaznivost uradnih oseb tujih organov, tujih držav, na
               kaznivost predstavnikov mednarodnih institucij, na kaznivost predstavnikov nenazadnje
               mednarodnih sodišč.</p>
               <p>Področje, ki ni urejeno in ki ga je treba urediti zaradi mednarodnega sodelovanja in
               v zvezi z zastaralnimi roki, glede na to, da se pridružujem tudi tej pobudi.
               Navsezadnje smo tudi pismeno v sodelovanju z drugimi strokovnjaki podprli in
               predlagali zastaranje v zvezi s tem obstaja pri poročilu Sveta Evrope iz septembra
               lansko leto, ki izrecno napotuje države, da naj revidirajo zastaralne roke na
               področju gospodarskega kriminala, zato da bi lahko omogočile vsem državnim organom,
               da lahko zberejo potrebne dokaze, ker je zbiranje teh dokazov težje kot je sicer pri
               normalnih kaznivih dejanjih. Vsa zastaranja nekaterih kazenskih postopkov, od večjih
               naj omenim samo Elan, so tudi posledica tega, da smo radikalno znižali zagrožene
               kazni in s tem naredili tudi verjetno nehoteno vendar škodljivo posledico na
               problematiki zastaranja. Tudi to je argument k temu, da pač sodišča še nekaj časa ne
               bodo mogla hitro reševati teh postopkov, kar pomeni, da z rešitvijo na področju
               zastaralnih rokov se tudi tukaj lahko naredi. Hvala lepa.</p>
            </sp>
            <sp xml:id="SDT2-OZNPIP-Redna-009-1997-04-11.sp13">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Lavrinc.</p>
            </sp>
            <sp xml:id="SDT2-OZNPIP-Redna-009-1997-04-11.sp14">

               <speaker>MAKSIMILJAN LAVRINC:</speaker>

               <p>Hvala za besedo. Nekaj bi vprašal in nekaj bi povedal. Vprašal bi naslednje.
               Poslušal sem pozorno predstavnika predlagatelja in pa potem gospoda Deisingerja in
               gospoda Stroligo?. Sprašujem namreč, stališča, ki jih je sprejel odbor teh vedenj še
               ne vsebujejo.<stage type="mag"/>(nadaljevanje) Torej, če se že
               sedaj ve, da bi bilo treba nekaj malega v kazenskem zakoniku popraviti in je to
               mogoče vključiti v drugo branje sprememb, če ne bo to na nek način konzumirano v
               stališčih tega odbora, potem ne vidim pravnega naslova za to, da to predlagatelj
               stori. Zato mislim, da je treba potem, če se to ve, danes pomagati odboru, da pride
               do potrebnih stališč in da se to predlagatelju na nek način naloži. To je prvo.</p>
               <p>Drugo bom pa rekel, da sem pogledal tudi tole, kar smo dobili danes na mizo. To so
               predlogi stališč Poslanske skupine SDS in se s prvim in tretjim predlogom popolnoma
               strinjam. Zelo prepričljivo je zadeva obrazložena, medtem ko se mi pa drugo stališče
               zdi neoperativno. V izvedbenem smislu se mi zdi, da bi bil na nek način celo preveč
               zajeten zaloga za to, da se že v te spremembe vključi. Celo imam razmislek, ker
               spominjam se tega zadnjega primera - na takšno razmišljanje napotuje obrazložitev, da
               so se recimo kresala ta mnenja, kdo je tisti, ki pade pod to in kdo ni tisti, torej
               kdo sploh je lahko storilec takega kaznivega dejanja, ki ga imamo zdaj sicer
               opredeljenega. Je pa vsekakor tudi ta stvar vredna posebne pozornosti in posebnega
               razmisleka, vendar kot se vidi zdaj, da ni nikjer gorela voda kljub temu, da smo se
               takrat odločili za normalen postopek. Celo nekaj koristi vidim, da je do tega prišlo
               zaradi tega, ker bomo lahko zdaj zadevo še bolj popolno dali na sonce in poslušali
               smo vse, ki so mislili drugače. Vsi so imeli tudi čas povedati. Zato mislim, da sploh
               v takem politično suptilnem področju, kot je to področje, ki ga omenja 2. točka teh
               predlogov, da je vredno posebno pozornosti, razmisleka, tudi političnega pretehtanja,
               koliko daleč in na kakšen način. Hvala.</p>
            </sp>
            <sp xml:id="SDT2-OZNPIP-Redna-009-1997-04-11.sp15">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Petan.</p>
            </sp>
            <sp xml:id="SDT2-OZNPIP-Redna-009-1997-04-11.sp16">

               <speaker>RUDOLF PETAN:</speaker>

               <p>Kolega bi tudi opomnil okrog te 2. točke, ker za 1. in 3. smo očitno ugotovili, da
               se verjetno več ali manj vsi strinjamo. To obrazložitev sprejemam, da je treba to
               opredeliti. V bistvu smo tudi tako nekako napisali, da naj se opredeli. To se pravi,
               opredeli, kaj to je, kdo pod to zapada, na kakšen način, kako se naj to obravnava,
               tako da je bilo to tudi tako mišljeno. Zdaj ne trdim, da moramo ravno tu opredeliti
               vse te točke, ker je to res obširno, vendar mi smo želeli, da se ta problem iznese,
               da mi določeno stališče do tega imamo, da se opredelimo do tega, ali bomo rekli, da
               je to v tem zakonu, ali se mora pripraviti novi zakon; če je obširen, je lahko tudi
               tako, vendar želeli smo sprožiti to tematiko in da odbor o tem nekaj reče. Očitno smo
               vsi mnenja, da nekaj bo treba reči. Zdaj, če bo ravno to ta zakon, ker se bo to
               opredelilo, ali pa kakšen novi zakon, to bo pa odbor - člani odbora naj svoje povedo.
               V glavnem smo mi želeli to vprašanje sprožiti in da ga je treba obravnavati in nekako
               začeti postopek, da to pride tudi do realizacije in da dobi svoje pravne okvire.
               Hvala.</p>
            </sp>
            <sp xml:id="SDT2-OZNPIP-Redna-009-1997-04-11.sp17">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Kangler.</p>
            </sp>
            <sp xml:id="SDT2-OZNPIP-Redna-009-1997-04-11.sp18">

               <speaker>FRANC KANGLER:</speaker>

               <p>Strinjam se s 1. in 3. točko, pri 2. točki bi se pa ustavil in bi se navezal na
               besede gospoda Petana, kaj je sploh politična korupcija, ali ima dejansko politična
               korupcija kot takšna elemente kaznivega dejanja, kajti, če se navežemo nazaj na neke
               primere, vemo, da podkupovanje je opredeljeno kaznivo dejanje, napeljevanje je
               opredeljeno kaznivo dejanje v kazenskem zakonu in ta tema je zelo občutljiva in
               strokovnjakom nalaga, da se tu pretehtajo stvari in zelo dobro razmislijo, <stage type="mag"/>(Nadaljevanje) kajti je tudi ta stvar politična
               korupcija in zelo širok pomen. Konec koncev bi potem lahko vsakodnevno vsako drugo
               manjšo potezo politike oziroma politika opredelili kot politično korupcijo.</p>
               <p>Bi pa rekel to, da bi pri 1. točki še predlagal, da se povečajo kazni ne samo za
               gospodarski kriminal; v zadnjem času imamo po statističnih podatkih v Sloveniji velik
               porast organiziranega kriminala. Predvsem gre to za organizirane skupine in tudi na
               področju organiziranega kriminala, kjer se tiče kaznivih dejanj, bi predlagal, da se
               kazni povečajo.</p>
            </sp>
            <sp xml:id="SDT2-OZNPIP-Redna-009-1997-04-11.sp19">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Mežan.</p>
            </sp>
            <sp xml:id="SDT2-OZNPIP-Redna-009-1997-04-11.sp20">

               <speaker>JANEZ MEŽAN:</speaker>

               <p>Hvala. Pri 2. točki - politična korupcija - najbrž nima smisla, da tukaj zdaj
               govorimo, kaj to je, ampak verjetno to poznajo že kje po svetu in po Evropi v
               njihovih zakonih in najbrž bi bilo treba pogledati, kako je to urejeno drugje in
               potem reči: zato so strokovnjaki, to najbrž dobro poznajo in potem reči nekaj tudi o
               tem, kaj je to in kako je to zadevo mogoče v tem zakonu ali kje drugje urejati.</p>
            </sp>
            <sp xml:id="SDT2-OZNPIP-Redna-009-1997-04-11.sp21">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Deisinger.</p>
            </sp>
            <sp xml:id="SDT2-OZNPIP-Redna-009-1997-04-11.sp22">

               <speaker>MITJA DEISINGER:</speaker>

               <p>Nisem vedel za ta predlog, ampak ker smo že tudi na Vrhovnem sodišču predlagali
               vprašanje korupcije predstavnikov tujih mednarodnih organizacij itd., lahko povem, da
               sem ravno en strokoven članek oddal. S tem vprašanjem sem se ukvarjal in gre za širšo
               konotacijo. Jaz sem tudi pogledal neke predloge v tem članku, ki bo v pravosodnem
               biltenu izšel; namreč ni tako preprosto reči zdaj samo politična korupcija in
               poslanci, kajti poslanci in svetniki so v našem kazenskem zakoniku opredeljeni
               eksplicitno kot uradne osebe in so potem v istem položaju kot sodniki in ministri. Če
               ne velja za ene, ne velja za nobenega in to lahko postane velik problem s
               podkupovanjem, tako da bi bilo mogoče razmisliti, da se vsa korupcijska kazniva
               dejanja, isti problem je pa korupcija v gospodarstvu. Tudi tam bi bila potrebna
               manjša sprememba, da bi bilo mogoče pametno vsa korupcijska kazniva dejanja zopet
               pregledati in ustrezno; da je v tujini problem - v Nemčiji so imeli kaznivo dejanje
               podkupovanja poslancev. Sprejeli so amandma, pa niso dopolnili 2. člena in je začasno
               izpadel. Nov predlagani amandma ni uspel. V Nemčiji je desetine kritičnih napadov v
               teoriji, zakaj ne in velik pritisk, da se posebej uvede takšna korupcija, tako da je
               tudi po Evropi to problem, ampak kot rečeno, pri nas imamo zelo široko koncepcijo
               tega kaznivega dejanja in bi bilo treba proučiti, kako bi se mogoče - namreč to je
               tekst iz leta 1951 tega kaznivega dejanja - da bi se to proučilo.</p>
            </sp>
            <sp xml:id="SDT2-OZNPIP-Redna-009-1997-04-11.sp23">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Lavrinc.</p>
            </sp>
            <sp xml:id="SDT2-OZNPIP-Redna-009-1997-04-11.sp24">

               <speaker>MAKSIMILJAN LAVRINC:</speaker>

               <p>Kratka dopolnitev ali vprašanje - to, da so poslanci uradne osebe, ni mnenje vseh
               pravnikov v tej državi. Zdi se mi, da je tožilstvo v neki zadevi drugače ukrepalo,
               zato bi za prihodnje prosil strokovnjake s tega področja, če si želijo dobiti našo
               naklonjenost, ker tukaj sedimo kot politiki, bo zelo dobro, da se pove vse, se pravi
               in plus in minus.</p>
            </sp>
            <sp xml:id="SDT2-OZNPIP-Redna-009-1997-04-11.sp25">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Deisinger.</p>
            </sp>
            <sp xml:id="SDT2-OZNPIP-Redna-009-1997-04-11.sp26">

               <speaker>MITJA DEISINGER:</speaker>

               <p>Gospod Lavrinc, morate prebrati kazenski zakonik, 126. člen, drugi odstavek, 1.
               točka: Uradna oseba po tem zakoniku je lahko poslanec v Državnem zboru in člani
               Državnega sveta; je lahko - Ja, kje pa je lahko? Tam, kjer dela, saj je jasno.</p>
            </sp>
            <sp xml:id="SDT2-OZNPIP-Redna-009-1997-04-11.sp27">

               <speaker>PREDSEDNICA DARJA LAVTIŽAR-BEBLER:</speaker>

               <p>Najprej bom dala besedo gospodu Veletu.</p>
            </sp>
            <sp xml:id="SDT2-OZNPIP-Redna-009-1997-04-11.sp28">

               <speaker>GOSPOD VELE:</speaker>

               <p>Vprašanje politične korupcije se mi zdi zelo zapleteno. Tu ni samo stvar kazenske
               regulative, ampak je tudi stvar spoštovanja ustave in vzpostavljanje ustavnih
               razmerij. <stage type="mag"/>(Nadaljevanje) Mi ne smemo
               pretirati stvari tako daleč, da bi nazadnje postala sodna oblast tista, ki bi recimo
               neka obračunavanja, kar spada pred parlament, potem o tem razsojala. In je zdaj
               vprašanje, ali ta - res je po kazenskem zakoniku uradna oseba lahko, ampak v nobenem
               primeru ne more biti recimo uradna oseba poslanec takrat, kadar on poda svoje mnenje
               ali glas in on velja za nekaznivega glede tega, ker ustava tako pravi. In tukaj lahko
               kazenski zakon tako ali drugače razlagamo, ne more biti. Torej ostane samo vprašanje
               tistega, ki daje poslancu, ampak to je pa zopet razlika. Treba je povedati, če je on
               nekazniv takrat, kadar bi to - potem, zakaj pa ta, ki daje, in je treba tudi za
               tistega, ki daje, posebej to povedati, ker načelno je tako, ljudje svoja sredstva
               lahko dajejo. In kdaj je prepovedano nekaj dajati in kaznivo, je treba posebej
               povedati, ne pa postaviti to pod vprašaj.</p>
            </sp>
            <sp xml:id="SDT2-OZNPIP-Redna-009-1997-04-11.sp29">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Zdaj pa gospod Fridelj, prosim.</p>
            </sp>
            <sp xml:id="SDT2-OZNPIP-Redna-009-1997-04-11.sp30">

               <speaker>GOSPOD FRIDELJ:</speaker>

               <p>... (Ni bil vključen!)... načel vprašanje tožilstva. Moram reči, da o tem, da je
               poslanec uradna oseba, ni nikoli bilo dvoma tudi pri nas v javnem tožilstvu oziroma
               državnem tožilstvu, ampak nekaj drugega je bilo v neki zadevi, ki pa vam je vsem
               znana: kakšno uradno dejanje naj bi nekje poslanec napravil. Tistega uradnega
               dejanja, ki ga poslanec napravi, ni bilo. Ker volitve so poslančeva pravica in on
               odloči tako ali pa drugače. In ne moremo nekega poslanca klicati na odgovornost zato,
               kako je svoj glas oddal. In volitve, same po sebi, spadajo v drugo poglavje
               kazenskega zakonika. Tamkaj v kaznivih dejanjih zoper volitve, tamkaj bi moralo biti
               določeno, če poslanec vpliva na nekoga drugega ali pa če je nekdo drug na poslanca
               vplival, da je oddal svoj glas tako in tako, v nasprotju z njegovo voljo. Ampak to
               pa, kakšno uradno dejanje pa naj bi napravil v konkretnem primeru nekdo, je pa - tega
               elementa pa ni bilo v konkretnem primeru.</p>
            </sp>
            <sp xml:id="SDT2-OZNPIP-Redna-009-1997-04-11.sp31">

               <speaker>PREDSEDNICA DARJA LAVTIŽAR-BEBLER:</speaker>

               <p>Dobro. Gospod Ribičič.</p>
            </sp>
            <sp xml:id="SDT2-OZNPIP-Redna-009-1997-04-11.sp32">

               <speaker>DR. CIRIL RIBIČIČ:</speaker>

               <p>Ja, jaz se na tak način ne strinjam s to 2. točko, kot je napisana in ta me vodi zdaj
               v to razpravo. Medtem ko je pa razprava pokazala, da bi bilo smiselno z drugačno
               formulacijo in z drugačno obrazložitvijo nekaj napisati, da je odbor za to ali pa
               vsaj predlagam, da bi sprejeli tako odločitev, da je odbor za to, da se resno prouči
               možnost, ali je potrebno dograditi kazensko zakonodajo na področju vprašanja
               politične korupcije - ne vem, če je to najboljše dati, ampak recimo korupcije pri
               političnem odločanju tudi - ali pa korupcije na sploh, posebej pri sprejemanju
               političnih odločitev, bi bilo verjetno dovolj široko.</p>
               <p>Mi vsi vemo, da je zelo težko postaviti, recimo če že govorimo o delu parlamenta,
               mejo med lobiranjem pa med tistim, kar je moralno zavrnjena korupcija in tisto, kar
               je potem kaznivo dejanje. Seveda se pa lobiranje prenaša, ker takšni so trendi v
               svetu, seveda na vlado in na ministre s poslancev, kar ne pomeni, da ne bi smeli
               urejati tega za poslance, ampak bi morali pogledati seveda tudi vse druge možnosti.
               Predvsem se na izvršno oblast to prenaša. Verjamem, da je seveda to problem tudi obeh
               drugih vej oblasti, zakonodajne in sodne.</p>
               <p>Skratka, jaz bi bil za to, da se to prouči, in da se tudi obrazložitev pove, da je
               to stvar, ki jo proučujejo tudi drugod, in bomo videli potem, kakšen bo rezultat. Ne
               zdi se mi pa smiselna niti ta razprava, niti takšen sklep, ki bi šel na neko
               konkretno zadevo, o kateri je bilo marsikaj moralno zavrženega, narejenega, verjetno
               ne samo o sami zadevi, ampak tudi pri njeni obravnavi je bila v tem Državnem zboru -
               vsaj tak je moj pogled.</p>
            </sp>
            <sp xml:id="SDT2-OZNPIP-Redna-009-1997-04-11.sp33">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Avšič.</p>
            </sp>
            <sp xml:id="SDT2-OZNPIP-Redna-009-1997-04-11.sp34">

               <speaker>JOŽE AVŠIČ:</speaker>

               <p>Gospa predsednica, jaz sem želel pravzaprav nekaj podobnega kot gospod Ciril Ribičič.
               Razprava kaže na to, da problem je, kaže pa na to, da ga mi danes v kontekstu
               razprave ob tej točki ne moremo rešiti. Zato bi bilo dobro oblikovati eno stališče
               odbora, vendar ne tako, kot je v predlogu poslanske skupine. <stage type="mag"/>(Nadaljevanje) Kajti mislim, da to področje sploh ne vemo
               oziroma ne vemo, kakšno je. Korupcija je korupcija. Ta se obravnava po kazenskem
               zakonu. Dobivanje neke podkupnine je rešeno, to ne gre za to. Jaz bi rekel
               pravzaprav, da bi verjetno bolj ustrezno bilo namesto politične korupcije zloraba
               političnega položaja in potem to obdelati, kaj to je. Ampak korupcija sama kot taka
               je opredeljena v kazenskem zakonu. Zdaj, ali je samo še posebna teža, da je poslanec
               ali politik sprejemal podkupnine in tako dalje, potem je to spet drugačno vprašanje,
               to ni politična korupcija, ampak korupcija nekih pooblaščenih oseb, ki bodo malo
               strožje kaznovani. No, to je en del razmišljanja.</p>
               <p>Jaz, skratka, predlagam, da bi verjetno neko stališče tu oblikovali, da ne zavržemo
               tega predloga, ampak ne tak sklep oziroma ne tako stališče, kot je tu predlagano.
               Hvala.</p>
            </sp>
            <sp xml:id="SDT2-OZNPIP-Redna-009-1997-04-11.sp35">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Stroligo.</p>
            </sp>
            <sp xml:id="SDT2-OZNPIP-Redna-009-1997-04-11.sp36">

               <speaker>KLAVDIO STROLIGO:</speaker>

               <p>Dovolite mi samo, da dodam k temu še to, da - prej sem omenil samo dve konvenciji,
               osnutka konvencije v Svetu Evrope. Na tem področju je kar nekaj aktov, ki jih ta
               ekspertna skupina pripravlja. In ti akti ravno posegajo na to področje, trenutno v
               fazi delovnega gradiva, moram povedati, ampak zelo izrazito posegajo točno na
               področje, ki ste ga načeli, tako lobiranje, tako politična korupcija kot tudi vse
               druge oblike korupcije, poslovna in znotraj uradnih oseb, in to ne samo z vidika neke
               kazenske zakonodaje, pač pa tudi s civilnih vidikov, z vidika, da rečem upravnih
               vidikov, z vidika kodeksov obnašanja, z vidika priporočil, ki bodo na to temo in ki
               so že na to temo nastala v OECD-ju, v Združenih narodih. Ta priporočila obstajajo
               nekatera že več kot deset let, recimo glede kodeksov obnašanja v izvršilnih organih,
               v vladnih organih in tako naprej.</p>
               <p>Morda bi bilo dobro, da se res - približujem se temu, da se to temo v tem delu, ki
               se nanaša na kazenski zakonik, osvetli zdaj kot celoto, korupcijo kot celoto z vseh
               vidikov, tako da - sem pa na voljo z vsem gradivom, s katerim verjetno z Ministrstva
               za pravosodje razpolagamo, da je potrebno, da se pripravi ustrezne rešitve. Hvala
               lepa.</p>
            </sp>
            <sp xml:id="SDT2-OZNPIP-Redna-009-1997-04-11.sp37">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Gospod Mozetič.</p>
            </sp>
            <sp xml:id="SDT2-OZNPIP-Redna-009-1997-04-11.sp38">

               <speaker>MIROSLAV MOZETIČ:</speaker>

               <p>Hvala lepa. Jaz predpostavljam, da izhajam iz teh sklepov in stališč, ki so bila že v
               prejšnjem mandatu sprejeta. Jaz sem jih takrat podprl in tudi zdaj jasno podpiram.
               Saj iz tega prvega stališča, mislim, da se vidi predvsem, kjer je bil glavni največji
               problem v razpravi. Vendar mislim, da je tudi to stališče, tudi kar sem danes ponovno
               slišal, kljub vsemu dovolj široko opredeljeno, tako da dopušča možnosti
               predlagatelju, da dejansko to zadevo prouči in uredi tako, kot misli, da je glede na
               vse te konvencije najbolj prav.</p>
               <p>Kar zadeva teh predlogov Socialdemokratov, mislim, da kaže na to, da se bo verjetno
               enkrat ponovno treba resno lotiti vprašanja kaznovalne politike v celoti. Že takrat,
               ko smo ta kazenski zakonik sprejemali in o njem debatirali, je bilo vprašanje, ki se
               je že takrat pojavljalo, da so določene sankcije, zlasti višina za določena kazniva
               dejanja nekoliko prenizka. Vendar takrat je pač prevladalo stališče, da je represija
               dovolj velika in da represija sama na sebi ne pomeni veliko. Vendar trend gre tudi v
               svetu ali pa v Evropi nekoliko drugače.</p>
               <p>Jaz podpiram to zadevo, čeprav, saj pravim, mislim, da bi bilo dobro, da bi bilo
               širše, prvi predlog v celoti. Za drugega podobno, kot so kolegi pripovedovali, v tem
               smislu, da se bi glasil približno tako, da prouči naj se ustreznost in celovitost
               ureditve kaznivega dejanja korupcije, to približno v tem smislu, kar je bila debata,
               kar ne pomeni, da je možno to že urediti do drugega branja, pač da se to prouči in
               potem, če ni možno tako dobro urediti že v tem delu, da se pač to nadaljuje.</p>
               <p>Pri tretjem sklepu pa mislim, da bi bilo morda koristno dodati še eno kategorijo, ki
               je tudi prizadeta, ampak - nasilje in zloraba otrok. Mislim, da, glede na
               obrazložitev, da se iz javnih medijev pojavlja tudi še nasilje in zloraba nad drugo
               kategorijo, ki tudi na nek način - naj mi oprostijo, ampak ne mislim jaz v tem
               smislu, ampak nekoliko šibkejšega, šibkejše moči, to so ženske, kar pomeni, nasilje
               in zloraba otrok in žensk morda celo; naj se podrobneje opredeli in naj se uvrsti med
               hujša kazniva dejanja.<stage type="mag"/> (nadaljevanje):
               Mislim, da obe te kategoriji se vsaj glede na to, kar se pojavlja v javnosti. Tudi
               moških lahko kdaj, ampak mislim, da v prvi vrsti je otrok in žensk. V tem smislu vse
               te tri predloge tudi podpiram.</p>
            </sp>
            <sp xml:id="SDT2-OZNPIP-Redna-009-1997-04-11.sp39">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Gospod Lavrinc je sedaj na vrsti.</p>
            </sp>
            <sp xml:id="SDT2-OZNPIP-Redna-009-1997-04-11.sp40">

               <speaker>MAKSIMILJAN LAVRINC:</speaker>

               <p>Ne posmehujem se, kadar govorim o načelu zakonitosti, zaradi tega, ker se mi zdi, da
               je za nekatere nas še zmeraj eno od najpomembnejših načel. Zato mislim, da se bo kar
               treba držati tega, kar ni opredeljeno kot kaznivo dejanje, pač to ni in se ne da
               človeka preganjati. Celo osebno mislim, da govorim sedaj v kontekstu te politične
               korupcije. Podprl bi bolj predlog gospoda Mozetiča oziroma gospoda Cirila Ribičiča,
               ker mislim, da je treba najprej povedati kaj je lobiranje, kaj je dovoljena sfera
               poslančevega delovanja. Poslanec ni kar tako uradna oseba. Domnevam, da je uradna
               oseba takrat, ko opravlja neko uradno dejanje. Kaj je to tisto sedaj, kar je
               dovoljeno in kaj ni in bo verjetno tudi tukaj še kaj pretehtati. Navsezadnje se vsi
               skupaj tega malo učimo. Ni to že vse povedano na tem področju. Zato mislim, da če se
               predlagatelju kot tistemu, ki je vedno dolžan predlagati nekaj takega splošnega
               naložiti, da se te stvari proučijo, pregledajo, mogoče se celo pripravi kaj
               primerjalnega materiala, to kar je zunaj, bi bilo zelo v redu.</p>
               <p>Drugače pa k temu, kar je dodal gospod Mozetič k 3. točki, malo smeha je bilo tam ob
               nasilju nad moškim, ampak tudi to je huda zadeva, še zlasti in posebno v posebnih
               ustanovah kot so KPD Dob in tako naprej. Kdor se s tem ni seznanil tako da je to
               slišal iz prve roke, ne more imeti predstave kako to gre. Tako da takrat smo to zelo
               tehtali in nimam nič proti, če se razširi tako, da se nasplošno proučijo ali še
               ustrezajo te določbe glede spolnega nasilja takšne ali drugačne vrste.</p>
            </sp>
            <sp xml:id="SDT2-OZNPIP-Redna-009-1997-04-11.sp41">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Rada bi samo opozorila, da bi bilo dobro, ne vztrajam pa ne na tem, da bi do
               11.00 oziroma malo pred 11.00 uro končali s to razpravo, ker potem bi prekinili to
               sejo in moramo poslanci iti, tisti, ki smo se pač tako obligirali, poslušati nagovor
               gospoda Santerja. Gospod Pelko, prosim.</p>
            </sp>
            <sp xml:id="SDT2-OZNPIP-Redna-009-1997-04-11.sp42">

               <speaker>GOSPOD PELKO:</speaker>

               <p>Hvala za besedo. Poskušal bi sumerati to, kar je bilo povedano in nekako oblikovati
               na način, ki bi nam kot predlagatelju potem tudi dal potreben manevrski prostor in
               pač ustrezna navodila in smernice za naše nadaljnje delo. Zdi se mi, da bi pač lahko
               najboljše delo in na način, da bi ob sprejemu pozitivnih sklepov glede tega kar je že
               predlagano in kar je objavljeno v poročevalcu v dosedanji obliki, ob tem odbor
               sprejel še sklep, ki bi nalagal predlagatelju, da ponovno - sedaj ne vem, uporabil
               bom pač besede morda so lahko tudi druge - preveri ustreznost ureditve področja
               gospodarskega kriminala, organiziranega kriminala in korupcije v našem kazenskem
               zakoniku, s posebnim ozirom na politično korupcijo, kar naj še posebej prouči in
               poskuša definirati ali pa oblikovati v kasnejšem toku. Da naj prouči ustrezno
               primernost predpisanih kazni pri teh dejanjih, primernost zakonskega opisa oziroma
               opisov definicij teh kaznivih dejanj, zastaralnih rokov, ki se nanašajo na ta dejanja
               in pač po potrebi v skladu z stališči in potrebami naše države in mednarodne
               skupnosti zakonodajo ustrezno nekako modificira ali pa spremeni. V tem segmentu,
               torej gospodarski, organizirani kriminal in korupcija. To je en segment.</p>
               <p>Drugi bi bil potem, da predlagatelj na ta isti način prouči kazniva dejanja z
               elementi nasilja, še posebej, če gremo potem pač pogledati vsa nasilja skupaj, proti
               otrokom, ženskam in tudi v končni fazi posebnim kategorijam moških, recimo
               zapornikom, torej da naj prouči ustreznost sankcioniranja, morda teh kaznivih dejanj.
               Mislim, da tukaj zakonski znaki so kar ustrezni.<stage type="mag"/> (Nadaljevanje) Tukaj bi morda samo opozoril na to, da dejansko so
               nižje kazni predpisane v kazenskem zakoniku kot so bile prej, ampak predpisane so
               bile ravno zato, ker se niso izrekale takšne kazni kot so bile predpisane v starem
               zakoniku in je potem zakonodajalec rekel, bomo pač predpisali kazni, da se bodo
               izrekale zdaj takšne kot so predpisane. Problem je, ker sodniki zdaj še vedno
               posegajo po nižjih kaznih v teh okvirih in so torej relativno gledano oziroma
               absolutno gledano zdaj kazni v resnici nižje. Tukaj gre bolj za politiko kaznovanja
               kot pa za ustreznost predpisanih kazni. Saj recimo, če je za posilstvo 10-letna kazen
               predpisana, je 10 let čisto v redu, ampak sodnik izreče 1-letno ali pa 2-letno kazen.
               Tukaj je treba pač malo pogledati in razmejiti, preden gremo zviševati te kazni v
               našem kazenskem zakoniku. Torej dva takšna generalna sklepa, pa morda še potem, da bi
               dodali, da se upoštevajo še pripombe Vrhovnega sodišča, tiste, ki so bile pač danes
               dane in pa Urada za preprečevanje pranja denarja v zvezi s pač tem kaznivim dejanjem
               pranja denarja in z njim povezano problematiko v kazenskem zakoniku. In pa še
               ustreznost izrekanja denarne kazni, ker denarna kazen dejansko predstavlja zdaj na
               način, kot je predpisana, neko coklo, ki praktično onemogoča sodnikom, da bi
               vsakokrat izračunali kompleksno denarni znesek in se raje oziroma dnevni znesek in
               potem preračunali to in se, poleg tega nimajo ustreznih podatkov in se potem zatekajo
               k pogojnim obsodbam. Samo za primerjavo bi rekel, da toliko kot je pri nas pogojnih
               obsodb, približno 70 do 80% vseh kaznovanj, je recimo v nekih razvitih državah kot so
               skandinavske države, denarnih kazni. Tam so države bogate, vedo, da je najboljše, če
               pač udari po žepu, ima možnost štirih načinov izrekanja denarnih kazni, od kazni, ki
               je fiksna in znaša recimo 2.000 kron za določeno dejanje in pač toliko za vsakega, pa
               do dnevnih zneskov, kot jih mi poznamo kot četrte oblike, ampak ne edine oblike in
               imajo bogato državo, blagajno, ki se sproti polni itn. Tako da pač bi morali v tej
               smeri tudi razmišljati. Torej predlagam, da se denarna kazen prouči, saj to je tudi s
               stališča Vrhovnega sodišča. To mislim, da bi v zvezi s tem zakonom potem nam
               omogočilo res eno konstruktivno delo.</p>
            </sp>
            <sp xml:id="SDT2-OZNPIP-Redna-009-1997-04-11.sp43">

               <speaker>PREDSEDNICA DARJA LAVTIŽAR-BEBLER:</speaker>

               <p>Ja, seveda ob tem, da zdaj gremo seveda v eno širino.</p>
            </sp>
            <sp xml:id="SDT2-OZNPIP-Redna-009-1997-04-11.sp44">

               <speaker>GOSPOD PELKO:</speaker>

               <p>Ja, s tem bi nam dali malo, ampak je potrebno, mislim ocenjujemo pač, da je treba
               slediti času, ker se pač to dogaja.</p>
            </sp>
            <sp xml:id="SDT2-OZNPIP-Redna-009-1997-04-11.sp45">

               <speaker>PREDSEDNICA DARJA LAVTIŽAR-BEBLER:</speaker>

               <p>In še ob tem dejstvu, da smo kazenski zakonik sprejeli 1994. leta, kar je spet nek
               dodatni element pri tem, da je treba te stvari temeljito preučiti, da morda ne gre s
               takimi hitrimi posegi v spremembe tovrstne zakonodaje. Zdaj pa so se javili, najprej
               gospod Ribičič, potem gospod Kangler in potem gospod Mozetič.</p>
            </sp>
            <sp xml:id="SDT2-OZNPIP-Redna-009-1997-04-11.sp46">

               <speaker>DR. CIRIL RIBIČIČ:</speaker>

               <p>Jaz sem se na isti način zavzemal za preučitev, samo mislim, da je zdaj preširoko
               formulirano, tako kot je bilo tukaj predlagano. Jaz verjamem, da bi to omogočilo, da
               se vse zelo celovito proučuje itn., ampak za ta konkreten postopek bi po mojem mnenju
               morali to omejiti na en tak način, da bi rekli, da bi bilo treba te stvari preučiti z
               vidika slabosti veljavne ureditve, morebitnih pravnih praznin, nejasnosti, drugih
               težav, ki se pojavljajo. Skratka, da ne bi vzeli, da zdaj nek nov koncept kazenskega
               zakona delamo, ampak da gre za popravke, ki so s tega vidika nujni. Zelo se mi pa zdi
               produktivno to, kar je gospod Mozetič začel, da se vklopi v te razprave problem
               kaznovalne politike, ker se marsikaj dejansko zna da reševati in bi na nek način
               seveda tudi parlament lahko temu prispeval, da se, ker je resnično, če gremo
               zaostrovati kazni zato, ker je kaznovalna politika napačna, se z napačnimi sredstvi
               lotimo problema s tem, da se vse ne da na ta način rešiti, ampak ene stvari se pa
               da.</p>
            </sp>
            <sp xml:id="SDT2-OZNPIP-Redna-009-1997-04-11.sp47">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Petan ima repliko.</p>
            </sp>
            <sp xml:id="SDT2-OZNPIP-Redna-009-1997-04-11.sp48">

               <speaker>RUDOLF PETAN:</speaker>

               <p>Jaz bi samo to dodal v enem stavku, pa da ne bom čas kradel. V principu se jaz s tem
               strinjam, kar je bilo povedano, vendar tole, kar tu piše, to je bolj na drobno. Ne
               želimo pa odstopiti, da bi se pa na to pozabilo v tisti splošnosti, na to drevo, ki
               smo ga tu predstavili, ne želimo se izgubiti v gozdu neke splošnosti. Lahko je
               osnovni pristop takšen kot smo rekli, vendar tole pa naj bo podlaga, to, kar se nas
               tiče, če še ima pa kdo drug kakšen drug pogled, pa lahko tudi. Samo to.</p>
            </sp>
            <sp xml:id="SDT2-OZNPIP-Redna-009-1997-04-11.sp49">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Jaz bi zdaj tako predlagala. Mi, če hočemo biti točni in spodobi se, da
               smo točni, bi morali iti, medtem bo strokovna služba pripravila s pomočjo gospod
               Pelka predlog sklepov in stališč. Prosim.<stage type="mag"/>
               (Nadaljevanje) Prosim. Čez eno uro. Prosim, no. Lahko pa najbrž da greste tudi
               poslušati gospoda Santerja.</p>
               <p>(Seja je bila prekinjena ob 11. uri.)<stage type="mag"/>
               </p>
               <p>(Seja se je nadaljevala ob 12.15 uri.)</p>
            </sp>
            <sp xml:id="SDT2-OZNPIP-Redna-009-1997-04-11.sp50">

               <speaker>PREDSEDNICA DARJA LAVTIŽAR-BEBLER:</speaker>

               <p>... da smo razpravo tudi končali. Gospod Kangler se je prej še javil.</p>
            </sp>
            <sp xml:id="SDT2-OZNPIP-Redna-009-1997-04-11.sp51">

               <speaker>FRANC KANGLER:</speaker>

               <p>...(Nima vklopljenega mikrofona.)...</p>
            </sp>
            <sp xml:id="SDT2-OZNPIP-Redna-009-1997-04-11.sp52">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Kangler, bo šlo v pozabo, če se ne boste priključil.</p>
            </sp>
            <sp xml:id="SDT2-OZNPIP-Redna-009-1997-04-11.sp53">

               <speaker>FRANC KANGLER:</speaker>

               <p>Mi itak poznamo in predlagam, da bi odbor sprejel sklep, da dejansko ne bi šli v to
               preširoko, ker po tem takem ... da se zmenimo, ... (nerazumljive besede.)...</p>
               <p>Plus tega sem se hotel še dotakniti ene tematike. Danes smo se že tu pogovarjali o
               otrocih, o ženskah, dejstvo pa je, da ne bi pozabili, v zadnjem času, če se malo
               povrnem na mariborski primer na gospoda sodnika Rebernika, in tudi sam poznam več
               primerov. Vse več je ... uradnikov, bi temu rekel, državnih uslužbencev in tu bo
               treba tudi kaznovalno politiko spremeniti.</p>
               <p>Zato bi tudi predlagal, ker konec koncev ... Poznamo zakon in težko je speljati
               oziroma uvesti zoper tako osebo sankcije. Sankcije lahko spelješ samo takrat, ko je
               življenjsko ... nastalo. ... sprejeli sklepe na Vladi, bi naložili, da tudi okrog
               groženj in podobnih stvari, ki so se pojavile ...(ne sliši se.)...</p>
               <p>... in da bi se tudi tu spremenila kaznovalna politika.</p>
            </sp>
            <sp xml:id="SDT2-OZNPIP-Redna-009-1997-04-11.sp54">

               <speaker>PREDSEDNICA DARJA LAVTIŽAR-BEBLER:</speaker>

               <p>Dobro. Hvala. potem bi smatrala, da smo razpravo k tej točki sklenili in tako kot smo
               se dogovorili smo zdaj tudi pripravili osnutek sklepov in stališč, ki naj bi jih
               danes sprejeli.</p>
               <p>No, po tem takem predlagam, da pogledate ta osnutek in če ima kdo še kakšno
               pripombo, jaz bi pa med tem to prebrala, tako da bo vsem jasno in da bo jasno tudi za
               magnetogram.</p>
               <p>Se pravi: Odbor za notranjo politiko in pravosodje Državnega zbora sprejema
               naslednja sklepa:</p>
               <p>"Prvič: Predlog zakona o spremembah in dopolnitvah kazenskega zakonika Republike
               Slovenije je primerna podlaga za pripravo predloga zakona za drugo obravnava.</p>
               <p>Drugič: Vlada Republike Slovenije naj pripravi predlog zakona za drugo obravnavo v
               skladu z naslednjimi stališči:</p>
               <p>1. Stališča pravnih praznin na katere je opozorilo med drugim tudi Vrhovno sodišče,
               ustreznosti opisov kaznivih dejanj, predpisanih sankcij in zastaralnih rokov, naj se
               preverijo tista določilo kazenskega zakona, ki se nanašajo na področje gospodarskega
               kriminala, organiziranega kriminala in korupcije s posebnim ozirom na področje
               politične korupcije.</p>
               <p>2. Pri kaznivih dejanjih z elementi nasilja, naj se prouči ustreznost višine
               predpisanih kazni.</p>
               <p>3. Prouči naj se ustreznost ureditve načina izrekanja denarne kazni.</p>
               <p>4. Z vidika varstva človekovih pravic naj se ponovno prouči določilo v prvem
               odstavku predloga spremembe 96. člena kazenskega zakona Republike Slovenije, ter se
               predvidi odvzem premoženja, ki ustreza vrednosti premoženjske koristi na način
               oziroma po določilih zakona, ki ureja izvršilni postopek in zavarovanje.</p>
               <p>5. Prouči naj se upravičenost razlikovanja pojma celotna vrednost in dejanska
               vrednost.</p>
               <p>6. Pojem "bližnji sorodnik je potrebno jasno precizirati in določiti krog oseb, ki
               naj bodo v danem primeru pod tem pojmom zajete.</p>
               <p>7. Pojem udeleženca je treba določno opredeliti." Gospod Mežan, prosim. <stage type="mag"/>
               </p>
            </sp>
            <sp xml:id="SDT2-OZNPIP-Redna-009-1997-04-11.sp55">

               <speaker>JANEZ MEŽAN:</speaker>

               <p>... zlorabo otrok naj se podrobneje opredeli in tako naprej tukaj ni vključeno.
               Vztrajamo na tem, da se tudi to stališče vključi. Mislim, da je bil celo še en
               predlog ženske. To stališče predlagamo, da se vključi.</p>
            </sp>
            <sp xml:id="SDT2-OZNPIP-Redna-009-1997-04-11.sp56">

               <speaker>PREDSEDNICA DARJA LAVTIŽAR-BEBLER:</speaker>

               <p>Ali bi bilo primerno, če bi rekli, pri kaznivih dejanjih z elementi nasilja še
               posebej kadar gre za nasilje nad otroki in ženskami, naj se prouči ustreznost
               opredelitve teh kaznivih dejanj in višine predpisanih kazni. Ali je prav?</p>
               <p>Predlagala bi tako, da vsa kazniva dejanja z elementi nasilja v eni točki
               obravnavamo. To sem ravnokar predlagala, da se omeni ženske in otroke.</p>
               <p>Ima še kdo kakšen dopolnilni predlog? (Ne.)</p>
               <p>Potem dajem takšen predlog sklepov in stališč na glasovanje.</p>
               <p>Kdo je za? (10 članov.) Je kdo proti? (Nihče.)</p>
               <p>Ugotavljam, da je bil sklep soglasno sprejet.</p>
               <p>Potem gremo na <title>NASLEDNJO TOČKO DNEVNEGA REDA - PREDLOG ZAKONA O SPREMEMBI ZAKONA O KAZENSKEM
               POSTOPKU.</title>
               </p>
               <p>K tej točki smo vabili iste goste in predstavnike predlagatelja in bi prosila
               najprej gospoda Penka.</p>
            </sp>
            <sp xml:id="SDT2-OZNPIP-Redna-009-1997-04-11.sp57">

               <speaker>GOSPOD PENKO:</speaker>

               <p>Hvala za besedo, gospa predsednica. Pred vami je novela zakona o kazenskem postopku.
               Čeprav gre za relativno mlad zakon, ki je uveljavi šele od 1.1.1995, se je po oceni
               predlagatelja v teh dveh in še nekaj letih pokazala potreba po njegovih
               spremembah.</p>
               <p>Zakon je bil oziroma sprememba je bila pripravljena na način, da smo v vsem tem
               času, v teh dveh letih ves čas konzultirali sodnike, državne tožilce in druge organe,
               ki so zakon uporabljali, sprejemali njihove sugestije, pripombe, se posvetovali s
               pravno stroko in na podlagi tega oblikovali predlog sprememb, ki so pred vami.</p>
               <p>Kot vidite so spremembe v glavnem treh vrst. Prva vrsta se nanaša na ekonomizacijo
               pospešitev in boljšo učinkovitost kazenskega postopka. Ves čas, ko smo pripravljali
               tovrstne spremembe, to so recimo zvočno snemanje glavne obravnave, napoved pritožbe,
               neke provizije, ki se nanašajo na možnost oziroma na kasnejšo možnost izločitve
               sodnika in še nekaj drugih določb, potem so tukaj določbe, ki pomenijo usklajevanje z
               zahtevami Ustavnega sodišča in ustave Republike Slovenije. Tukaj moram že uvodoma
               povedati, da zakon ni več ažuren, ker so medtem prišle nove zahteve, izhajajoče iz
               odločb ustavnega sodišča, ki je že ugotovilo neskladnost določenih provizij
               kazenskega postopka za ustavo Republike Slovenije.</p>
               <p>Potem so v tem zakonu vsebovane tudi nekatere določbe, ki izboljšujejo zahtevo po
               načelu kontradiktornosti, ki je bila postavljena s strani poslancev Državnega zbora
               pri oblikovanju tega temeljnega zakona o kazenskem postopku, ki se sedaj spreminja.
               Tukaj je na primer nekaj povečana vloga državnega tožilca v predkazenskem postopku,
               potem je tukaj večje sodelovanje oškodovanca pri odložitvi kazenskega pregona. Tukaj
               gre za nekaj drugačen način reševanja spora kot pa preko polnega sojenja. Tudi zvočno
               snemanje glavne obravnave je eno takih provizij, ki zagotavlja, da bo pač vse tisto,
               kar je bilo izrečeno na obravnavi v celoti zabeleženo, da se ne bo kasneje pojavil
               dvom v to kaj je kdo rekel. <stage type="mag"/>(Nadaljevanje)
               Rekel bi samo to, glede zakona kot celote. V tisti prvi fazi priprave tega zakona je
               bilo tako kot pri ostalih zakonih, s katerimi imamo sedaj tudi določene probleme,
               morda preveč upoštevano varovanje človekovih pravic in pa premalo ekonomizacija in
               učinkovitost in hitrost kazenskih postopkov in s tem pač učinkovitost državne
               regulative na tem področju. To je do določene mere razumljivo, ker smo pač se
               nahajali v času osamosvajanja, v času, ko smo morali izpolniti vse zahteve evropske
               konvencije o človekovih pravicah, in ko so bile tudi zahteve Ustavnega sodišča do te
               zakonodaje zelo restriktivne, kar je sicer prav, ampak zdelo se nam pa je, seveda -
               no, izhajalo je tudi iz teh dveh postopkov praksi - da je pa le treba najti tisto
               ravnotežje, ki ga v bistvu iščejo vsi kazensko-pravni sistemi; ravnotežje na eni
               strani med učinkovitim postopkom in na drugi strani med zadostnimi garancijami
               človekovih pravic v kazenskih postopkih. Še posebej bi tu poudaril, da smo morda v
               tisti prvi fazi malo pozabili na to, da so ljudje tudi obdolženci in tudi žrtve, in
               da smo preveč mislili na to, da je človek samo obdolženec in smo na ta način pač
               njemu dajali nekako maksimalne garancije, pozabljali pa smo na tiste, ki so jim
               pravice v kazenskih postopkih že bile kršene.</p>
               <p>Ko smo pisali ta zakon, seveda ta zakon zdaj že - novela ZKP-ja že zahteva določene
               dopolnitve, tudi smo v ta stališča, ki vam jih predlagamo zdaj, nekako povzeli, kaj
               vse bi bilo še treba nekako spremeniti v obstoječem ZKP-ju. Ampak smo ves čas tudi
               spremljali judikaturo našega Ustavnega sodišča in judikaturo Evropskega sodišča za
               človekove pravice. In razen v primeru pripora, ki je pač - ki zdaj v tem tekstu, ki
               je v Poročevalcu, ni adekvatno urejen, glede na odločbo Ustavnega sodišča, lahko
               zatrdim, da so ostale določbe, da so v okviru teh meril, ki jih pač predpisujejo
               mednarodne institucije in pa naše Ustavno sodišče, ki se ukvarja s področjem
               varovanja človekovih pravic.</p>
               <p>Če boste sprejeli zakon v besedilu, z vašimi pripombami, tak, kot je, potem bi
               dejansko predlagal, da ob tem sprejmete še ta stališča, ki se predlagatelju - ta, ki
               so zdaj pred vami - in ki se predlagatelju, poleg že obstoječega, zdijo res nujni del
               dopolnitve našega kazenskega postopka. Gre tukaj še za nove rešitve, ki bodo
               omogočile hitrejšo in ekonomičnejšo rešitev posameznih kazenskih zadev. Zdaj se
               veliko govori o mediaciji, o tako imenovani poravnavi med državnim tožilcem,
               oškodovancem in žrtvijo, in obdolžencem v predkazenskem postopku, se pravi na drug
               način rešitve spora za lažja kazniva dejanja, kot da se vse pelje na polno sojenje v
               sodišče.</p>
               <p>Potem je potrebno bolje poskrbeti za položaj žrtev in oškodovancev v kazenskem
               postopku. No, tukaj, v točki 4 teh stališč, so navedeni prav otroci, žrtve nasilja in
               ženske, žrtve nasilja. V tujini poznajo tovrstne provizije. Zdi se mi prav in zdi se
               mi, da je že čas, da tudi pri nas pač nekako poskrbimo za pravice teh ljudi v prvi
               vrsti.</p>
               <p>Potem je tukaj možnost določenih sprememb na področju zaščite prič, posebej prič, ki
               nastopajo v zadevah organiziranega kriminala in ki jih je potrebno zaščititi pred
               storilci, osumljenci teh dejanj. To so zelo enostavne metode, pač omogočijo recimo,
               da se ne izve za identiteto te priče. Seveda, ob vsaki takšni proviziji, ki jo bomo
               vnesli, in tudi ob provizijah, ki so zdaj pred vami, se vsak trenutek pojavi
               vprašanje tehtanja med pravicami obdolženca na eni strani in pa temi procesnimi
               določbami, ki naj omogočijo, da bo pač ta obdolženi nekako pravilno in pošteno
               procesuiran, bom rekel. In tukaj boste morali vi tehtati. Mi bomo tehtali, tudi
               gibali se bomo v predpisanih okvirih, ampak če želimo imeti nek moderen kazenski
               postopek, potem pač se predlagatelju zdi, da se moramo gibati v tej smeri.</p>
               <p>Načelo materialne resnice je v evropskih - iskanje materialne resnice je preživeto.
               Konflikt je potrebno vrniti med stranke na način, da se pač lahko o določenih
               stvareh, ki niso takšne teže, tudi dogovorijo. <stage type="mag"/>(Nadaljevanje) Sodišče zraven sodeluje, pazi na zakonitost, ni pa
               potrebno vsake zadeve do konca izpeljati in izgubljati časa in denarja.</p>
               <p>Tukaj v tej noveli recimo imate določbo, ki - če mogoče malo bolj podrobno pojasnim
               zdaj določbo, ki zvišuje mejo obvezne obrambe na osem let, obrambe z zagovornikom.
               Namreč, zdaj v kazenskem postopku je urejeno tako, da mora imeti vsakdo, ki nastopi
               pred sodiščem, pred okrožnim sodiščem, obvezno zagovornika. To pomeni, da recimo tudi
               diplomirani pravnik, ki nastopi kot obdolženec pred sodiščem, za kaznivo dejanje na
               primer goljufije, ki pove, da se želi braniti sam, država reče, ne, ti boš imel
               zagovornika, in mu postavi zagovornika. In če si ga sam ne želi vzeti, ga postavi po
               uradni dolžnosti. Takšne ureditve na primer ne poznajo nikjer na svetu. Pri nas je to
               obvezno. Zato pač predlagamo, da se zagovorništvo dvigne na višjo raven, da se
               dejansko uveljavi tam obvezno, kjer so to najhujša kazniva dejanja, in pa seveda v
               vseh tistih primerih, kjer so osebe obdolženci revni ali pa kjer se niso sposobni
               sami zagovarjati. To je ureditev, ki je poznana po vseh pravnih sistemih, še precej
               bolj rigorozna, kot se tukaj predlaga.</p>
               <p>O izločitvi sodnika sem že uvodoma povedal. Gre za to, da se je do zdaj lahko
               sodnika izločalo vse do konca glavne obravnave po tem novem postopku. Če stranke niso
               bile zadovoljne z načinom vodenja postopka, so enostavno rekle, izločam tega sodnika,
               ker ni ugodil mojemu dokaznemu predlogu, ker je storil to in to. To je procesno
               dejanje, ki se običajno uveljavlja in izvaja do začetka glavne obravnave, potem se pa
               pusti, da se obravnavo izpelje in se lahko uveljavi naprej v pritožbenem
               postopku.</p>
               <p>Tukaj je potem nekaj provizij, ki določajo, da stranke, ki pač so zakrivile neke
               stroške, da nosijo same te stroške, da stranke, ki izgubijo pravico zaradi tega, ker
               so zamudile roke, izgubijo to pravico - to so vse provizije, ki so poznane. Gre za
               pravico oškodovanca, da nadaljuje pregon, za podobne pravice zasebnega tožilca.</p>
               <p>Nekaj določb se nanaša - to so pač določbe procesne narave, ki naj omogočijo bolj
               ekonomično delovanje sodišča. Nekaj določb se nanaša na posebne metode in sredstva. O
               tem bi morda posebej spregovoril. Tukaj je bilo precej sporov v prvi obravnavi zakona
               - pa bom o tem na koncu.</p>
               <p>Potem gre za določbe, ki ekonomizirajo predkazenski postopek, to je 22., zdaj sem
               pri 22. členu novele. V predkazenskem postopku je do zdaj bilo obvezno - predpisana
               obvezna navzočnost državnega tožilca na naroku, ki ga je vodil preiskovalni sodnik,
               kjer je zasliševal stranko. Tožilci so sedeli na teh narokih in praktično niso počeli
               ničesar, samo izgubljali čas in pa denar. Po drugi strani pa ni bila predpisana
               obvezna navzočnost zagovornika. Če bi želeli potem kotradiktornost do konca, bi
               morali do konca. Nesmiselno je to, pač preiskovalni sodnik naj opravi svojo
               preiskovalno dejanje v okviru zahteve, ki jo vloži državni tožilec. Morda, če bo kdaj
               kasneje prišlo do drugačne, bolj čiste ureditve, namreč v tujini ta dejanja
               opravljajo tožilci v celoti, vodijo predkazenski postopek, preiskovalni sodnik je
               garant zakonitosti, ne pa nekdo, ki preiskuje za tožilca. Če bo enkrat kasneje v
               konceptu prišlo do takšne zakonodaje, v redu, zaenkrat pa mislim, da je kopičenje, v
               bistvu navzočnost visokokvalificiranih strokovnih delavcev popolnoma nepotrebna pri
               tovrstnih procesnih ravnanjih.</p>
               <p>No, potem je določba, ki bo v povezavi s tem, kar bi moralo biti še sprejeto,
               določba o varščini, tudi iz razloga ponovitvene nevarnosti, predstavlja zaokroženo
               celoto alternativnih ukrepov. Ustavno sodišče nam je naložilo, da moramo poleg
               pripora pripraviti nekaj ukrepov, ki se lahko namesto pripora uporabijo v primerih,
               ko ta nevarnost obstaja. Zunaj poznajo recimo prepoved približanja določeni osebi,
               obveznost javljanja v policijski postaji, elektronsko nadzorovanje, hišni pripor, in
               tako naprej. Torej, nekaj teh alternativnih ukrepov bo potrebno po zahtevi Ustavnega
               sodišča, ob drugačni ureditvi pripora, vnesti tudi v novelo. Tukaj v 25. členu je pač
               eden izmed teh varščina iz razlogov - varščina, dana tudi v primeru dejanj, storjenih
               iz razloga ponovitvene nevarnosti. <stage type="mag"/>(nadaljevanje) Dejanja zoper premoženje, kjer storilec položi določen
               znesek in se ga zato pusti na prostosti, ne pa, da se ga spravi v pripor. Tukaj so
               dejanja z elementi nasilja izključeni. Nikoli ne more biti finančno nadomestilo
               ekvivalentno nevarnosti, da bo ponovil kaznivo dejanje, npr. umor.</p>
               <p>Potem je tukaj celo poglavje, ki sem ga uvodoma izpustil. Gre za izvrševanje pripora
               - materija, ki mora biti urejena zakonsko. Zdaj imamo pravilnik o izvrševanju pripora
               in pa nekaj določb v obstoječem kazenskem zakoniku, ki so po zahtevah mednarodnih
               pravnih aktov sporne, tudi po zahtevah naše ustave sporne, tako da smo poskušali na
               enem mestu urediti vse temeljne določbe, ki se nanašajo na izvrševanje pripora, na
               pravice pripornikov, na obveznosti pripornikov in na postopke, ki jih v zvezi s tem
               izvajajo organi, ki pripornike obravnavajo - od organov za izvrševanje kazni do
               sodišč. Menimo, da je ureditev ustrezna, dovolj demokratična, če ne celo bolj
               demokratična, kot bi lahko bila, ker moram povedati, da so naši zapori in pripori v
               okviru evropskih standardov in svetovnih standardov zelo demokratični, tako da če se
               bo kdo tukaj spuščal v problem pravic zapornikov in pripornikov, se mu lahko to
               vselej pove. Že v primerjavi z avstrijskimi zapori - zaporniki, ki pridejo od tam k
               nam prestajati kazen, se pohvalijo, da so pri nas zapori v primerjavi z avstrijskimi
               zapori, ki je demokratična država, kot hotel; torej naši zapori v primerjavi z
               njihovimi. Moram reči, da smo pazili na te provizije.</p>
               <p>Naslednji členi se nanašajo na zapisnik o glavni obravnavi, ki naj se sedaj snema
               zvočno. To pomeni, da sodniku ne bo - ne vem, če ste bili že kdaj na obravnavah;
               potem ste verjetno videli, da je sodnik, predsednik senata poslušal, kaj ste mu
               povedali in je potem vse tisto, kar so mu povedali, diktiral, narekoval
               zapisnikarici, ki je to pisala. Praktično podvaja čas glavne obravnave. Zdaj naj se
               vse to snema. Ta zvočni zapis se v nekaj dneh po obravnavi prepiše in priloži temu
               kratkemu zapisniku, kjer bo sodnik samo rekel: Zaslišane so bile te in te priče,
               obdolženi je naredil to in to, izveden je bil ta in ta dokaz in potem skupaj s tem
               sestavlja celotni zapisnik glavne obravnave. To je predlog. Zunaj recimo je nekaj
               obravnav urejeno na tak način, ponekod se stenografira, ampak nikjer več se pa ne
               povzema praktično celotnega dogajanja v glavni obravnavi preko narekovanja v
               zapisnik. Mislimo, da je to kar nujno potrebno.</p>
               <p>Potem je določba, ki je ne bi smeli spregledati - v 40. členu gre za priznanje
               obdolženca. Tukaj predlagatelj predlaga, da se v primeru, ko obdolženi dejanje
               prizna, ko gre za popolno in celovito priznanje, dano v stanju, ki ga mora sodnik
               oceniti, kot da je obdolženi v celoti, da se zaveda, kaj govori, da je priseben,
               prišteven, da potem takšno priznanje povzroči, da se ostali dokazi na glavni
               obravnavi izvedejo le še na obrazloženo zahtevo strank, po uradni dolžnosti pa, če
               predsednik senata misli, da je to potrebno za pravilno presojo zadeve.</p>
               <p>Povedal bi, da je tovrstno priznanje - ko smo v prejšnjem sklicu obravnavali, je
               bilo to zelo sporno, ker to pomeni odstop od iskanja materialne resnice, ampak vsaj
               do te mere so šle praktično vse zakonodaje. Recimo v anglosaksonskem pravnem sistemu
               poznajo še vse drugačno ureditev. Tam se že v začetni fazi v predkazenskem postopku
               pogodijo s tožilcem lahko in o obtožbi in o posameznih točkah obtožbe in o tem, da če
               bo priznal lažje dejanje, potem ga ne bodo za težja obravnavali itd. Tukaj še vedno
               pustimo sodniku, da presodi, ali je to priznanje celovito, ali je dano na način, da
               ne dopušča dvoma v obdolženčevo prisebnost in še mu dopusti možnost, da stranke lahko
               zahtevajo, da se vseeno zaslišijo še priče itd. Do zdaj te provizije ni bilo in je
               izgledala obravnava tako, da je obdolženi recimo dejanje v celoti priznal, potem so
               pa bile zaslišane še vse priče in lahko je 10 prič povedalo isto, kar je povedal
               obdolženec in potem so bili izvedeni še vsi ostali dokazi in potem na koncu je bil
               zaključek tak, kot bi lahko bil na podlagi priznanja, ki ga je dal obdolženec. <stage type="mag"/> (Nadaljevanje) To je pač eno izmed načel
               kontradiktornosti kazenskega postopka, ki omogoča, da se kazenski postopek reši tudi
               na tak način, torej obdolženi dejanja prizna in da se potem pristopi, ko se ugotovi,
               da je popolno in točno priznanje, da se lahko pristopi k izreku kazni, ne pa, da se
               pač zadeva še oziroma k izbiri sankcije, ki je v tem primeru lahko milejša kot bi
               bila pa, če bi bilo potrebno pač celoten postopek izvajati do konca. Lahko rečem, da
               sem se sam udeležil precej mednarodnih posvetov na to temo in da kontinentalni pravni
               sistemi, vsi, ki so pač, iz katerih izvira tudi naš sistem, so šli že do te stopnje,
               da dopuščajo tolikšen odstop od iskanja, od načela iskanja materialne resnice kot ga
               mi zdaj uvajamo. Enostavno se zavedajo, da ta inkvizitornost v kazenskem postopku na
               tak način kot je bila včasih, ker včasih so izsilili priznanje za obdolženca, počeli
               vse mogoče, da to pač ni več na mestu v modernem kazenskem pravu. Stališča, ne vem,
               če jih poznate, profesorja Zupančiča, so še drugačna, še bolj ortodoksna v tej smeri,
               on si pač v celoti praktično približuje temu ameriškemu, anglosaksonskemu sistemu. To
               še vedno predstavlja kompromis med tem, kar imamo zdaj, med tem, kar bi pač lahko po
               stališču nekaterih drugih pravnikov imeli.</p>
               <p>Potem je pomembna določba - no, tukaj nekaj o priporu, kar mora biti tako ali tako
               spremenjeno - pomembna določba o napovedi pritožbi, zelo pomembna sprememba, ki
               pomeni, zdaj veste, da sodniki morali pisati v vsakem primeru, razen v res izjemnih
               primerih, obširne obrazložitve sodbe, ki so včasih obsegale tudi po 30 strani in
               potem se na takšno sodbo ni nihče pritožil in to je vzelo sodniku 14 dni časa, v
               katerem ni mogel delati ničesar drugega. Če mi uredimo to na način, da morajo
               upravičenci do pritožbe po razglašeni sodbi pritožbo napovedati in da jim damo za to
               rok in da rečemo, če pritožbe pač ne napovejo, da potem ni potrebno, da bi sodnik
               pisal vso to obrazložitev sodbe, ker bo pač sodba tako ali tako pravnomočna, potem
               smo s tem močno racionalizirali in ekonomizirali pač to stopnjo kazenskega postopka.
               Zdaj se je lahko upravičenec pritožbi odpovedal, ampak kljub temu je bil običaj, da
               je sodnik napisal pismeni odstavek sodbe, celotno obsodbo in je potem morda kasneje
               prišla odpoved pritožbe, ampak vse skupaj je bilo že narejeno in izvršeno zelo
               ekonomično. V Francijo recimo poznajo ureditev, ko se, ne tako kot pri nas, ker imamo
               probleme že z vročanjem in izogibanju vročanju, da sodnik enostavno po končani
               obravnavi pove, da bo sodba tega in tega dne na razpolago pri sodišču v pisarni. Če
               se obdolženec ne - to je njegova pravica, da pride po sodbo, da jo dvigne in potem
               dela kar želi naprej z njo, ali se pritoži ali ne. Če se ne zglasi, gre zadeva mirno
               naprej, je izgubil to svojo pravico, ki jo je imel. Mi pa pač iščemo preko ne vem
               kakšnih vročevalskih služb obdolžence, da mu ja vročimo tisto sodbo ali pa
               kakršnokoli že. Treba bo pač nekako razmejiti v kazenskem postopku, kaj je obveznost
               sodišča in kaj je pravica strank in potem se na ta način. Novela gre delno tudi v to
               smer.</p>
               <p>Nekaj določb, ki se nanašajo na ekonomizacijo postopka na sodišču druge stopnje, to
               je 50. člen, ki pravi, da mora sodišče druge stopnje, ki je zdaj po običaju zadeve
               razveljavljalo in vračalo nazaj na prvo stopnjo, dajte vi malo drugače to zadevo
               oceniti, da le nekaj narobe rekli. Naj takrat, kadar tako razmišlja, samo razsodi,
               torej na drugi stopnji, če oceni, da so bili sicer vsi dokazi izvedeni na prvi
               stopnji, ampak da je pač potrebna drugačna razsoja, na podlagi teh dokazov naj reče,
               ne, ni belo, kot ste vi rekli, ampak je črno. Do zdaj se je Višje sodišče temu
               ogibalo in vračalo zadeve na prvo stopnjo in to se je dogajalo tudi po recimo
               petkrat, tudi pred spremenjene senate itn. Smatramo, da je prav, če Višje sodišče v
               tem primeru samo reče, samo dokončno reši zadevo. To je sledenje načelu, da naj bo
               pot skozi pravosodne organe enosmerna in da naj se samo izjemoma pač vrača nazaj. To
               so vse zelo, bom rekel koristne določbe, ki delajo proces bolj ekspiditiven.</p>
               <p>Nekaj določb, ki se nanašajo na zahtevo za varstvo zakonitosti, ki je zdaj v novem
               zakonu postala do določene meje nejasna. Jasno naj bo, da se zahteva za varstvo
               zakonitosti lahko vloži samo zoper to izredno pravno sredstvo, samo zoper dokončno
               pravno odločbo,<stage type="mag"/> (Nadaljevanje) torej dokončno
               sodbo, pravnomočno sodbo in pa zoper odločbe, ki se nanašajo na odvzem prostosti, v
               konkretnem primeru odreditve in podaljšanja pripora. Zdaj se je dogajalo praktično
               to, da so se zahteve za varstvo zakonitosti vlagale recimo zoper sklep, s katerim je
               bil zavrnjen ugovor zoper obtožnico in zoper ostale sklepe procesne narave in je
               praktično ves tisti čas postopek stal in to tudi ni smisel verjetno tega izrednega
               pravnega sredstva, tako da smo tukaj zadevo poizkušali pojasniti in limitirati na
               razumno mejo.</p>
               <p>Potem je nekaj določb, ki so povezane s spremembo kazenskega zakonika in ki se
               nanašajo na spremembo, ki se nanašajo na spremembe v zvezi s preprečevanjem kaznivega
               dejanja, obravnave kaznivega dejanja preprečevanja pranja denarja, to sta določbi 58.
               in 59. člena. In pa tale 56. člen, ki popravlja situacijo o priporu mladoletnikov v
               odnosu do pakta o državljanskih, političnih pravicah in mednarodnega pakta o
               otrokovih pravicah, ki eksplicitno zahtevata, da mora biti otrok, v našem primeru je
               to mladoletnik, priprt ločeno od polnoletnih oseb, razen v izjemnih primerih, ki so
               tukaj zdaj opredeljeni v drugem odstavku tega 56. člena.</p>
               <p>Torej še enkrat bi za konec - vem, da sem bil dolg - ampak za konec bi vseeno
               poudaril. Ko smo pisali te odločbe, na eni strani iskali smo možnosti za hitrejše in
               učinkovitejše postopanje v kazenskem postopku, na drugi strani pa imeli ves čas pred
               očmi zahteve po ščitenju pravic obdolženca in na drugi strani zdaj v večji meri
               pravic žrtve in oškodovanca, ki naj imata pravico do hitrega postopka in do
               učinkovitega obravnavanja tistih, ki so pač se zoper njiju že prekršili. Tako da v
               povezavi s temi novimi stališči, o katerih bi morda še kasneje rekli, bi tudi bilo
               prav, da je vsebovano v noveli zakoni, v celoti noveli bi bilo to zadevo potem
               potrebno obravnavati. Hvala zaenkrat.</p>
            </sp>
            <sp xml:id="SDT2-OZNPIP-Redna-009-1997-04-11.sp58">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Torej veste že, da smo dobili na klop osnutek sklepov in stališč, ki naj
               bi jih danes naš odbor sprejel. V gradivu ste dobili že poročilo, dve poročili odbora
               v prejšnji sestavi, pri čemer je prvo poročilo v tisti točki, kjer se predlaga, da se
               zakon ne sprejme, pač ta del odpade, ker je naknadno potem odbor spremenil stališče
               in je tudi predlagatelj potem pristal na to, da gre v redni postopek. Zdaj edino bi
               prosila še gospoda Rozmana glede na to, da je naš odbor oziroma odbor v prejšnjem
               sklicu med svojimi stališči navedel tudi nekaj stvari, ki jih očitno zdaj
               predlagatelj ni upošteval, kot na primer, da naj ostane temeljno načelo iskanja
               materialne resnice v kazenskem postopku neokrnjeno. Gospod Penko nam je pa ravno
               govoril zdaj, da vztrajajo pri tem, bi jaz prosila gospoda Rozmana, da pojasni,
               kakšno je, ali je morebiti novo stališče kakšno s Sekretariata za zakonodajo.</p>
            </sp>
            <sp xml:id="SDT2-OZNPIP-Redna-009-1997-04-11.sp59">

               <speaker>GOSPOD ROZMAN:</speaker>

               <p>Sekretariat vztraja pri svojem mnenju, ki ga je dal. Skratka, da izhodišče naj bi
               bilo le iskanje materialne resnice. Vendar pa vsak ZKP, vsak zakon iz katerekoli
               države udejanja dva (?)geometralna interesa. Na eni strani željo po učinkovitem
               pristopu in na drugi strani željo po čim večjem uresničevanju in upoštevanju
               človekovih pravic. Novi predlog, ta, ki ga imamo pač na mizi oziroma predlog sprememb
               prejšnjih poslancev na mizi, spreminja nekatere institute, ki pravzaprav v veliki
               meri kopičijo procesna dejanja, po nepotrebnem povzročajo stroške državi in po mnenju
               dela stroke ne na škodo udejanjenja človekovih pravic. Skratka, gre za koncept
               zakona, korektno je gospod Penko opozoril na problematiko priznanja kaznivega
               dejanja, institut napovedi pritožbe, tudi glede pripora, to so stvari, o katerih se
               je treba odločiti, pač na podlagi politike, stroka pa je že delno povedala svoje.
               Hvala lepa.</p>
            </sp>
            <sp xml:id="SDT2-OZNPIP-Redna-009-1997-04-11.sp60">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Odpiram razpravo. Gospod Ribičič se je priglasil.<stage type="mag"/>
               </p>
            </sp>
            <sp xml:id="SDT2-OZNPIP-Redna-009-1997-04-11.sp61">

               <speaker>DR. CIRIL RIBIČIČ:</speaker>

               <p>Hvala lepa. Strinjam se, da gre za zelo resne spremembe, kjer je v osnovi to, kar je
               gospod Penko prej rekel, da je treba tehtati, kaj je tisto kar okrepi učinkovitost in
               lahko na škodo uveljavljanja ali pa uveljavljanja predpisane ravni človekovih pravic,
               kaj ni, kje so pravice enih in drugih, s tem, da na strani oškodovanca je ponavadi
               stvar jasnejša in čistejša, kot pa na strani domnevnega krivca, ker imamo domnevne
               nedolžnosti, imamo osumljenca oziroma pozneje v kazenskem postopku je v drugem
               statusu, ampak dokler ni pravnomočno obsojen pač velja domneva nedolžnosti. Ta stran,
               ki jo varujemo in ki jo ustava zelo obsežno varuje, tu ne moremo deliti prebivalce na
               dobre in slabe. To so lahko domnevno slabi, osumljeni, da so slabi. To je ta problem.
               Skratka, to niso drugi ljudje. To so naši državljanke in državljani, ki so se znašli
               v kazenskem postopku in ki postanejo krivci takrat, ko je to dokazano s pravnomočno
               sodbo, po postopku, ki je predpisan.</p>
               <p>Druga stvar, na katero velja opozoriti in kar se je pokazalo zlasti v zvezi z
               priporom, je to, da ko mi ali v predpisih ali pri tolmačenju predpisov prestopimo
               neke meje, ne da bi spreminjali ustavo, prihaja pač do ustavnih sporov ali prihajajo
               ustavne pritožbe in pozneje se to prenaša tudi na vprašanje ustrezne ureditve v
               zakonu. Tukaj se nahajamo pred zelo resnimi odločitvami tako z vidika človekovih
               pravic kot z vidika poznejših ustavnih sporov, ki lahko privedejo do tega, da takšna
               sprememba v posameznih točkah ne doseže svojega cilja. Zaradi tega gre tukaj za
               izredno resno stvar, ker so pač opozorila stroke zelo na mestu in kjer bi moral tudi
               Državni zbor narediti vse, da bi v večji meri uresničil tisto, kar govorimo, da bi
               radi bili zakonodajalec in bi bili radi lastniki zakona. Dvomim, da se tako resne
               stvari da narediti na ta način, da predlagatelj predlaga svoje rešitve, potem nam pa
               predlaga stališča, ki naj jih mi zavzamemo in jih on upošteva. Če se zavzemamo za
               kontradiktornost v kazenskem postopku, moramo priznati tudi kontradiktornost v
               parlamentarnem sistemu. Eno je delegacija, drugo pa je parlament, ki odloča. Eno so
               naša stališča, ki jih moramo mi vam naložiti, zato, da jih boste upoštevali, ne pa da
               vi nam pripravite, kaj moramo reči, da bo tisto, kar vi mislite, da je prav, da boste
               to uresničili. Ne vem, ali pa narobe mislim kako je prišlo do tega problema. Tako sem
               razumel kot da je bil pripravljen s tega vidika kaj bi predlagatelj želel, da bi
               parlament naloži kot stališča za pripravo naslednje faze.</p>
               <p>V tem, kar je pripravljeno v 1. točki, ne sprejemam, ne kot idejo, ampak tudi kot
               formulacijo ne. To, da gre tukaj za tehtanje tega problema, to se strinjamo, da so
               lahko tukaj različni pogledi. O tem sem že rekel nekaj besed. Ne bi bil zato, da bi
               bilo to v nacionalnem interesu, da pride do neke take odločitve, da govorimo o
               zmanjšanju pravic. Če bi bila tu formulacija, ki bi govorila približno tako, da
               povečanje učinkovitosti, hitrosti in ekonomičnosti postopka, moramo dosegati na
               način, ki ne bo ogrozil ravni pravic določenih z ustavo in linearnimi akti, potem je
               pa to formulacija, ki bi jo tako sprejel. Če pa je tukaj predpostavka, da se
               zmanjšujejo pravice, tu je to izrecno napisano, samo ..., da se ne smejo ... kot je
               določena, se mi zdi to formulacija, ki če ne drugega, ni spretna. Lahko govori o
               zmanjševanju pravic.</p>
               <p>Samo še ena beseda okrog priznanja tega. Najbrž so še kakšna druga vprašanja, kjer
               gre za isti problem. Izogibal bi se temu, da bi mi razpravljali ideološko o
               prednostih sistema, ki v ospredje postavlja materialno resnico od sistema, ki daje
               poudarek predvsem ali pa izključno kontradiktornosti postopka. Ali smo za evropski,
               ali smo za ameriški model. Se mi zdi, da tukaj daleč ne bomo prišli, da je boljše
               potem razpravljati o tem kaj spremeniti in potem videti argumente za takšno ali
               drugačno rešitev. Zdi se mi, da ta opozorila v zvezi s priznanjem, jih je možno
               pošiljati na takšen ali drugačen način.<stage type="mag"/>(Nadaljevanje) Tukaj smo slišali, da se tukaj šteje, da nismo šli predaleč.
               So pa nasprotna mnenja, da smo šli predaleč. Recimo samo tista določba, ki potem
               naknadno ureja stvar, da v primeru priznanja se sodba ne sme izpodbijati zaradi
               zmotne ali nepopolne ugotovitve dejanskega stanja. Odprava te določbe ali pa
               sprememba te določbe nekaj spremeni o tem, kakšno težo ima priznanje. Še vedno bo
               imelo priznanje bistveno večjo težo kot sedaj, tudi če tukaj to stvar omilimo ali
               odpravimo, tako kot je predpisano. Ampak zaradi - saj pravim, ne zdaj, da bi edini
               kriterij bil to, ali odpravimo ali je res preseženo to, da je ugotavljanje materialne
               resnice smiselno ali ne, bi pri teh rešitvah morali najbrž videti, ali je institut
               pravi ali ne. Jaz sem še vedno za to, da v stališčih našega odbora, da ostane tisto,
               kar je bilo od prejšnjega odbora v zvezi z določitvijo tega, ali je priznanje na
               ustrezen način zdaj poudarjeno v teh predlogi.</p>
               <p>Jaz bi tukaj na nekaj opozoril. Jaz sem podprl že v Državnem zboru nekaj stvari, za
               katere sem se zavedal, da so vzete iz ameriškega kazenskega prava, in jih poskušamo
               vcepiti v naš sistem. Samo so se pokazale težave pri sprejemanju, pa mislim, da se
               bodo tudi v praksi, v kolikor se še niso. Tukaj pač ni enostavno v en sistem vnašati
               posamezne elemente drugega, in tukaj je treba stvari natančno pogledati in upoštevati
               to, recimo, jaz bi rekel, da v zavesti ljudi v Sloveniji, ne samo tistih, ki so
               zaposleni v pravosodju, ampak v zavesti ljudi pač priznanje nima tistega statusa, kot
               ga ima v ameriškem kazenskem pravu. Kot se jaz spomnim, ko smo mi govorili o
               priznanju, smo govorili o tem, da je velikokrat priznanje takšno, da ne odgovarja
               materialni resnici. Pa ne samo takrat, ko je izsiljeno, ampak ko gre za te probleme,
               ki se zdaj dejansko postavljajo na drugačen način. Ampak gre za dosti zapletena
               vprašanja, zakaj nekdo se odloči, da da priznanje. Tudi me ne moti tisto priznanje,
               ki bi si ga nekdo izbral zato, ker bi ocenil, da mu to daje boljše možnosti, kot pa
               če mu morajo to dokazovati, ko on zatrjuje, da ni kriv. Ampak imamo še tista
               priznanja, ko nekdo ni storil kaznivega dejanja, pa izjavi, da ga je storil in daje
               priznanje. Teh primerov, se bojim, ni tako malo, in bi morali tudi na njih računati.</p>
               <p>Najbrž se s tega vidika da tudi druge stvari pogledati. Jaz bi bil za to, da nekaj
               več ostane iz tistega, kar je bilo v stališčih prejšnjega odbora, s tega vidika,
               kakšne bodo posledice. In da zelo resno tehtamo res, kje in katero stvar spremenimo
               in do kakšne mere, da ne bomo tukaj povzročali neravnotežja, ko gre za kršitve pravic
               tistih ljudi, ki nastopajo v kazenskem postopku kot obdolženci. Hvala.</p>
            </sp>
            <sp xml:id="SDT2-OZNPIP-Redna-009-1997-04-11.sp62">

               <speaker>PREDSEDNICA DARJA LAVTIŽAR-BEBLER:</speaker>

               <p>Zato, da bi racionalno delali, lahko se odločimo tudi, da gremo po prej sprejetih
               stališčih odbora, ker so tista tudi bolj odražala odnos do mnenja, pravnega mnenja
               Sekretariata za zakonodajo in pravne zadeve. In potem dodamo še nekatere od predlogov
               stališč, ki smo jih dobili na klop, za tiste, za katere smatrate, da je prav, da jih
               vnesemo. Ker dejansko zdaj, če Sekretariat za zakonodajo še vedno vztraja pri svojem
               pravnem mnenju, odbor je ravno tako že sprejel mnenja, ki jih je pravzaprav tudi
               naslovil na predlagatelja, razen če nima kdo od članov odbora kakšne resne ugovore na
               to, bi morda šli po tem vrstnem redu. Sicer pa, gospod Petan, imate drugačen predlog?
           </p>
            </sp>
            <sp xml:id="SDT2-OZNPIP-Redna-009-1997-04-11.sp63">

               <speaker>RUDOLF PETAN:</speaker>

               <p>Torej jaz mislim, da tale predlog podpiram, pa bom povedal, zakaj. Če s tem, s to
               spremembo ne kršimo pravic ali pa bistveno zmanjšujemo pravice, ali pa ne zahajamo v
               pravice, pa če s tem malo, malo skrajšamo ali, kako bi rekel, ta postopek, ta proces,
               do tiste pravnomočne obsodbe, če lahko tako rečem, potem sem takoj za, že samo zaradi
               tega. Če drži, da so sodišča založena ali preobremenjena s tem pripadom, ki ga imajo,
               s temi postopki, pa da je čas tako dolg, potem mislim, da že če nič drugega, moramo
               tudi iz tega zornega kota pogledati, pa nekako reči, nekaj je treba narediti, ker to
               stanje je nemogoče. To je neresno in v bistvu pride do neke razsodbe - mislim, ne me
               za te besede prijeti, ker jaz nisem pravnik, ampak upam, da vsi razumete, kaj hočem
               povedati - po tistem času, ko je že v bistvu vlak odpeljal, in če gre za primere
               recimo na delovni zakonodaji, ko recimo mene odpustijo iz službe, pa ko po petih
               letih <stage type="mag"/>(Nadaljevanje) ugotovimo in se
               ugotovi, da je to bilo, da je bil postopek nekako pač nepošten, nepravičen, da sem v
               bistvu sodbo dobil, firma je šla v stečaj in so moje pravice vse se že odpeljale. Se
               pravi, to je zadeva, to bi jaz rekel, da je to v bistvu kršitev potem mojih pravic,
               če postopek traja tako dolgo; mogoče je res en ekstremen primer, ampak takih
               primerov, mislim, da je vedno več in so vedno bolj kritični, ker gre za eksistenco
               ljudi. In če smo lahko postopek skrajšali, kar mislim, da je to en lep doprinos ali
               prispevek, da se bom lepše slovensko izrazil, k temu, da tudi na tem področju nekaj
               naredimo. Če smo nekje zapeljali tranzicijo na gospodarskem področju, se veliko
               govori tudi o neki spremembi tudi na področju sodstva, in če je to v tej smeri, da se
               ne kršijo pravice, potem mislim, da je to potrebno sprejeti. Jaz sicer nisem pravnik,
               vendar predlagatelju verjamem na njegovo strokovnost in bi podprl kar tisto, ta
               predlog, ki je. To je moje gledanje.</p>
            </sp>
            <sp xml:id="SDT2-OZNPIP-Redna-009-1997-04-11.sp64">

               <speaker>PREDSEDNICA DARJA LAVTIŽAR-BEBLER:</speaker>

               <p>Ki smo ga danes dobili na klop.</p>
            </sp>
            <sp xml:id="SDT2-OZNPIP-Redna-009-1997-04-11.sp65">

               <speaker>RUDOLF PETAN:</speaker>

               <p>Ja, in ki smo ga dobili tudi - mislim, ki je bilo zdaj obrazloženo.</p>
            </sp>
            <sp xml:id="SDT2-OZNPIP-Redna-009-1997-04-11.sp66">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod dr. Bele.</p>
            </sp>
            <sp xml:id="SDT2-OZNPIP-Redna-009-1997-04-11.sp67">

               <speaker>GOSPOD DR. BELE:</speaker>

               <p>Spoštovani zbor in njegova telesa se včasih tudi na stroko sklicujejo. Samo, jaz bi
               rad, da kadar se na stroko sklicuje, naj se upošteva tista stroka, ki je že izčistila
               medsebojna stališča, ki jih je že konfrontirala. Mi ne moremo tukaj govoriti o
               stroki, če imamo mnenje dveh, sicer profesorjev in doktorjev, ampak ki se recimo s
               kazenskim procesom sploh nista ukvarjala in sploh nista niti kakšnega dela, kakšnega
               pomembnega na to temo napisala - in zdaj edina predstavlja tukaj stroko in njihova
               mnenja. In recimo glede mnenja o priznanju - to so lahko zelo različna in drugačna;
               jaz celo mislim, da vprašanja priznanja, da je bolj sporno s človekovimi pravicami,
               kot pa to, da se njemu - da on pred sodiščem samo izjavlja svoje stališče do obtožbe
               in do tega, česar se ga dolži, ne pa da je vir, po katerem se črpa, da se iz njega
               izve dokaze proti njemu v bistvu. In se je tako dostikrat dogajalo, da se je
               zasliševal in se je z vsem čakalo, da se je on nekaj zarekel, ali pa tudi če je
               lagal, se je ugotovilo, da je lagal, je to že bil en argument proti njemu. Če se ni
               zagovarjal, je to že eno znamenje in tako dalje. Mi obdolžencu šele s tem, da njegova
               izjava ni priznanje in zagovor v pravem smislu besede, šele postaja subjekt postopka.
               In šele takrat se mu lahko ta pravica zagotovi, ko je napisana v ustavi, 29. členu,
               pravno jasna, da ni dolžan izpovedati zoper sebe ali svoje bližnje, niti hote, niti
               nehote on ni dolžan ničesar izpovedati takega, kar bi bilo v njegovo škodo. On samo
               tisto, kar hoče, naj pač pove. Tako je moje stališče in v tistih pripombah seveda ni,
               in da ima stroka tukaj različna stališča. In če se hoče telo upreti pri svoji
               odločitvi tudi na stroko, naj najprej zahteva, da stroka lahko sodeluje v polnem
               obsegu, in da naj prej izčisti in da se potem na to opremo. Ne pa, da eden se
               sklicuje na enega, eden na drugega. Jaz Vrhovnemu sodišču ali pa sodnikom, so tudi
               doktorji, magistri, ki hodijo na mednarodna posvetovanja, berejo tujo literaturo in
               tako dalje, jaz jim ne morem odrekati, da oni niso stroka, in da tisto, kar oni
               rečejo, je samo neko mnenje enega aparata ali pa nekaj takega, da vse ostalo pa, da
               je treba - v korist parlamentu in temu telesu je, da stroko upošteva kompletno,
               tisto, kot je.</p>
            </sp>
            <sp xml:id="SDT2-OZNPIP-Redna-009-1997-04-11.sp68">

               <speaker>PREDSEDNICA DARJA LAVTIŽAR-BEBLER:</speaker>

               <p>Ja, saj, problem je pa v tem, da poslanci zelo težko presodijo, katera stroka ima
               bolj prav. In zaradi tega bi bilo seveda najbolj prav, če bi v okviru, kaj vem,
               predlagatelja, da bi sklical pač predstavnike stroke in poskušal tam dejansko
               uskladiti stališča in potem priti z nekim takim pregledom sem, da bi se tudi lahko mi
               odločali. Gospod Horvat se je najprej javil.</p>
            </sp>
            <sp xml:id="SDT2-OZNPIP-Redna-009-1997-04-11.sp69">

               <speaker>GOSPOD HORVAT:</speaker>

               <p>Jaz bi samo glede predloga teh stališč načelno. V prejšnji sestavi je Odbor za
               pravosodje zelo obširno razpravljal o predlogu tega zakona. Bila so zelo različna
               mnenja, tudi s strani stroke. <stage type="mag"/>
               (nadaljevanje): Predlagatelj je takrat sklical predstavnike te stroke in profesorje
               in glede nekaterih stališč, smo se uskladili, nekaj so odstopili, nekaj smo tudi mi
               šli s predstavniki ... sodišča in tožilstva v neke kompromisne rešitve. Odbor za
               pravosodje v prejšnji sestavi je v svojem poročilu to sprejel. Ta stališča, ki nam
               jih predlagatelj daje in smo jih danes dobili na mizo, pa pravzaprav iz teh stališč
               se po eni strani predlagatelji dajejo povsem proste roke za kakršnekoli široke
               konceptualne sistemske spremembe zakona, po drugi strani pa iz teh stališč ne vidim,
               vsaj tisto, kar je prej Odbor za pravosodje predlagal in se je stroka tudi poenotila,
               da se ne gre v nove posebne metode in policijske ukrepe, da se ostane pri sedanjih.
               Verjetno bi bilo potrebno dopolniti in pojasniti, kje so ... in tudi cerkev? o
               spornih vprašanj glede priznanja, da naj ostane takšno kakršno je, ker je to
               sistemska rešitev in zahteva potem tudi druge spremembe. Ni dovolj samo, da se
               napiše, da se mora pritožiti. Potem mora biti tudi to, da je v takih primerih tudi
               lahko obnova postopka dovoljena. Tu je veliko vprašanj, ki bi se tako na hitro
               rešiti. Mislim, da bi bila to kar ste vi predlagali boljša rešitev, da se odbor
               opredeli do teh stališč prejšnjega odbora, ki so bila že konkretna glede posameznih
               predlaganih rešitev in eventualno potem dopolnitev s temi predlogi, ker nekatere
               stvari so nove, recimo vprašanja zaščite žrtve, ki je res aktualno, ker nočejo
               pričati, ker se bojijo ali pa vprašanje pričevanja teh tajnih policijskih sodelavcev,
               kjer obramba po vrsti zahteva, da naj pridejo na sodišča in tam pričajo, to pa nimamo
               v zakonu jasno .... (nerazumljivo govori.)....</p>
               <p>Strinjal bi se s takim načinom, da se glede tistih konkretnih sklepov, ki jih je
               prejšnji odbor predlagal in se to dopolni. Iz teh ne vidim kakšno smer, v katerem naj
               bi šel drug predlog za drugo obravnavo.</p>
            </sp>
            <sp xml:id="SDT2-OZNPIP-Redna-009-1997-04-11.sp70">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Tudi sama se osebno tudi nagibam h takemu načinu dela, s tem, da pa je
               odprta možnost, gospod Petan, če mislite, da je kateri od teh predlogov stališč, ki
               smo jih dobili na mizo še posebej pomemben, da se naš odbor opredeli do njega ali pa
               da ga podpre. Potem lahko še to vnesemo sedaj v naše novo poročilo, ki ga bomo
               pripravilo za zasedanje Državnega zbora. Gospod Kangler.</p>
            </sp>
            <sp xml:id="SDT2-OZNPIP-Redna-009-1997-04-11.sp71">

               <speaker>FRANC KANGLER:</speaker>

               <p>Bom čisto kratek, ker nas tudi čas preganja. Poglejte v zadnjem času je bilo veliko
               kritik izrečenih na organe pregona, se pravi sodišča. Dobro poznam problematiko v
               organih za notranje zadeve in sodiščih in v medsebojni povezavi moram odkrito
               povedati, da sem se večkrat vprašal in bom povedal konkretno. Preiskovalni sodnik
               pooblasti organe za notranje zadeve na podlagi zakona o kazenskem postopku, da tam
               opravijo ... dejanje. Se pravi ogled kraja kaznivega dejanja. Organi za notranje
               zadeve pa ko opravijo razgovor z pričo ali osumljencem pa nima procesne veljave. Kaj
               to pomeni? Da takrat, ko dobi spis preiskovalni sodnik na mizo moram ponovno
               poklicati pričo k sebi, da jo zasliši, mora ponovno zaslišati osumljenca, pa tudi če
               gremo za enostavno kaznivo dejanje. Se pravi, da dupliramo delo in pride do zatrpanja
               na sodiščih. To je klasični primer. Se pravi, za ogled kraja kaznivega dejanja, ga
               pooblasti, ker ima procesno veljavo, ki je zelo pomembno v kazenskem postopku, za
               zbiranje obvestil pri pričah, pa nima te veljave. To je en tak primer.</p>
               <p>Drugo kar je. Sem za spremembo zakona, ker je nujno potrebno, da poenostavimo
               postopke, da ne smemo samo gledati, da zadostimo pravici, če bo en osumljenec spoznan
               pravnomočno, da je storil kaznivo dejanje. Treba je tudi zaščititi oškodovanca. To je
               največji problem. Oškodovanec v zadnjem času ne najde svoje zadoščene pravice na
                  sodišču.<stage type="mag"/>(nadaljevanje)Država poskrbi za
               storilca, na oškodovanca pa pozabi.</p>
               <p>Tu sem tudi prebral mnenje Državnega sveta, v katerem se nagibam glede pripornih
               razlogov iz 4.5.1995. Če se spomnim nazaj pred 2 letoma, ko je oče pretepel dojenčka
               do smrti v Velenju ali tu nekje na Štajerskem. Kaj se je takrat zgodilo? ... na
               sodišča, na zakon, ker ni mogel preiskovalni sodnik odrediti pripora. Saj ni imel
               pravne podlage. Ali jo ima danes? Nima je. Za mene je tisto kaznivo dejanje, da se je
               nekdo spravil na otroka, nemočnega dojenčka, hujše kaznivo dejanje, v zakonu o
               kazenskem postopku pa preiskovalni sodnik ni imel možnosti, da bi lahko odredil
               pripor zoper osumljenca. To so problemi in takšni problemi se lahko vrstijo in me
               danes vprašajte, ali je tisti oče, ki je otroka pretepel do smrti, že pravnomočno
               kaznovan. Če bi bil v priporu, bi postopek dosti hitreje tekel. Zato bo treba tudi v
               sami spremembi zakona najti eno širšo možnost, dati preiskovalnemu sodniku večjo
               možnost okrog pripornih razlogov. Jaz se nagibam k temu, če ustava v 20. členu pravi,
               kot je tu navedeno - zdaj ne bi citiral, ker bi to predolgo bral, ampak dati je treba
               možnost, da se preiskovalni sodnik odloči, ali bo osebo, ki je osumljena za kaznivo
               dejanje, priprl ali ne ne glede na težo kaznivega dejanja. Seveda ima ta oseba vse
               pravne možnosti, da se zoper odločbo, ki jo dobi o priporu, pritoži itd. Samo
               spomnimo se tistega, kar se je zgodilo pred 2 leti, da je oče pretepel otroka in ga
               niso mogli priprti in kaj je rekla javnost na to. Upoštevati moramo tudi naše volivce
               in javnost, ki je takrat zelo negativno reagirala na sam postopek in na sam zakon.
           </p>
            </sp>
            <sp xml:id="SDT2-OZNPIP-Redna-009-1997-04-11.sp72">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Kangler. (se pogovarjajo med seboj.)</p>
            </sp>
            <sp xml:id="SDT2-OZNPIP-Redna-009-1997-04-11.sp73">

               <speaker>MAKSIMILJAN LAVRINC:</speaker>

               <p>Mislim, da ni slabo, da si vzamemo čas, ker se absolutno ne strinjam z nekaterimi
               stvarmi, ki sem jih slišal na koncu. Mi lahko naredimo policijsko državo, pa zato ne
               bo nič manj kriminala in mislim, da je vredno tehtnega premisleka do torka in se bomo
               lepo vsi skupaj pripravili, predebatirali.</p>
            </sp>
            <sp xml:id="SDT2-OZNPIP-Redna-009-1997-04-11.sp74">

               <speaker>PREDSEDNICA DARJA LAVTIŽAR-BEBLER:</speaker>

               <p>Samo nekaj sem hotela reči, ker je gospod Kangler rekel, vi ste rekli, da se
               strinjate z mnenjem Državnega sveta, ampak argumente ste pa čisto nasprotne temu
               zdajle govorili. (govor iz klopi.) Oni ravno tega ne sprejemajo, kar ste vi rekli, da
               bi bilo dobro.</p>
            </sp>
            <sp xml:id="SDT2-OZNPIP-Redna-009-1997-04-11.sp75">

               <speaker>GOSPOD_____________:</speaker>

               <p>(ni vključen.) ... dva pristopa.... To smo danes slišali: ameriški način in evropski
               pristop. To se pravi stroka je oboje. Oboje - v Evropi in Ameriki - gre za
               spoštovanje človekovih pravic. Mislim, da o tem ni treba razpravljati. To se pravi,
               da je tu neka odločitev - ne vem, ali je politična, ali je odločitev volje.
               Razpravljati o tem, kateri strokovnjak ima bolj prav, je brezpredmetno, ker imajo
               očitno oboji prav. To je prvo.</p>
               <p>Drugo, kar sem hotel povedati, je pa to - ne vem, zakaj se bojimo spreminjati
               določene poglede v naši zakonodaji - drug pristop. Ne vem, zakaj se tako otepamo, da
               bi naredili neke korenite spremembe. Vemo, da imamo spremembe v gospodarstvu, tam jih
               sprejemamo, ker se nam to zdi normalno, ker vidimo neke finančne ali kakršnekoli
               druge ugodnosti, ali ker smo nekje drugje prišli do neke skupne meje, ki jo moramo
               dvigniti, pravno stroko se pa bojimo, da bi zašli noter v neke spremembe. Mislim, da
               bomo tudi na tem področju morali spremeniti miselnost in reči, če smo drugo
               spreminjali, lahko tudi to spreminjamo, če - še enkrat poudarjam - niso pri tem
               kršene kakršnekoli pravice <stage type="mag"/> (Nadaljevanje) in
               reči, ker smo drugo spreminjali, lahko tudi to spreminjamo, če - še enkrat poudarjam
               - niso pri tem kršene kakršnekoli pravice tistih pač, ki so v postopku...
               (Nerazumljiv!), ampak ker očitno niso, ker ona druga stran tudi to zmanjšuje, potem
               so neke druge...</p>
            </sp>
            <sp xml:id="SDT2-OZNPIP-Redna-009-1997-04-11.sp76">

               <speaker>PREDSEDNICA DARJA LAVTIŽAR-BEBLER:</speaker>

               <p>Dobro. Mi smo itak se dogovorili, da nadaljujemo sejo v torek ob 10. uri. Zdaj je
               samo vprašanje, ali se lotimo najprej tistih stvari, ki smo jih itak preložili na
               torek, najprej tistih dopoldan in potem morda tega zakona popoldan. Dajmo se mi tako
               dogovoriti, da bi to obravnavali popoldan od dveh naprej, prej pa ne. Če pa ne bomo
               mogli v torek tega opraviti do konca, bomo pa še v sredo in bomo za sklic Državnega
               zbora pripravili vsaj delno poročilo, tako da gre lahko potem tudi s sklicem
               Državnega zbora ven. Hvala.</p>
               <p>(Seja je bila prekinjena 11. aprila ob 13.15 uri.)</p>
            </sp>
         </div>
      </body>
   </text>
</TEI>
