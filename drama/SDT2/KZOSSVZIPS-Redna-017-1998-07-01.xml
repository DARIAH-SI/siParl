<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-KZOSSVZIPS-Redna-017-1998-07-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za odnose s Slovenci v zamejstvu in po svetu</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0DFA00BD415B0D27C125660F004C431F</idno>
               <idno type="custom" subtype="day">216B558B12AF9EB2C1256635002FB57E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=216B558B12AF9EB2C1256635002FB57E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZOSSVZIPS-Redna-017-1998-07-01.KZOSSVZIPS" n="017">
               <name>Redna</name>
               <date when="1998-07-01"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZOSSVZIPS-Redna-017-1998-07-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZOSSVZIPS-Redna-017-1998-07-01.KZOSSVZIPS">
                        <orgName key="KZOSSVZIPS">Komisija za odnose s Slovenci v zamejstvu in po svetu</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA ODNOSE S SLOVENCI V ZAMEJSTVU IN PO SVETU</stage>
            <stage type="session">1. nadaljevanje 17. seje</stage>
            <stage type="date">(1. julij 1998)</stage>
            <stage type="chairman">Sejo je vodil mag. Marijan Schiffrer, predsednik komisije.</stage>
            <stage type="time">Seja se je pričela ob 14.14 uri.</stage>


            <sp xml:id="SDT2-KZOSSVZIPS-Redna-017-1998-07-01.sp1">

               <speaker>PREDSEDNIK MAG. MARIJAN SCHIFFRER:</speaker>

               <p>Gospe in gospodje! Prav lepo vas vse pozdravljam, zlasti zastopnika vlade, gospoda
               Žmavua. Zopet imamo to smolo, da nismo sklepčni. Zato bomo skušali deloma uporabiti
               metodo, ki smo jo danes okrivili na OMO. Bomo pač o točka debatirali. Bomo tudi
               sklepe prebrali in če bomo imeli to srečo, da bo gospod Hvalica, ki je obljubil, da
               se bo čez pol ure udeležil seje takrat sklepčni, bomo potem te sklepe izglasovali, če
               ne, pa ostane kot ene vrste pogovor med nami.</p>
               <p>Zadnjič se vi sami spomnite, večina od vas je bila navzočih, da smo pri 2. točki,
               torej dnevni red je bil 1. točke ne moremo obravnavati, ker nismo sklepčni. Pri 2.
               točki smo ostali tam nekje, ob priporočilu, ki ga je Vlada Republike Slovenije
               posredovala v skladu s sklepom sprejetim na 19. izredni seji državnega zbora 30.
               januarja 1998. Odgovor vlade na poslansko vprašanje poslanca Janeza Janše o slovenski
               zunanji politiki in sicer, da govorijo o slovenski zunanji politiki zlasti do
               izseljencev in zamejcev, sta govorila minister Boris Frlec in gospa državna
               sekretarka Mihaela Logarjeva. Iz poročila samega in iz njune predstavitve je
               razvidno, da vlada izvaja določene aktivnosti na področju uresničevanja
               resolucije.</p>
               <p>Predno pa dam besedo članom komisije in tudi predlagam sklepe oziroma vsaj preberem
               sklepe, bi prosil predstavnika urada za Slovence v zamejstvu in po svetu, da pove ali
               je od začetka seje, to se pravi 17. junija do danes kaj novega na tem področju.
               Predvsem glede sklepa komisije o gospodarskem delovanju. Bi kar prosil gospoda
               Žmauca.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp2">

               <speaker>JURE ŽMAUC:</speaker>

               <p>Gospod predsednik lepa hvala za besedo. V času od zadnje seje pa do danes, moram
               reči, da so potekali pogovori ali potekali pogovori zamejskih gospodarskih
               organizacij, ravno včeraj na gospodarski zbornici s predstavniki vseh iz Porabja in
               iz Italije, Avstrije so bili na sestanku, kjer je tudi gospodarska zbornica izrazila
               pripravljenost sodelovati pri izvajanju resolucije, čeprav vemo, da nekako
               argumentira da resolucija direktno njih ne zavezuje.</p>
               <p>Drugo kar je, glede na sklep vaše komisije je urad takrat napravil pobudo, najprej
               se pozanimal v kakšnem stanju, ker se tudi v letu 1995 govorilo o določeni obliki
               tako imenovanega gospodarskega sklada. Da smo se pozanimali na službi za zakonodajo,
               ki jo vodi gospod Lojze Janko, kako daleč je ta stvar. Vendar smo ugotovili, da je
               bilo vsaj nekje pri črki A dalje ni prišlo. Zato smo mi to pobudo dali na vlado,
               postopek je reden preko dveh odborov. Preko odbora za gospodarstvo in odbora za
               državno upravo. Obadva odbora sta potrdila. Na zadnje je bil ta odbor, čeprav sta
               potrdila našo pobudo. S tem, da je prišlo do določenih korektur samo glede, so bili
               zadržki iz ministrstva za financ. Vendar po določenih razlagah našega urada so
                  tudi.<stage type="mag"/>(nadaljevanje) Pri ministrstvu za
               finance pristali in v tej pobudi je tudi določen 15. julij, kot tisti rok za katerega
               morajo ta pristojna ministrstva in naš urad podati imena predstavnikov v to
               koordinacijsko telo.</p>
               <p>Sama tematika gospodarskega sklada, se bo po vsej verjetnosti glede na to, da je
               proračun za leto 1998 sprejet in da gospodarska ministrstva v svojih evidencah v
               proračunu niso predvidela določenih finančnih sredstev, se bo po vsej verjetnosti to
               leto izvajalo koordinacijsko telo skupaj z zamejskimi gospodarskimi organizacijami,
               določena posvetovalne sestanke, oziroma, da vidimo na katerih določenih individualnih
               projektih bi se lahko izvajalo v tem letu, skupaj s pomočjo z evropskimi financami. V
               drugem letu pa se bomo pogovarjali ravno včeraj tudi na ministrstvu za ekonomske
               odnose, da bi tudi na gospodarski zbornici, da bi videli, kako je z tem izvajanjem do
               tega gospodarskega sklada. To bi v letu 1999, ker bi morala gospodarska ministrstva v
               proračunu, predlogu za proračun leta 1999 predvideti določena finančna sredstva.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp3">

               <speaker>PREDSEDNIK MAG. MARIJAN SCHIFFRER:</speaker>

               <p>Kaj pa o tem ali je bilo kaj govora o tem sistemskem zakonu, ki naj bi ga vlada
               predložila državnemu zboru, ker bi se potem te finance dokončno uredile, da bi potem
               zamejci točno vedeli, koliko denarja bodo dobivali leto za letom in lahko na ta način
               predvideli nakako svoje stroške.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp4">

               <speaker>JURE ŽMAUC:</speaker>

               <p>Za predlog zakona o financiranju manjšine, govorim o tem je napisano. O vseh
               korekturah tudi z predlogi, ki smo jih dobili s strani manjšinskih organizacij je
               napisan. Ampak jaz sem manjšince, ki tudi ves čas pritiskajo na urad, ker urad je
               matično telo, ki naj bi ta postopek sprožil. So mi povedali, da zaradi njihovih
               finančnih razprtij, če tako imenujem ne pridem do vsebinskega dela, kar se tiče
               samega ustvarjanja zakona za financiranje. Ker veste, da urad moja malenkost se
               ukvarja samo z financami in situacija je pač taka, da enostavno je napisano, da se je
               treba. Sedaj smo v zadnji fazi, tudi zadnjih usklajevanj, tudi v Avstriji, da bi do
               tega prišlo. Vemo, da so nas opozorili na možnost rebalansa v proračunu in v izogib
               zmanjševanju sredstev v toku leta, bomo morali sami narediti razrez in na osnovi
               strokovnih in ... (Ni razumljivo.) ... Imamo ene kriterije, ki so jih nam sami
               poslali in obračuna za leto 1997 bomo morali tudi narediti in predstaviti komisiji.
           </p>
            </sp>
            <sp xml:id="SDT2-KZOSSVZIPS-Redna-017-1998-07-01.sp5">

               <speaker>PREDSEDNIK MAG. MARIJAN SCHIFFRER:</speaker>

               <p>Pa bi lahko o tem kaj poročali. Kaj se je recimo 17. junija naprej zgodilo, zlasti
               na Koroškem, ker si predstavljamo, da so težave največje.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp6">

               <speaker>JURE ŽMAUC:</speaker>

               <p>Urad je vodil sestanke, urad je pozval že v maju, rok je bil 15. maj. Za pridobitev
               usklajenih proračunov v Italiji, Madžarski, Avstriji in na Hrvaškem. V tem času
               moramo reči, da smo zelo dobro sodelovali z Slovenci v Italiji, kjer so nam res da po
               odlogu časovnega roka, so nam prinesli usklajen predlog, katerega že izvajamo. Se ga
               držimo in ga izvajamo.</p>
               <p>Isto se je zgodilo na Madžarskem in tudi tam večjih problemov ni. Enako smo imeli
               sestanek z Slovenci na Hrvaškem z zvezo, kjer smo tudi predloge uskladili. Moram tudi
               reči z Bosno, ugotovili smo, da imajo, ugotovili pravzaprav, da imajo tako imenovani
               upravni organizacijski zbor, 10 društev, ki so doli. To društvo na žalost še ne
               zajema Banja Luke v Republiki Srbski, ampak tudi pri njih smo dosegli konsenz pri
               zneskih, ki so preko naših zmožnosti.<stage type="mag"/>(Nadaljevanje) Na Koroškem je pa prišlo, mislim, da do nekaj sto pogajanj; v
               nekaterih sem sam sodeloval. Je pa vir razhajanj tako velik, da enostavno ne pridemo
               skupaj. Res pa je, recimo, da ko človek pogleda njihove postavke, na katerih se
               usklajujejo, recimo da jih razdelimo, mislim, da bi bila številka 100 ravno pravšnja,
               100 društev, ki so razdelili. Ampak večino denarja si je zadržalo 6 društev, in to je
               problem, in teh 6 društev ne pride do skupnega konsenza. Zdaj pa, če gremo
               recimo...</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp7">

               <speaker>PREDSEDNIK MAG. MARIJAN SCHIFFRER:</speaker>

               <p>Zdaj pa vi ne morete več odlašati s tem...</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp8">

               <speaker>JURE ŽMAUC:</speaker>

               <p>Ne, jaz sem, moram reči, v izogib temu rebalansu vsega skupaj za maj, junij upošteval
               leto 1997 in poslal dvanajstine, tiste zahteve za dvanajstine. Ravno v ponedeljek smo
               imeli sestanek na Inštitutu za narodnostna vprašanja, da pridobimo še zadnja pisna
               strokovna mnenja. Imamo mnenja, imamo kriterije, ki smo jih poslali na manjšinske
               organizacije, imamo poročila za leto 1997 in dejanske rezultate, kar nam bo osnova za
               ta razrez za leto 1998.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp9">

               <speaker>PREDSEDNIK MAG. MARIJAN SCHIFFRER:</speaker>

               <p>Pa boste tiste vaše predloge poslali na komisijo, ker bi radi...</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp10">

               <speaker>JURE ŽMAUC:</speaker>

               <p>Ko bodo predlogi narejeni, bo vsekakor poslano v vednost na komisijo, ker mislim, da
               je naše profesionalno delo temeljilo na...</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp11">

               <speaker>PREDSEDNIK MAG. MARIJAN SCHIFFRER:</speaker>

               <p>Ker bi si poslanci radi malo ogledali ta vaš predlog.</p>
               <p>Prosim, gospod Terčon.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp12">

               <speaker>DAVORIN TERČON:</speaker>

               <p>V bistvu sem hotel ravno na tej točki nekaj vprašati - financiranje zamejcev na
               Koroškem.</p>
               <p>Če sem prav razumel gospoda Žmavua, se zdaj izvaja financiranje na Koroškem po
               dvanajstinah porabe 1997. Jaz tudi sam ocenjujem, kot ste vi, predsednik, rekli, da
               tako stanje ne more trajati kaj dolgo. Zato pričakujem, da bo na naslednji komisiji
               urad prišel s predlogom, na kakšen način se bo financiralo.</p>
               <p>Jaz obžalujem, da se na Koroškem niso mogli dogovoriti. Sprašujem pa, ali je kakšna
               možnost, glede na to, da dobivamo raznorazna pisma, iz katerih sem razbral, da so se
               nekatere organizacije na Koroškem uskladile. Seveda to še nič ne pomeni, ker oni se
               lahko uskladijo za neko številko, ki ni realna, ki je previsoka. Ampak očitno je, da
               se nekateri na Koroškem lahko uskladijo, da se pa vsi ne morejo uskladiti. Kar je pa
               še bolj zanimivo, je to, da se za avstrijsko podporo vedno vsi uskladijo, za
               slovensko podporo se pa ne morejo uskladiti.</p>
               <p>To pove, po moje, marsikaj. Po moje je tudi odraz načina financiranja, ki je bil v
               preteklosti. Jaz lahko rečem samo to, da pričakujem, da bo urad naredil maksimalen
               napor, da bo do dogovora kljub vsemu prišlo. Namreč, stalno govorimo, da je manjšina
               subjekt, to je prvo. Če je subjekt, pomeni, da mora priti do nekega konsenza znotraj
               manjšine. Če bo pa prišlo do dogovora, bo to pomenilo, da bo ogromno problemov, ki so
               prisotni in ki bi jih imeli, odpadlo, tako za urad kot tudi za našo komisijo.</p>
               <p>Sprašujem pa predstavnika urada, kakšen koncept - ker mislim, da oni že intenzivno
               delajo - glede na dejstvo, da se v tem trenutku še niso na Koroškem uskladili, kakšen
               koncept financiranja zamejskih Slovencev na Koroškem nam bodo predložili - pričakujem
               na naslednji seji. <stage type="mag"/>(Nadaljevanje)</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp13">

               <speaker>JURE ŽMAUC:</speaker>

               <p>Če smem najprej obrazložiti, zakaj smo na Koroškem financirali na dvanajstine.</p>
               <p>Organizacije na Koroškem so nas prosile, prav tako kot v Italiji, za odlog časa. V
               Italiji je bil ta odlog v mejah normale, če se smem tako izraziti, na Koroškem pa to
               ni bilo tako. V izogib temu predvidenemu rebalansu celotnega proračuna in vseh teh
               stvari in zaradi lastne odgovornosti do tistih malih društev, ki so pa odvisni od
               konsenza velikih, sem jaz oziroma je urad izvedel financiranje na osnovi dvanajstin,
               ker je bil čez čas na vse to primoran.</p>
               <p>Kaj in kakšen bo koncept financiranja oziroma narejen ta razrez, pa mislim, da bo
               temeljil predvsem na kriterijih, o katerih smo tolikokrat govorili. Tudi sam sem, ko
               sem sodeloval pri pogajanjih, pogledal njihove predloge in sem vprašal, na osnovi
               katerih kriterijev so pa oni se usklajevali. Odgovor je bil enak nuli, sploh niso
               hoteli govoriti o kriterijih, čeprav sem jaz imel kot kot prvo točko napisano, da jih
               vprašam, katere kriterije so uporabili, pa nisem dobil odgovora. Vsi so govorili o
               nekih načelnih kriterijih, potem tisto, kaj vem, kriteriji zaposlenih, da je pol
               milijona šilingov letno stroškov z enim zaposlenim, in vse te stvari. Ampak, ko sem
               pa njih vprašal, kako to, da so recimo - primer je bil, da so delili avstrijski - no,
               in prvič letos se tudi o avstrijskem niso uskladili, da niti tam ne pride več do
               konsenza, da ne pride niti na tisti strani, ki je res, kot pravite vi, do zdaj vedno
               prišlo do konsenza, pa niti tam ga ni. Mogoče je to napaka zato, ker so se odločili
               za sistem, da delijo, da se usklajujejo skupaj, za avstrijski in slovenski proračun.
               Ne vem, mogoče je to pogoj, da ni usklajenosti niti na eni niti na drugi strani.
               Potem dobro, tam je še tisto glede samega statusa sosveta, ali je ali ni, ali bo
               razširjen ali ne bo razširjen.</p>
               <p>Ampak jaz mislim, da poročila leta 1997, dejansko delo - jaz moram reči, urad je
               veliko sodeloval tudi zdaj na terenu, in smo se prepričali, kako dejansko stvari
               delajo, koliko so društva od centra deležna financiranja od Slovenije. Tisti pač, ki
               so stran od Celovca, vemo, da imajo malo drugačno usodo kot tisti v Celovcu. Potem od
               vsega tega, ali so navezani na Slovenijo - vemo, kaj se dogaja z naročniki Dela, sto
               naročnikov in vse te stvari. Predvsem pa, ker jaz imam več teh poročil - vsako
               društvo je poslalo poročilo in točno vidim znesek, tisti, ki je poslal, ima največji
               znesek. Pozvanih je bilo sedem velikih društev, da se uskladijo, ker smo pač
               računali, da je njihova organiziranost - potem je sledilo, veste, 95% vseh društev je
               notri, ampak vidim, da so se ti veliki zelo mačehovsko obnašali do malih društev,
               zato, recimo, ker so od 100% vseh sredstev več kot polovico zadržali za 6 velikih. In
               ko sem jaz njih direktno vprašal, kako imajo oni obraz razložiti to društvom, ki
               delajo na terenu, so rekli, ni problema.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp14">

               <speaker>PREDSEDNIK MAG. MARIJAN SCHIFFRER:</speaker>

               <p>Takoj, gospod Terčon. Jaz bi rad strnil dva vprašanja v eno samo.</p>
               <p>O kakšni globalni vsoti govorimo za Koroško? In ali je to razhajanje mogoče razumeti
               nekako na politični bazi?</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp15">

               <speaker>JURE ŽMAUC:</speaker>

               <p>Edini sistem, ki ga je urad prevzel od prejšnjih let, je bil sistem delitev po
               državah. Od tega je, recimo od 100% sredstev, ki jih je urad dobil namenjenih za
               zamejstvo, je, mislim, da 53% Italija, 40, 41 pa Avstrija, glede na delo populacije,
               ki tam živi.</p>
               <p>Vprašanje političnega razhajanja - mislim, da je res bistvo, čeprav na žalost
               ugotavljamo, da tudi tako imenovane kulturne organizacije niso več kulturne
               organizacije, ampak so predvsem že politične, in tudi pri kulturnih ne morem več
               govoriti o kulturnih, ker vedno več komentarjev berem od kulturnikov, ki pa so čisto
               politične narave.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp16">

               <speaker>PREDSEDNIK MAG. MARIJAN SCHIFFRER:</speaker>

               <p>Hvala lepa. Gospod Terčon.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp17">

               <speaker>DAVORIN TERČON:</speaker>

               <p>Gospod Žmauc je rekel, da letos prvič ni prišlo do uskladitve tudi kar se tiče
               avstrijske podpore. Zato sprašujem sledeče.</p>
               <p>Kolikor jaz vem, v preteklosti je Avstrija imela eno zelo zanimivo principielno
               stališče, in je rekla približno tako: gospodje, dokler se ne boste uskladili, ne bo
               financiranja. Zato je tu lahko tudi taktična poteza nekoga v sklopu pritiska na
               financiranje s slovenske strani, ker v končni fazi se bodo <stage type="mag"/> (Nadaljevanje) uskladili, ker če ne, ne bo financiranja in to je eno
               zelo rigorozno stališče, je pa tu dovolj močen pritisk, da kakšenkrat pomaga, da
               pride do enega konsenza. Poglejte, stanje, ki je na Koroškem, je sigurno sklop nekih
               političnih razhajanj znotraj manjšine, je pa zelo škodljivo in mislim, da počasi zori
               čas, ko bo morala tudi Slovenija povleči ene dosti rigorozne poteze, da bo vendar od
               te manjšine terjala, da pride minimumnega konsenza. To je sigurno. Jaz imam tukaj en
               kup pisem, ki seveda pripovedujejo o način usklajevanja in v marsikaterem je
               popolnoma jasno zaznati, da do uskladitve ni prišli izključno iz političnih
               interesov, ne pa zaradi praktičnih potreb, ki so v resnici potreba manjšina in tako
               stanje absolutno škoduje in zato sprašujem tudi, torej pred tem bi pa rekel še
               sledeče, da mogoče tudi način začasnega financiranja, ki je prisoten zdaj na osnovi
               leta 1997, nekomu ustreza in urad, mislim mi moramo terjati od urada, prvič, da
               naredi maksimalen napor tudi v smislu enega določenega pritiska, da pride do
               uskladitve in v primeru, da do tega ne pride, da pride do neke revizije tega
               financiranja na osnovi nekih objektih kriterijev, ker tako stanje kot se vleče
               naprej, ne more biti. Torej tudi, če se v končni fazi nikoli ne bodo uskladili, lahko
               nekomu ustreza, ker če bo financiran na osnovi 1997, bo drugo leto financiran po
               osnovi 1998 in naprej bo po osnovi 1999 in vedno bo to ustrezalo, zato tukaj mora
               priti do enega premika, to je nujno po moje. Jaz drugače te zadeve razumem in mislim,
               da moramo terjati od urada glede na dejstvo, da je pol leta že mimo, da pride do
               enega ultimata, bom rekel zelo grobo, ampak do ene zahteve, ki je pač končna in v
               primeru, da ne pride do uskladitve, je tem primeru potrebno potem priti s konkretnim
               predlogom te komisije.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp18">

               <speaker>PREDSEDNIK MAG. MARIJAN SCHIFFRER:</speaker>

               <p>Jaz bi toliko omenil. Seveda, sredstva, slovenska sredstva, to se pavi denar, ki
               prihaja iz Slovenije, ni primerljiv z denarjem, ki prihaja iz Avstrije. Avstrija je
               popolnoma nekaj, je malenkost v primerjavi s Sloveniji, zato pri Avstriji lahko
               čakajo ali karkoli, ker so pač take vsote, ki niso zanje življenjskega pomena, v
               Sloveniji pa je življenjskega pomena in seveda, ampak smo pa na drugi strani vezani
               tudi na čas. Vi ne morete zadrževati tega denarja v nedogled, ker vam ga bodo
               enostavno pobrali. Zdaj, kakšen je vaš predlog, ker jaz osebno upam, da sem črnogled,
               upam, da se moje predvidevanje ne bo izpolnilo, ampak jaz ne verjamem, da se bodo
               uskladili, potem boste vi, kako boste postopali.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp19">

               <speaker>JURE ŽMAUC:</speaker>

               <p>Sigurno je eden od razlogov, da ne pride do usklajenosti, je politično. Drugo, kar
               je, je eden velikih razlogov, da ne pride, je vedno še tale sistem 50:50, na katerega
               nekateri vztrajajo. Niti urad ne bo več mogel izvajati financ na sistemu 50:50,
                  ampak<stage type="mag"/> (Nadaljevanje) na osnovi dejanskega
               dela oziroma dejanskih rezultatov, ki tam so pozitivni za manjšino. In še celo
               enakovreden političen ostane sistem 50:50. Vemo pa vsi, da ta sistem ne zdrži in urad
               se dobro zaveda, da je čas tisti, ki zdaj na nas pritiska, ultimat je bil njim dan,
               15. maj, ta ultimat je že danes mimo, so prosili za odlok, urad bo to moral izvesti,
               jaz vam garantiram, da bo sigurno do naslednje seje urad to naredil, ker sem
               primoran, ker me je za to prisilil tudi minister za finance, čeprav se meni pa pri
               vsem tem eno vprašanje poraja, ki sem ga tudi njim postavil. Ni financiranja od
               aprila dalje, ne s strani Avstrije, sploh še letos ne, ne strani iz Slovenije, pa
               nobeden ne stoka. Še noben ni v tisti fazi, ko je šlo redno financiranje, saj smo
               dosti več klicev na urad kot pa zdaj. S čim se zdaj financira?</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp20">

               <speaker>PREDSEDNIK MAG. MARIJAN SCHIFFRER:</speaker>

               <p>Poglejte, gospod Žmauc, jaz bi vam tukaj nekaj, ne vem, svetoval in se bojim, da je
               tako. Ti ljudje se zadolžujejo. In kaj se bo zgodilo? Vas bodo postavili pred
               dejstva. Gospod, jaz sem toliko dolžan, če mi tega denarja ne daste, bodo, ne vem, mi
               bodo zaplenili zgradbo, mi bodo to, jaz imam hipoteko na tej in tej stvari.
               Prosim.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp21">

               <speaker>JURE ŽMAUC:</speaker>

               <p>Gospod predsednik, jaz se s to tezo enostavno ne morem strinjati, ker če stalno
               govorimo, da je manjšina subjekt, na koncu koncev mora biti odgovorna in ne more zdaj
               kar najemati nekih kreditov in potem reči, priti v Slovenijo, pa reči, poglejte, mi
               imamo toliko kreditov, jih mora kdo pokriti. To ne gre. Oni se morajo odgovorno
               obnašati, oni imajo neko organizacijo, oni živijo v neki pravni državi. Jaz na to
               enostavno ne pristajam.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp22">

               <speaker>PREDSEDNIK MAG. MARIJAN SCHIFFRER:</speaker>

               <p>Želim in upam, da bi bile vaše misli pravilne, ampak je treba tudi malo na to
               paziti.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp23">

               <speaker>JURE ŽMAUC:</speaker>

               <p>Če dovolite, samo en argument, kar se tiče napram najemanja kreditov. Glede na
               poročilo finančne inšpekcije in samega zakona o financiranju iz proračuna, smo mi,
               prepovedano je financirati kredite, z zakonom je prepovedano. Računska inšpekcija
               prepoveduje vsako financiranje za nazaj in tega se bomo držali.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp24">

               <speaker>PREDSEDNIK MAG. MARIJAN SCHIFFRER:</speaker>

               <p>Zdaj pa, če gremo še malo na Primorsko. So glasovi in upam, da so nič več kot
               glasovi, da je Primorski dnevnik spet v težavah. Vi kaj veste o tem?</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp25">

               <speaker>JURE ŽMAUC:</speaker>

               <p>S Primorske strani smo dobili usklajen predlog, ki zajema tudi postavko Primorski
               dnevnik. Ta postavka je napram lanskemu letu manjša za okrog 20% in jaz sem prejšen
               teden govoril s predsednikom ene od krovnih organizacij, kjer je problem predvsem na
               italijanski strani glede financiranja Primorskega dnevnika s strani Italija, kjer
               obstaja zakon za financiranje častnikov, ki pa lahko ima dve različni interpretaciji.
               Po eni interpretaciji bi Primorski dnevnik moral vrniti 6 milijard lir, po drugi
               interpretaciji pa bi moral še dobiti 2 milijardi lir. Ampak glede na obisk gospoda
               (?)Fasina pri nas je, mislim da so ta zagotovila in tudi tale predsednik, eden od
               krovnih, mi je zagotovil, da bodo upoštevali interpretacijo, ki je za Primorski
               dnevnik ugodnejša.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp26">

               <speaker>PREDSEDNIK MAG. MARIJAN SCHIFFRER:</speaker>

               <p>Direktne pobude, prošnje ali kaj takega s strani Primorskega dnevnika še ni bilo?
               Ostalo je na Primorskem v redu, krovnim organizacijam je bil denar razdeljen. Te
               manjše organizacije, nekaj jih je bilo takih,<stage type="mag"/>(nadaljevanje) ki so se želele direktno z vami posvetovati oziroma z vami
               dobiti kontakte. Ne vem, če so jih ali ne. S tistimi je tudi stvar urejena.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp27">

               <speaker>JURE ŽMAUC:</speaker>

               <p>Od vseh postavk, mislim, da se je lani v Italiji financiralo direktno na 25 postavk
               in pri vsem organiziranju Slovencev v Italiji je prišlo do 5 neusklajenih točk. Za
               vsako točko smo se posebej sestali s tistim, ki je bil prizadet na tej točki, smo se
               usedli in našli skupno rešitev, kajti nekateri so še vedno zagovarjali direktne
               kontakte mimo krovnih z Ljubljano. Rekel sem, da ima Ljubljana še vedno sistem
               odprtih vrat in da ima urad pri vsej situaciji pomagalno, posvetovalno in predvsem
               kontrolno funkcijo. S tem sem opozoril urad ... predvsem za kontrolno funkcijo; v
               vsaki uri dneva bi morali biti na voljo vsi računi, kako se je proračunski denar
               porabil. To smo odgovorni slovenskim davkoplačevalcem.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp28">

               <speaker>PREDSEDNIK MAG. MARIJAN SCHIFFRER:</speaker>

               <p>Kaj pa z ostalimi skupnostmi? Tukaj mislim predvsem Benečijo, Kanalske Slovence,
               Porabce itd.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp29">

               <speaker>JURE ŽMAUC:</speaker>

               <p>Predvsem se je v Italiji pojavil problem Kanalske doline, ker so rekli: mi smo
               toliko in toliko kilometrov stran od Trsta, Trst pri nas ne bo odločal, vendar SSO
               ima že tako ali tako, je ustanovila sklad Benečija, iz katerega odvaja 20% vseh
               mesečnih sredstev, ki tja prihajajo, skupaj obe krovni organizaciji sta pa ustanovili
               tako imenovani podporni sklad, ker dajeta tudi 20% vseh sredstev, ki se bo namenjal
               predvsem za Kanalsko dolino in tam se je ustanovila dvoglava komisija ... gospa Viole
               Namer? in gospod Bankič? bosta tista, ki bosta na terenu ugotovila dejansko stanje,
               kako se bo tisti denar porabil in normalno sta poročila poslala k nam in v vsakih
               nesporazumih, ki bodo, bo urad skupaj s tistim prevzetim? s krovnimi stvar poskušal
               razrešiti, kajti v krovni smo opozorili, da s tem, ko smo jim dali možnost, da sami
               razdelijo sredstva, so prevzeli tudi vso odgovornost.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp30">

               <speaker>PREDSEDNIK MAG. MARIJAN SCHIFFRER:</speaker>

               <p>To je Benečija. Kaj pa v Kanalski dolini, to je ta Planika itd.?</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp31">

               <speaker>JURE ŽMAUC:</speaker>

               <p>Predvsem Planika je bil problem. Imeli smo skupni sestanek, na katerem smo določene
               stvari tudi glede prostora, ... prostorov glede nakupa Mangart, ki je stvar že ad
               acta in glede samega financiranja, so se stvari uredile.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp32">

               <speaker>PREDSEDNIK MAG. MARIJAN SCHIFFRER:</speaker>

               <p>Mangart so kupili sedaj.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp33">

               <speaker>JURE ŽMAUC:</speaker>

               <p>Mangrt je prišel v italijanske roke. Mangrt je bil predvsem začetna vsota za odkup,
               ki je naraščala sproti in potem še toliko in toliko za renoviranje in preprosto ni
               bilo več financ, da bi se lahko to rešilo.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp34">

               <speaker>PREDSEDNIK MAG. MARIJAN SCHIFFRER:</speaker>

               <p>Kaj pa na Štajerskem in v Porabju?</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp35">

               <speaker>JURE ŽMAUC:</speaker>

               <p>Na Štajerskem veste - Štajerci so tudi eni od točk, ki so jih uskladili v Celovcu,
               ampak sami ste bili na otvoritvi, da smo tam zelo dobro sfinancirali, zelo dobro
               delujejo, politični problemi glede Slovencev na Štajerskem obstajajo še dalje, ampak
               mislim, da v bodočnosti se bodo tudi te stvari uredile oziroma jim bomo poskušali
               urediti. Glede Porabja je prav tako - velika stvar se financira, to je kulturni
               informacijski center, ki je zdaj v finalni izvedbi. Tam bo šlo financiranje malo bolj
               pospešeno, čeprav še vedno v okvirih, vendar sam tehnični razvoj bo šel malo
               pospešeno, tako da pričakujemo nekje v pozni jeseni tudi otvoritev tega doma, tako da
               bodo tudi tam imeli svoj center.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp36">

               <speaker>PREDSEDNIK MAG. MARIJAN SCHIFFRER:</speaker>

               <p>Izseljenci sicer niso vaša tema, ampak mogoče nam kaj lahko poveste. Baje se je
               nekaj zataknilo tudi v Argentini itd.<stage type="mag"/>
               (Nadaljevanje) Ali imate kakšna poročila o tem?</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp37">

               <speaker>GOSPOD _________:</speaker>

               <p>Kar se tiče izseljencev, moram reči, če ... tako na financiranje; to je posebna
               postavka, ki smo jo glede na lansko leto povečali, ampak ne ... račun izseljencev,
               ampak račun zdomcov, ki so bili pa ves čas tako na strani in je urad okrepil svoje
               delovanje tudi na področju zdomcev. Prvič je tudi tukaj prišlo do, na podlagi
               usklajevanj in predlogov urada do tretje postavke v proračunu, to je Slovenija v
               svetu. Tako, da so vse tri organizacije izenačene po statusu, ne po financah, po
               statusi. In tako, da mislim, da tudi problemi, ki nastajajo sproti, so misli, da tudi
               sproti rešili.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp38">

               <speaker>PREDSEDNIK MAG. MARIJAN SCHIFFRER:</speaker>

               <p>Dobro. Hvala lepa. Bi še kdo še kakšne pripombe imel? Gospod Bevk.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp39">

               <speaker>SAMO BEVK:</speaker>

               <p>Hotel sem samo nekaj vprašati. Glede na to, da smo že dvakrat nesklepčni, 17. junija
               in danes. Če se bomo v juliju še kaj srečali, bi bilo pametno, da se srečamo po 15.
               juliju, pa to združimo morda tudi s poročanjem strani urada. Ker so rekli, da naj bi
               se oziroma gospod Žmauc je prej povedal, da naj bi se v vladi dogovorili glede tistih
               dveh zadev glede koordinacijskega telesa in skladov za gospodarsko spodbujanje
               slovenske manjšine. Da bi po tistem datumu se dobili enkrat, mogoče ali pred ali pa
               med zasedanjem, med odmorom, in bi dokončali to sejo in dobili še poročilo urada v
               zvezi z gospodarskimi problemi.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp40">

               <speaker>PREDSEDNIK MAG. MARIJAN SCHIFFRER:</speaker>

               <p>Premišljeval sem ravno o tej stvari, da bi nekako okvirno določili 15. ali pa 16.
               julij, takrat ko državni zbor spet zaseda. Ker pred tem datumom bomo težko dobili
               člane komisije, da bi takrat potem takole eno uro, od devetih do desetih ali pa
               mogoče celo od dveh zaporednih sejah vse te stvari obdelali, ker sedaj imam jaz tukaj
               spet en predlog sklepa, ki ga lahko samo preberem, ampak pač ne moremo glasovati o
               njem. Drugače je pa tole sedaj, že drugič nesklepčni, je pa to zelo nerodno, ker ne
               moremo nobene konkretne, do nobenih konkretnih rezultatov priti.</p>
               <p>Tukaj sem napisal en sklep oziroma dva sklepa... Gospa mi pravi, da pa tako nima
               smisla sedaj tega brati, ker bomo potem to prebrali takrat, ko bomo sklepčni in o tem
               glasovali.</p>
               <p>O 1. točki smo že rekli, ne moremo ničesar ukrepati, ker je... 3. točka pa je
               poročilo o enoletnem delovanju komisije za odnose s Slovenci v zamejstvu in po svetu.
               To se pa vsi dobili svoje kopije. Upam, da jih imate. Ne vem, če je, mogoče kdo od
               novinarjev želi eno... Prosim.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp41">

               <speaker>GOSPOD _______:</speaker>

               <p>Jaz vseeno predlagam proceduralno. <stage type="mag"/>(Nadaljevanje) Mislim, da nima smisla, če nimamo zagotovljene
               sklepčnosti, tukaj vztrajati in obnavljati, ker potem se bomo dobili naslednji
               sklepčni in potem bomo spet ponavljali.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp42">

               <speaker>PREDSEDNIK MAG. MARIJAN SCHIFFRER:</speaker>

               <p>Ja, to imate prav.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp43">

               <speaker>DAVORIN TERČON:</speaker>

               <p>Jaz predlagam, da to zadevo tako, kot ste rekli, da zagotovimo tam okrog 15.7. eno
               sklepčno sejo oziroma dve in da to zadevo obdelamo.</p>
            </sp>
            <sp xml:id="SDT2-KZOSSVZIPS-Redna-017-1998-07-01.sp44">

               <speaker>PREDSEDNIK MAG. MARIJAN SCHIFFRER:</speaker>

               <p>Saj s tem bi bilo tudi vse obdelano, razen tako spet nekako pogovorno bi se lahko
               vsaj zadnje točke dotaknili, to je, ko smo govorili takrat o naših obiskih pri
               izseljenih. To bi lahko poročal, da smo pač kontakte s severno Ameriko navezali in
               nimamo še nobenega konkretnega odgovora. Sprejeli so na znanje našo prošnjo. Lahko bi
               pa morebiti prej še enkrat obiskali te Slovence na Hrvaškem, to se pravi Split,
               Zagreb. Na tem delamo in bomo videli kaj bo lažje, kaj bo manj zahtevno in tako
               naprej in uskladiti v časovnem zaporedju.</p>
               <p>To bi bilo tudi vse. Do zadnjega sem čakal, gospod Hvalica je obljubil, da bo
               prišel, zdaj je že tri četrt ure, se vidi, da ga ne bo. Medtem je že gospa
               Pozsonecova odšla, torej o nesklepčnosti ni govora.</p>
               <p>Zahvaljujem se za vaš obisk, zlasti gospodu Žmaucu in pričakujem potem na prihodnji
               seji pa res to vaše poročilo. Hvala lepa.</p>
               <p>(Seja je bila prekinjena 1. julija 1998 ob 14.48 uri.)</p>
            </sp>
         </div>
      </body>
   </text>
</TEI>
