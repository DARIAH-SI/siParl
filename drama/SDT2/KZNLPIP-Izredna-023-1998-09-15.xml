<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-KZNLPIP-Izredna-023-1998-09-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor lastninskega preoblikovanja in privatizacije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">D7ECD1D09D0BBE1AC125667A002EB453</idno>
               <idno type="custom" subtype="day">A4179FC71CCE5BF4C125668100286A9C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=A4179FC71CCE5BF4C125668100286A9C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZNLPIP-Izredna-023-1998-09-15.KZNLPIP" n="023">
               <name>Izredna</name>
               <date when="1998-09-15"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZNLPIP-Izredna-023-1998-09-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZNLPIP-Izredna-023-1998-09-15.KZNLPIP">
                        <orgName key="KZNLPIP">Komisija za nadzor lastninskega preoblikovanja in privatizacije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NADZOR LASTNINSKEGA PREOBLIKOVANJA IN PRIVATIZACIJE</stage>
            <stage type="session">23. IZREDNA SEJA</stage>
            <stage type="date">(15. september 1998)</stage>
            <stage type="chairman">Sejo je vodil Izidor Rejc, predsednik komisije.</stage>
            <stage type="time">Seja se je pričela ob 14.12 uri.</stage>


            <sp xml:id="SDT2-KZNLPIP-Izredna-023-1998-09-15.sp1">

               <speaker>PREDSEDNIK IZIDOR REJC:</speaker>

               <p>Lepo vas pozdravljam prvi podopustni seji in sicer na 23. izredni seji komisije za
               nadzor lastninskega preoblikovanja in privatizacije. Lep pozdrav tudi gospodu
               državnemu svetniku, akademiku profesorju doktorju Veljku Rusu, ki bo kot predstavnik
               sveta poročal o sklepu državnega sveta. Lep pozdrav tudi predstavnikom javne
               besede.</p>
               <p>Predlagam dnevni red:</p>
               <p>1. Potrditev zapisnikov 20., 21., 22. izredne seje in 20. redne seje naše
               komisije.</p>
               <p>2. Obravnavanje zahteve državnega sveta Republike Slovenije, da državni zbor
               Republike Slovenije še enkrat odloča o spremembi in dopolnitvi zakona o
               denacionalizaciji, kjer je tudi naša komisija matično delovno telo.</p>
               <p>3. Razno.</p>
               <p>Menim, da je dnevni red potrjen.</p>
               <p>Prehajamo na <title>1. TOČKO DNEVNEGA REDA - POTRDITEV OSNUTKOV ZAPISNIKOV 20., 21. in
                  22. IZREDNE IN 20. REDNE SEJE NAŠE KOMISIJE.</title> Še prej povem, da sta se
               opravičila gospod doktor Jože Zagožen in gospod Jazbec, vsi ostali se pa niso
               opravičili. Zapisnike imate v računalniški mreži. Če ima kdo kakšno pripombo, če je
               to gledal oziroma opazoval in preverjal, če pa ne, pa bi prosil, da potrdimo osnutke
               zapisnikov. Če bodo pa kakšni ugovori ali pa kakšne dopolnitve, ki jih boste
               zasledili, boste pa lahko na prihodnji seji povedali in bomo zapisnik dopolnili
               oziroma popravili.</p>
               <p>Kdo je za to, da se ti zapisniki potrdijo? <stage>(8 članov.)</stage> Je kdo proti? <stage>(Nihče.)</stage></p>
               <p>Prehajamo na <title>2. TOČKO DNEVNEGA REDA - OBRAVNAVA ZAHTEVE DRŽAVNEGA SVETA O
                  PONOVNEM GLASOVANJU IN IZJASNJEVANJU O SPREMEMBAH IN DOPOLNITVAH ZAKONA O
                  DENACIONALIZACIJI.</title> Mi vemo, da smo tudi dobili čistopis sprememb in
               dopolnitev zakona. Dobili smo tudi zahtevo državnega sveta, imate v predlogi, tako da
               lahko ugotavljate, kakšno je stališče državni svet zavzel. Prosil bi pa tudi, da
               gospod doktor Veljko Rus tudi pojasni njihova stališča in seveda njihov predlog.
               Gospod doktor, imate besedo.</p>
            </sp>
            <sp xml:id="SDT2-KZNLPIP-Izredna-023-1998-09-15.sp2">

               <speaker>AKADM. PROF. DR. VELJKO RUS:</speaker>

               <p>Gospod predsednik, hvala lepa. Spoštovani kolegi, spoštovane kolegice! Jaz se bom
               omejil v svoji intervenciji samo na to ali pa predvsem na to, o čemer so razpravljali
               moji kolegi na tisti seji državnega sveta, to je bila v resnici zadnja seja državnega
               sveta, 29.7., ko smo potem pravzaprav sklepali o tem, ali se izglasuje veto ali ne.
               Jaz bom povzel to debato. Ta debata, po moji osebni presoji ima težišče na
               ugotovitvi, da se tudi o tem, ne samo ob tem, ampak tudi v tem zakonskem aktu oziroma
               v zakonu o spremembah in dopolnitvah zakona o denacionalizaciji, pojavlja cerkev kot
               priviligiran pravni subjekt. To je pravzaprav osnovni ugovor in vsa debata potem je
               tekla v bistvu okoli tega. So bili pa nekateri drugi vidiki še tudi nakazani, o
               katerih bom tudi potem rekel par besed. Smatra se namreč to, da je izvzetek cerkve
               kot fevdalnega upravičenca, ne upravičenca kot fevdalnega neupravičenca, pravzaprav
               neutemeljena in da se s tem ustvarja pravzaprav priviligiran status katoliški cerkvi
               kot enemu od pravnih subjektov v naši družbi. Kolega Vodopivec je še posebej
               poudarjal, da se to stanje pravzaprav ponavlja in da je treba zaradi tega toliko
               pozorno biti usmerjen oziroma toliko bolj kritično obravnavati vedno nove in nove
               primere, ko se zakonsko poskuša ustvariti priviligiran status katoliški cerkvi,
               rimskokatoliški cerkvi. On opozarja tudi na to, da seveda ni rešena finančnan
                  kontrola teh organizacij. V
               zvezi s tem poznamo tudi, vsaj moji kolegi pogosto govorijo o tem, da je danes
               katoliški bančni sistem prav zaradi tega, ker ni dostopen državni ali javni kontroli,
               najbolj idealen ... ne v Sloveniji samo, ali recimo niso govorili za Slovenijo, ampak
               za vesoljni sistem najbolj primeren za pranje denarja. Denarja ne pere duhovščina.
               Denar perejo vsi mogoči subjekti, ki lahko izkoriščajo nek tak sistem. Gre za zelo
               velike posledice tovrstnih privilegijev. Naj vam omenim še iz moje lastne izkušnje -
               ko sem kandidiral za rektorja ljubljanske univerze leta 1991, to je točno v tistem
               kriznem času, je bilo meni sugerirano oziroma se je zelo insistiralo na tem, da se
               teološka fakulteta vključi v univerzo v Ljubljani, kar se je kasneje tudi zgodilo.
               Povedal sem, da ne vidim nobene možnosti za to, da bi se fakulteta vključila, razen
               če ne bi odstopila od pravil, ki veljajo za vse teološke fakultete, in sicer
               selekcija, reelekcija, promocija vseh teh kadrov ... učiteljskega osebja in program
               določa mimo univerze in to direktno preko Vatikana. Če teološka fakulteta hoče imeti
               enakopraven status, vse pravice, mora zadostiti vsem dolžnostim. To je recimo spet
               tipičen primer privilegiranega statusa, ki si ga je cerkev tudi v resnici potem na
               ljubljanski univerzi izborila.</p>
               <p>Skratka, teh asociacij oziroma primerov ustvarjanja privilegiranega statusa je več
               in tu se srečamo pravzaprav v 27.a členu ponovno s takšnim privilegiranim tretmajem.
               Lahko bi tukaj zaključili - to je bila osnova, ampak mogoče boste za razpravo
               potrebovali še nekaj drugih informacij.</p>
               <p>Ena od zelo pomembnih informacij ali pomislekov v zvezi s 27.a členom je bila ta, da
               če bomo eventualno ali ko bomo - se bolje sliši, kajne - stopili v Evropsko skupnosti
               oziroma unijo, kot danes temu pravimo, ampak ni neverjetno - stopnja verjetnosti ni
               znana - da bodo vsi fevdalci, ki imajo državljanstvo v Evropski uniji, postavili pod
               vprašaj našo denacionalizacijo oziroma izjemen status, ki ga je pri tem dobila
               slovenska katoliška cerkev. S tem se pa, ko ste odpirali vprašanje o tako imenovani
               zaščiti slovenske zemlje, o tem, o čemer je bila zelo obsežna in kritična debata, 1
               ali 2 leti nazaj. Vprašanje je, kaj bomo lahko branili in v kolikšni meri bomo lahko
               ohranili v nacionalnih rokah v tem primeru celotno fevdalno lastnino, ki pa nikakor,
               kot vemo, ni majhna.</p>
               <p>Drugi del razprave se je pa potem osredotočil v samo utemeljitev. Utemeljitev sloni
               na tem, da je vloga cerkve kot obče koristne ustanove tista, ki utemeljuje, da se za
               cerkev naredi izjemo in se ji zaradi tega ne odtegne nacionalizirana fevdalna
               lastnina, ampak da se ji vrača zaradi njene vloge obče koristnih ustanov.</p>
               <p>Kolegi so bili mnenja na državnem svetu, da je treba najprej utemeljiti, v čem je vloga lahko supstitut za izvor
               lastnine te utemeljitve in enostavno se preide od izvora na vlogo, ki jo ta
               organizacija naj bi imela kot obče koristna ustanova. Prav tako ni odgovora na to, v
               čem naj bi bila vloga nadrejena, nadrejeni kriterij izvorov lastnine, ker v bistvu
               lastnina je le pravzaprav vezana na izvor in pa na razpolagalne pravice, ki so na ta
               izvor vezane.</p>
               <p>Tretji ugovor v zvezi s tem je, da je obče koristnost pravzaprav emperičen pojem in
               neko pravno telo ne more brez emperične podlage takšne trditve postavljati, ni
               kompetentna, ni po svojem statusu in po svoji funkciji in znanju. Lahko bi poklicali,
               lahko bi se delala anketa, lahko bi se, kot se je nameravalo od začetka, izvajalo
               referendum, ker pa tega ni, je lahko obče koristnost katoliške cerkve samo domneva,
               ne pa argument, ki si ga je privoščilo pravzaprav ustavno sodišče. No, in na zadnje,
               četrti argument, da cerkev lahko opravlja obče koristno dejavnost s tem, da mi
               uveljavimo načelo enake pravice ali pa enakega tretmaja vseh lastnikov javnih,
               kolektivnih in individualnih, privatnih itd., pri javnih razpisih, bodisi da gre za
               šolstvo, bodisi da gre za socialno varstvo, zdravstvo, povsod lahko cerkev nastopa in
               tisto, kar mora država zagotoviti je to, da cerkev s svojimi programi, ko konkurira
               na javnih razpisih, ni depriviligirana. Če pa gremo za samo fevdalno lastnino, se pa
               postavlja še eno vprašanje in sicer, zakaj bi bila cerkev priviligirana, ne pa
               depriviligirana. Zakaj? Kot veste, je ustavno sodišče vso lastnino kraljeve družine v
               Sloveniji vzelo po načelu depriviligirane, ne vem, kakšen je bil pravni izraz takrat,
               ampak je šlo za depriviligiranost, ki naj bi ustvarila pravzaprav bolj ravnovesje,
               večje ravnovesje v slovenski družbi.</p>
               <p>Zdaj, to so pravzaprav glavni argumenti, ki so tam padli, jaz bi dodal še nekatere
               in za katere pravzaprav nismo imeli časa, da bi o njih razpravljali, ker je predmet
               prišel v razpravo zelo pozno, že na robu, vi ste bili že menda na počitnicah, mi smo
               pa še vedno pravzaprav sedeli in sicer gre za naslednje. Večkrat naše razprave niso
               zabeležene, ampak gredo v to smer, da je treba s tem razumeti ne kot nekaj, kar
               temelji na, bomo temu rekli, na restitutativnem pravu. <stage>(?)</stage>ZDEN nima značaja
               ustvarjanja prvotnega stanja, ampak se ZDEN samo, lahko bi rekli usmerja ali pa
               jemlje nek aparat, neko
               metodologijo, po kateri poskuša ustvariti novo stanje, ne pa povrniti zadeve v staro
               stanje, tako je eksplicite formulirano v začetku tudi z odločbami ustavnega sodišča,
               kako je treba ZDEN interpretirati. Šele kasnejše odločbe ustavnega sodišča so
               pripeljale do tega, da se pravzaprav ZDEN vse bolj istoveti s civilnopravnimi
               zahtevki po vzpostavitvi prvotnega stanja. Skratka, da se istoveti z restitutivnim
               pravom. To je pravzaprav glavno.</p>
               <p>In še ena zadeva je, sicer ne restitutivnost ali pa dejstvo, da gre za zakon, da je
               ZDEN zakon <stage>(?)</stage>suegeneris, se kaže tudi v tem, da mora upoštevati splošne interese, da
               ne sme ustvariti novih krivic, da mora torej paziti, da s svojimi ukrepi ne zmanjša
               učinkovitosti poslovanja in po drugi strani povzroča večjo brezposelnosti in tretji,
               zmanjša kvaliteto življenja tistih, ki so pravzaprav upravičeni, dolžni to lastnino
               vrniti, v kolikor so jo dolžni vrniti. In potem je tu še poleg interes splošnega
               interesa. To je mogoče najbolj pomembno za celoten ZDEN, je načelo socialne države,
               ki morebiti uveljavljenje v vsakem zakonskem aktu. Za primerjavo zakonski akti v
               nekaterih deželah kot je recimo Nemčija, Hrvaška, Madžarska, ne predvidevajo
               pravzaprav drugega kot regresivno lestvico, nemškega verjetno poznate, saj tam se
               določa 10.000 ali pa polno nadomestilo ali polna restitucija samo za vrednost,
               nacionalizirano vrednost do 10.000 in ti imajo tudi prednost, ti upravičenci. Medtem
               ko pri vsoti 3 milijone nemških mark je restitutivne vrednosti možno samo še v višini
               5%. Pri nas za ilustracijo je do zdaj pravzaprav bila povprečna vrednost 150.000
               mark, torej povprečno enak eni najvišjih v nemški zakonodaji in tudi v drugih
               deželah, kot je Hrvaška, se te, kot je Madžarska, se te omejitve postavljajo. Pri nas
               zaradi tega, lahko bi rekli tudi asocialnega vidika pri definiranju zdaj prihaja zdaj
               seveda do takšnih astronomskih vsot, o katerih sva ravnokar midva govorila, od 7 do 8
               milijonov mark. No, to je mogoče tisto, kar zadeva pravna, ne, jaz bi to kvalificiral
               ali pa moji kolegi so jo tako, pravno negotovost ali pa spornost, socialno
               neustreznost, ekonomsko škodljivost pravzaprav ZDEN-a, tudi še v teh primerkih,
               čeprav seveda je ta nov dokument zelo zelo velik napredek, vsaj iz legalističnega
               vidika, ni pa iz legitimističnega, ker konec koncev, vi se srečujete zdaj z eno zelo
               neugodno situacijo, če boste vztrajali na tem zakonu, boste glasovali  proti volji državnega sveta in
               proti javno-mnenjski večini. Večina je konstantno proti vračanju, kot sami veste,
               česarkoli cerkvi. Manjši del je tistih, ki so za to, da se cerkvi vrača v fizični
               obliki ali v denarnem nadomestilu. Teh je v celem letošnjem letu, ko so bila mesečna
               snemanja, nekje med 35 in 37%, medtem ko je tistih, ki so za to, da se nič ne vrača,
               med 44 in 46%, s tem da je trend upadanja. Vedno manj je takih, ki menijo, da je
               treba vračati in vedno več takih, ki menijo, da naj se cerkvi ne bi vračalo nič.</p>
               <p>Naše glasovanje - saj ste najbrž že seznanjeni z našim glasovanjem - je bilo pa tudi
               presenetljivo, saj je od 29 prisotnih 18 kolegov glasovalo za veto, 9 je bilo proti,
               1 se je vzdržal. Skratka, tu imate zelo prepričljivo večino, ki se ne strinja z
               vračanjem zemlje, javnemu mnenju in zelo zelo veliko opozicijo na državnem svetu. S
               tega vidika je legitimnost - ne legalnost - tega zakona vprašljiva, da ne govorim o
               nekaterih strankah, ki podpirajo to in kjer je 60 oziroma 66% njihovih potencialnih
               volivcev proti temu, da se vrača cerkvi. Hvala.</p>
            </sp>
            <sp xml:id="SDT2-KZNLPIP-Izredna-023-1998-09-15.sp3">

               <speaker>PREDSEDNIK IZIDOR REJC:</speaker>

               <p>Hvala. Imam mnenje predstavnika državnega sveta. Za uvod bi povedal - verjetno bo
               potem razprava, ampak kakšnih daljših razprav najbrž ne bo potrebno, ker boste najbrž
               vztrajali, da se kmalu glasuje. Menim, da s tem zakonom, ko smo ga sprejeli, je bila
               predvsem v 1. členu napadena pravica v izseljeništvu. Tretji odstavek je tisti, ki
               govori, kdo je lahko upravičenec, ko je bil 9.5.1945 državljan Jugoslavije in da se
               je potem kamorkoli odselil po svetu in da je samo meddržavna pogodba tista, ki mu
               omogoča, da je lahko upravičenec. Če pa te meddržavne pogodbe ni, pa tega ni. Takih
               meddržavnih pogodb pa je verjetno zelo malo razen morda z Avstrijo in morda še z
               Madžarsko.</p>
               <p>Vemo, tudi dr. Veljko Rus je govoril predvsem o vračanju nepremičnin fevdalnega
               izvora. Ta izraz bo gotovo deležen na ustavnem sodišču temeljitega pretresa. Je pa
               eden takih, na katerem je najbrž težko točno definicijo postaviti.</p>
               <p>Vemo, da je tudi v 27. členu bilo sprejeto, da sklad kmetijskih zemljišč in gozdov
               vrača tudi posestva oziroma se lahko... urejene, lahko tudi vknjižbe izvršijo. To bo
               najbrž tudi problem. Jasno pa je, da je eden večjih vprašanj in tu je veliko pošte in
               veliko ugovorov predvsem obnove postopkov, ki se bodo lahko, ko bo zakon sprejet, 6
               mesecev uveljavljali. To je glavna vsebina, osebno pa menim, da je .. spremembe in
               dopolnitve zakona o denacionalizaciji zelo velik paket za ustavno sodišče. Odpiram
               razpravo. Gospod Henigman.</p>
            </sp>
            <sp xml:id="SDT2-KZNLPIP-Izredna-023-1998-09-15.sp4">

               <speaker>BENJAMIN HENIGMAN:</speaker>

               <p>Spoštovani! O denacionalizaciji teče beseda že od leta 1990, odkar je bil pa zakon
               sprejet, teče pa žolčna polemična razprava, ki je za moje pojme v tej državi največkrat nepotrebna. Ne bom
               rekel, da vedno, ampak največkrat nepotrebna in otežuje demokratične spremembe v
               Sloveniji, ki postaja in naj bi čimprej postala demokratična država, ki spoštuje
               lastnino, kar si je zapisala tudi v ustavo, ki spoštuje pravno državo in ne nazadnje
               odločitve ustavnega sodišča, pa naj bodo kakršne že so. Večkrat so nam ali pa
               nekaterim všeč ali pa nekaterim ne, vendar o tem je že dosti govora, da če ne bomo
               spoštovali mnenja ustavnega sodišča, potem je vprašljiva tudi verodostojnost države
               in predstavnikov države, ki jo predstavljajo, tako v izvršilni kot v zakonodajni veji
               oblasti. Jaz nisem glasoval za zakon o denacionalizaciji, tako kot so bile sprejete
               spremembe in odložilni veto v bistvu podpiram, vendar seveda ne z argumenti, kot jih
               je pred nas predložil državni svet.</p>
               <p>Drugi razlogi so, zakaj, pa ne bi o tem govoril, zakaj ta zakon tako kot je zdaj
               sprejet, slabša razmere oziroma zapleta razmere v državi. Predvsem z vidika lastnine
               kot postoluta, ki je osnova vsemu nadaljnjemu, seveda ob primernih vrednotah, ki se
               žal v Sloveniji izgubljajo. Obrazložitev, ki jo je dal državni svet ali pa
               utemeljitev, kot je rekel gospod doktor Rus, se mi zdi, da tako kriči po političnem
               stališču, ne pa po pravno argumentiranem stališču, da to ne bi želel komentirati, ker
               o tem je bilo že na leta veliko povedanega in toliko gneva in toliko, ne gneva,
               toliko negativnega stališča do rimokatoliške cerkve v Sloveniji in, oprostite,
               posredno tudi do mene osebno, ki se čutim člana te cerkve in mislim, da je še večina
               slovenskega prebivalstva, toliko si ne bi mislil, da uspe skupaj spraviti državni
               svet kot organ, ki drugi predstavlja državo oziroma, ki naj bi skrbel za vse tiste
               interese, za katere državni zbor nekako ni poklican oziroma naj bi posebej skrbel še
               za posebne interese. In meni je žal, da iz tega izhaja komentar, ki v bistvu
               zamegljuje ali pa ne zna, ne najdem druge besede, vzroke in posledice. Če je bil
               režim oziroma, če so bile spremembe, revolucionarne spremembe pred 50 leti vzrok, da
               je prišlo do kraj premoženja, da je prišlo do ubijanja, oprostite, ker moram to reči,
               ampak ne najdem drugih besed, da je prišlo do krivic, potem in da se te krivice
               trajale tam nekje kar 45 let in žal za veliko večino upravičencev traja še naslednjih
               8 let, že v demokratični republiki Sloveniji, potem ne moremo te vzroke zamenjati za
               posledico, kaj vse je sedaj v tej državi narobe oziroma koliko nam manjka sredstev in
               kaj vse bi lahko storili, poenostavljeno povem, ne bi vrnili tega, kar je po zakonu
               in po sklepih ustavnega sodišča treba storiti. To je dejstvo, ki v bistvu se kaže iz
               tega stališča državnega sveta. Sklicevati se na voljo ljudi, na anketah, po prvi
               točki, bi pa takole rekel. Če bi ljudi spraševali, če želijo jutri plačevati višje davke, pa višje
               prispevke, pa imeti manjše plače, verjetno bi bila anketa podobna, da bi rekli, da si
               tega ne želijo in tega ne sprejemajo in mislim, da ne more noben državni organ, ko
               odloča o pravnih stvareh, do katerih se opredeljuje ustavno sodišče in Evropa s svojo
               resolucijo 1096 med drugim, se sklicevati na voljo tako kot je tukaj predstavljeno,
               čeprav po drugi strani spoštujem tudi javnomnenjske ankete, ki kažejo, kako seveda,
               kje so občutljive teme, do katerih se mora politika tudi bolj suptilno in resneje
               dotakniti in ukvarjati. Vse ostalo, kar je notri navedeno, v bistvu je živ dokaz na
               papirju, da se ne spoštuje odločb ustavnega sodišča in če so do sedaj nekatere
               stranke, predvsem združena lista, jasno in glasno o tem govorile, se je do zdaj do
               tega z večinsko relativno večino opredelil celo državni svet in meni je žal, da pač
               imamo tak državni svet, ki se pod tako stališče podpiše, vendar taka je situacija v
               državni, vendar jaz osebno jo ne morem sprejeti. Jaz bom glasoval, ko bo veto, za to,
               da se zakon ne sprejme zato, ker mislim, da je dosedanji zakon bil dovolj dober,
               vendar problem je, da se ni sprovajal in izvajal. Res pa je, da bi bil lahko boljši,
               če bi ga pripravila vlada na osnovi tistega, kar je zapovedalo ustavno sodišče, ne
               pa, da se je notri vtikalo tudi programska stališča nekaterih političnih strank, pač
               to je legitimno, z večino, seveda pa ne sprejemam argumentov, kot jih je navedel
               državni svet, zakaj zakon ne ustreza. Hvala lepa.</p>
            </sp>
            <sp xml:id="SDT2-KZNLPIP-Izredna-023-1998-09-15.sp5">

               <speaker>PREDSEDNIK IZIDOR REJC:</speaker>

               <p>Hvala. Gospod Tone Anderlič kot eden od podpisnikov in predlagateljev.</p>
            </sp>
            <sp xml:id="SDT2-KZNLPIP-Izredna-023-1998-09-15.sp6">

               <speaker>ANTON ANDERLIČ:</speaker>

               <p>Predlagatelji smo s spremembami zakona o denacionalizaciji poskušali odpraviti
               nekatere največje probleme in težave, ki so se pojavljale v procesu denacionalizacije
               in odpraviti nekatere krivice, ki so se tudi dogajale s tem, ko je bil zakon 1991.
               leta sprejet tak kakršen je bil sprejet. Zavedali smo se, da je nemogoče v teku
               izvajanja zakona narediti radikalnejše spremembe, spremeniti filozofijo zakona, sam
               pristop in način vračanja premoženja, ki je v osnovi bil postavljen, torej v naravi
               in to smo tudi sledili pri teh spremembah. Zastonj je govoriti o tem, ali je ta
               zakon, osnovni zakon iz leta 1991 pošten, pravičen, krivičen ali temelji bolj na
               pravu ali je bolj političen ali ne, mislim, da je to popolnoma irelevantno. Gre za
               to, da državni zbor jasno odloča politično in se odločajo in seveda tudi državni svet
               odloča politično, gre za predstavnike, ki so na osnovi zakona izvoljeni in imajo
               seveda s tem pravico, da odločajo. In v tem smislu  ne sprejemam očitke gospoda Henigmana, da so pač
               predlagatelji nekaj vrivali, da so nekaj poskušali, neke stvari iz svojih političnih
               programov vključiti v zakon. Jasno, kaj pa je tisto, kar so razumeli tisti, ki so
               zagovarjali nasprotno, torej so zagovarjali svoja politična stališča, da se s tem ne
               strinjajo in da želijo, da se cerkvi vrne vse premoženje, da se fevdalcem vrne vse
               premoženje, da se vojnim zločincem vrne premoženje itn. To so pač legitimne stvari in
               na koncu glasovanja vedno pokaže tisto, kar je. No, mi se v tem trenutku srečujemo s
               paradoksom, da na eni strani se z zakonom o spremembah zakona o denacionalizaciji,
               kakršen je bil sprejet, ne strinjajo, tako tisti, ki mislijo, da je preradikalen, da
               so spremembe preveč radikalne in da gredo v škodo upravičencem, kakor seveda tisti,
               ki misli kot na primer državni svet, ki je imel tudi možnost, da z vetom prepreči
               veljavnost zakona, ki menijo, da je zakon preveč radodaren oziroma premalo radikalen
               v smislu omejevanja nekaterih pravic in nekaterih upravičencev, predvsem tukaj so
               bile stvari eksplicirane in je treba ponoviti.</p>
               <p>Sami predlagatelji se seveda nismo sestali v tem času. Menim, da je mnogo
               argumentov, ki jih je državni svet podal takih, da jim velja prisluhniti in bi v
               drugačnih razmerah, v konceptu novega zakona, v začetni fazi sploh, ko je zakon
               nastajal, bilo mogoče jih podpreti in sam bi tudi glasoval za to. Ker pa smo v
               situaciji, da zakon o denacionalizaciji velja že kar nekaj let, da je postopek
               vračanja v teku, da je vmes bilo izdanih nekaj odločb ustavnega sodišča, ki nesporno
               jasno povedo, kdo je upravičenec in v kakšni obliki in mi to spoštujemo, čeprav se ne
               strinjamo s takim načinom, ampak je pač potrebno narediti kompromis in v tem smislu
               menimo, da so bile spremembe, ki so predlagane v zakonu, usklajene do te mere, da
               odpravljajo nekatere največje probleme, da omogočajo imetnikom stanovanjske pravice
               in pač da so stranke v postopku, da se omogoča revizija, da se pri vračanju zemlje iz
               kompleksov omogoča kmetom lažji postopek za uveljavljanje svoje pravice in
               razpolaganje s svojo ali pač zemljo, ki jo bodo potrebovali za svojo dejavnost in v
               tem smislu menimo, da je koristno, da se zakon sprejme in da državni zbor zavrne
               veto, sicer pa sta ti dve skrajnosti <stage>(?)</stage>nepomenljivi, ki zdaj nasprotujeta sprejemu
               zakona oziroma nasprotujeta, podpirata pač veto na tak ali drugačen način, kajti tudi
               v diskusiji je bilo povedano, da seveda hvala bogu, da je bil s strani državnega
               sveta predlagan veto, da se ponovno glasuje zato, ker  tudi sicer ni bilo zadovoljstva z zakonom, tako da
               predlagam pač komisiji v imenu predlagateljev tudi, da predlaga državnemu zboru, da
               ponovno glasuje o zakonu in da ga sprejme.</p>
            </sp>
            <sp xml:id="SDT2-KZNLPIP-Izredna-023-1998-09-15.sp7">

               <speaker>PREDSEDNIK IZIDOR REJC:</speaker>

               <p>Hvala lepa, gospod Anderlič. Gospod Benjamin Henigman, potem pa gospod Bajc.</p>
            </sp>
            <sp xml:id="SDT2-KZNLPIP-Izredna-023-1998-09-15.sp8">

               <speaker>BENJAMIN HENIGMAN:</speaker>

               <p>Res, da smo šele dobro začeli delati, vendar kolega Anderlič, če sem prav razumel, če
               si rekel, da podpiram stališče, da se vojnim zločincem, še enkrat poudarjam, če sem
               prav razumel, da se vojnim zločincem vrača premoženje, potem to razumem kot zelo
               nizkoten udarec in podtikanje in zavajanje javnosti, tega nisem jaz, niti SKD, niti
               noben nikoli rekel ali izjavil. Kar se tiče pa vojnih zločincev, so pa vojni
               zločinci, se ve, tisti, katerim je to dokazano, vprašanje pa je, kdo so, na kateri
               strani so in mislim, da jih zakon, osnovni zakon in vse pravo držav, civiliziranih
               demokratičnih, izvzema iz vseh lastninskih pravic, to je obče znano in prosim, ne bom
               več polemiziral, nisem niti enkrat omenil nobene stranke, samo povedal sem, da so
               programi nekaterih se poskušali notri videti in ničesar drugega in upam, da ne bomo
               nadaljevali v takem tonu in zavajali slovensko javnost tudi naprej. Hvala.</p>
            </sp>
            <sp xml:id="SDT2-KZNLPIP-Izredna-023-1998-09-15.sp9">

               <speaker>PREDSEDNIK IZIDOR REJC:</speaker>

               <p>Ugovor? Izvoli.</p>
            </sp>
            <sp xml:id="SDT2-KZNLPIP-Izredna-023-1998-09-15.sp10">

               <speaker>ANTON ANDERLIČ:</speaker>

               <p>Nisi razumel, gospod Beno, ampak to nič hudega. Je pa res, da si v svojem uvodu v
               imenu razlaščanja govoril tudi o pobojih, o bojih in podobnih stvareh, ampak to res
               ni potrebno razpredati naprej, ampak ko bo magnetogram prebral, se bo jasno videlo.
           </p>
            </sp>
            <sp xml:id="SDT2-KZNLPIP-Izredna-023-1998-09-15.sp11">

               <speaker>PREDSEDNIK IZIDOR REJC:</speaker>

               <p>Gospod Bajc, prosim.</p>
            </sp>
            <sp xml:id="SDT2-KZNLPIP-Izredna-023-1998-09-15.sp12">

               <speaker>JOSIP BAJC:</speaker>

               <p>Hvala, predsednik. En lep pozdrav tudi v mojem imenu. Dejansko, gospod Rus,
               presenečen sem nad obrazložitvijo državnega sveta v zvezi z zakonom o
               denacionalizaciji, ko vso svojo utemeljitev gradite dejansko na privilegijih
               rimokatoliške cerkve. Nisem nikjer zasledil, ne v veljavnemu zakonu, ne v temu
               dopolnjenemu zakonu, da govorimo o rimokatoliški cerkvi, ampak rečemo cerkvi s tem,
               da ste v uvodu rekli, da boste predstavili samo razpravo na seji državnega sveta,
               potem ste pa spretno uporabil, lahko bi rekel metaforo ali pa kaj drugega, ko ste
               rekli, da kako se v cerkvi pere denar, kaj se je vam dogajalo z vašo kandidaturo leta
               1991 za rektorja itn. Mislim, da ta vaš vložek v razpravi oziroma v utemeljitvi
               predloga veta s strani državnega sveta ni bil vmesen. Osebno bom glasoval za predlog
               zakona, da se sprejme tak kot je, glede na to, da nekatere določbe, rečem nekatere
               določbe tega zakona dejansko spreminjajo zakon in upoštevajo odločbe ustavnega
               sodišča. Mislim, da je to tudi prav, če govorimo o neki pravni državi, osebno pa
               smatram, da so pa nekatere stvari tukaj, predvsem imam v vidu 1. člen, mogoče pa še
               kaj drugega, tudi v tem trenutku po moji laični presoji mogoče tudi pri ustavni, o
               tem pa naj odloči ustavno sodišče, ali je taka določba protiustavna ali ne. Glede na
               to konkretno, če lahko rečem, primere poznam, ko se je ljudem, ki so, se pravi
               upravičencem do denacionalizacije, ki so premoženje kupovali, recimo leta 1941, 1942
               in se jim je to premoženje potem podržavilo in je po veljavnemu zakonu o
               denacionalizaciji bilo upravičencu vrnjeno in je recimo sin od upravičenca zgradil
               hišo. Kaj se bo zgodilo recimo po tem zakonu, on, možna je revizija, se pravi en tak
               potem ni upravičen. O tem pravim, še enkrat, naj odloča ustavno sodišče. In še en
               argument, ki me vodi k temu, da podprem zakon, je naslednji. Upam, da dejansko s
                  tem, ko bi definitivno
               spravili enkrat iz dnevnega reda v proceduri nastajajoč tak ali drugačen zakon, da
               bodo postopki, ki dejansko nemogoče dolgo trajajo, dejansko nazaj zaživeli in da bi
               ljudje, tisti, ki čakajo in ki so upravičeni do tega premoženja, lahko to premoženje
               začeli nazaj dobivati. Vsakršna drugačna rešitev po moje dejansko samo to agonijo bom
               rekel zakona o denacionalizaciji, samo podaljšuje. Pa še mogoče besedica, dve. Doktor
               Rus je rekel, da s kakšno veliko večino je državni svet sprejel ta veto, jaz sem malo
               to preračunal, mislim, da je gospod doktor rekel, da jih je bilo na seji prisotnih
               28, od tega 18 glasovalo za, 9 proti, to je 70%-na udeležba in 45% svetnikov je
               glasovalo od vseh, se pravi tudi to, okoli anket, se pravi pa utemeljevati in to v
               prvi točki veta, to je pa mislim da kolega že Beno obrazložil, neke ankete, marsikdaj
               je lahko izid ankete tudi glede na to, kako postaviš to vprašanje ali pa v katerem od
               trenutku postaviš neko vprašanje, temu prilagojen, tukaj rezultat. Še enkrat
               ponavljam, glasoval bom za zakon in to smo se dogovorili tudi na poslanski skupini,
               poslanska skupina Slovenske ljudske stranke bo jutri zakon podprla.</p>
            </sp>
            <sp xml:id="SDT2-KZNLPIP-Izredna-023-1998-09-15.sp13">

               <speaker>PREDSEDNIK IZIDOR REJC:</speaker>

               <p>Hvala lepa. Še kaj k razpravi? Ima še kdo kaj? Izvolite.</p>
            </sp>
            <sp xml:id="SDT2-KZNLPIP-Izredna-023-1998-09-15.sp14">

               <speaker>AKAD. PROF. DR. VELJKO RUS:</speaker>

               <p>Ne vem, kakšne so navade, če mi boste dali besedo, bi lahko v parih stavkih poskušal
               odgovoriti na posamezne intervence. Torej glede na vašo intervenco ne morem
               reagirati, ker se mi zdi, da je bila premalo eksplicitno reprezetirana ali pa gre za
               pomanjkanje moje informiranosti. S tem, kar je kolega Henigman rekel, bi opozoril na
               to, da državni svet, niti jaz osebno nimava nič proti privatizaciji. Moj glavni
               projekt, na katerem jaz delam, zdaj že tri leta je privatizacija družbenih dejavnosti
               in seveda tudi privatizacija države in smatram, da brez privatizacije ne moremo iz
               starega sistema in iz starih struktur in da brez ekonomske demokracije tudi nikoli ne
               bo politične demokracije. Mislim, to je dobro, lahko nadaljujem, ampak hočem reči,
               pri tej zadevi, ko gre za 27.a člen, ne gre za to, da bi bili mi proti uveljavljanju
               privatne lastnine ali proti razdržavljanju. Osnovni problem je pravzaprav, da to ni
               pravno dovolj ustrezno utemeljeno. In seveda nastopa zraven še en drug problem in
               sicer, kakšna je narava tega pravnega subjekta, ki je sicer podložen slovenskemu
               pravu, ampak ni v celoti in ki je podložen vatikanskemu pravu, cerkvenemu pravu,
               ampak tudi ne v celoti. Razpolagalne pravice, vsaj kar zadeva, več je deležev zemlje,
               fevdalne zemlje, so v rokah Vatikana, samo manjše stvari lahko škodijo, odsvajajo ali
               prisvajajo, to so pravne ugotovitve. Zato je nastalo tudi to vprašanje, kaj je s tem
               subjektom in osnovno, res, kar je, po mojem mišljenju za prihodnost najbolj pomembno
               je to, koliko časa bomo mi trpeli ali pa uveljavljali tako imenovane polovične
               rešitve, kjer se cerkev pojavlja bodisi kot priviligiran pravni subjekt, bodisi kot
               amfibija, torej kot neki pravni subjekt eksternega in internega prava. To je velik
               problem, ki ne zadeva samo Slovenije, zadeva vse vzhodnoevropske države, na Poljskem
               je to tako hudo, kot veste, da niso mogli priti do zdaj še do ustave zaradi tega, ker
               škofova konferenca s svojimi pismi nenehno napada vse politične stranke, češ, da
               hočejo imeti laično državo in da laična država je pravzaprav vir moralnega
               relitivizma in dokler ne bodo vnesli prioritete katoliškega zakona, potem pravico do
               življenja, antiabortusni zakon itn., cerkev na to sploh ne bo pristala. Mi smo v
               dobi, ko te mlade demokracije nastajajo pod velikim udarom cerkev in cerkev popolnoma
               normalno izkorišča situacijo, v kateri je njena moč glede na nemoč novo nastajajočih
               držav optimalna in seveda tega ne more zamuditi. Tisto, kar pa mi opazujemo, je pa
               to, da se pravzaprav nenehno rešuje, prinaša polovične rešitve glede cerkve in na ta
               način  mlade demokracije
               nastajajo pod velikim udarom cerkve in cerkev popolnoma normalno izkorišča situacijo,
               v kateri je njena moč glede na nemoč novo nastajajočih držav optimalna in seveda tega
               ne more zamuditi. Tisto, kar pa mi opazujemo, je pa to, da se pravzaprav nenehno
               rešuje in prinaša polovične rešitve glede cerkve in na ta način mi nikoli ne bomo
               postali pravna država ali pa vsaj ne neke vrste polnovredna država, pač pa neke vrste
               obglavljena ali pa, ne vem kako bi temu pač rekel, recimo invalidna država. To ni
               majhna zadeva. Jaz po drugi strani spet, ko gremo v privatizaciji, nasprotujem vsej
               tisti zakonodaji v družbenih dejavnostih, ki bi v imenu mreže in javnega interesa ne
               dopušča privatizacije šolstva, zdravstva itn. To je stvar popolnoma enakopravnosti.
               Spet ne nobenega privilegija v javni sektor v tem primeru, ne za cerkev in nobenega
               depriviligiranega statusa za cerkev ali pa za druge, ki želijo ustvariti privatno
               institucije. To je en drug pravzaprav red, ki ga poskušamo v državnem svetu ali pa
               mentaliteta, ki jo poskušamo v državnem svetu razviti. Mi hočemo iti v polnovredno
               civilno državo in ne more biti nobenega organa civilne družbe, ki bi to suverenost
               slovenske države si lahko prilaščal.</p>
               <p>Tisto, kar bi mogoče še kolegu Anderliču odgovoril, bi omenil pač to, formulacija ni
               bila v tem, da mi hočemo omejiti pravice cerkvi. Cerkev mora imeti vse pravice kot
               jih imajo drugi, pravni in fizični subjekti, sicer gremo mi pravzaprav takoj na drugo
               skrajnost in ustvarjamo sami neko situacijo, ki vodi v nepravne rešitve. Nasprotno,
               nam gre za izenačevanje pravic in upravičencev, ne pa za omejevanje njihovih pravic.
               Gre za omejevanje privilegijev, to je pa druga zadeva, pa ne samo zaradi tega, ker
               cerkvi ne bi zaupali, ampak predvsem, ker sistem pravni red sistematično deformira in
               postaja s tem pravzaprav invaliden. Seveda druga stvar je pa takoimenovano aktivno
               lastništvo, to zadeva problem ekonomske funkcije in pa metod privatizacije, ki lahko
               pripelje in to je že pripeljalo do <stage>(?)</stage>disjunkcije, kot vemo, socialnega, finančnega,
               intelektualnega in fizičnega kapitala in iz tega ogromna izguba sredstev, izguba, ki
               se sploh ne more primerjati dejansko z vsem tistim, kar je bilo pokradeno.</p>
               <p>Na koncu bi se rad opravičil vam vsem, namreč ritual je pač takšen, da mi ne moremo
               priti s pozitivnimi alternativnimi. Mi bi radi prišli, ampak bi nas morali pravočasno
               povabiti in potem bi lahko nekatere sugestije najbrž že dejali, ker smo pač iz
               različnih profilov in  ker smo
               pač iz različnih profilov in bi lahko neke stranske vidike, ki so pa po mojem
               mišljenju ključni, to je ravno ta socialni vidik, prišli prav, bi bili pravočasno
               vgrajeni. Če bi mi šli približno po isti poti kot Nemci, bi bilo najbrž polovico manj
               težav. Hvala lepa.</p>
            </sp>
            <sp xml:id="SDT2-KZNLPIP-Izredna-023-1998-09-15.sp15">

               <speaker>PREDSEDNIK IZIDOR REJC:</speaker>

               <p>Hvala lepa. Preden bi dal na glasovanje, bi še jaz samo en par pripomb dal. Gospod
               doktor, vi ste tudi v uvodnem delu povedali, da je pač nevarno to, da pač katoliška
               cerkev v tem primeru ima finančne ustanove in da je tudi to pač prilika in možnost za
               določeno pranje denarja. Pri nas tega in takega primera vemo, da ni, ker recimo, če
               je Krekova banka izšla iz te iniciative, je povsem enakopravna banka, ki ji pač Banka
               Slovenije sedi za vratom, tako kot vsem ostalim. Glede pravnega reda in katerega, te
               obglavljenosti pravnega reda, mi bomo morali po mojem najprej pravni red urediti in
               ga narediti. Drugič, ko bomo šli v Evropsko skupnost, bomo se morali najbrž in gotovo
               od mnogih stvari posloviti in mnoga razmišljanja, pač pa bi rekel, bi pa še tole
               rekel, kaj pa če bi, čisto tako, ker je že in tudi v 27.a členu lepo piše, cerkev je
               izvzeta in druge verske skupnosti, se pravi vse verske skupnosti, ustanove ali
               redovi, njihove ustanove. To se pravi to so pač vse oblike verskega življenja in
               skupnosti so tu izvzete ne glede, kakšen imajo uradni naslov, vendar, zdaj postavljam
               vprašanje. Kakšen pa bi bil recimo račun, da bi pa cerkev, v tem primeru katoliška
               ali pa tudi ostale cerkve, pa dali neki državi na mizo zahtevo, da naj vse tisto, kar
               so verniki vzdrževali skozi obdobje in sakralne objekte, umetnostne, zgodovinske
               objekte in vse ostale, bi rekel vrednote narodovega ponosa, pa tudi recimo preko 100
               porušenih cerkva, to bi bila kar precej velik račun, ki ga bi lahko dali čisto tako
               državi pod nos, pa bi rekli, zdaj pa to poravnajte, potem se bomo pa šli naprej
               meniti, ampak kot pravim, to zdaj najbrž ni čas, da bi se v taki smeri, samo ena
               stran je taka, druga s stran je drugačna, vendar kot pravim, bodimo spravni ali pa
               nekako poskušajmo se med sabo razumeti.</p>
               <p>Menim, da je prav, da predlagam sklep, ki je lahko tak, če ni še kakšne pripombe, da
               komisija predlaga državnemu zboru, da pri ponovnem odločanju o spremembah zakona o
               denacionalizaciji, zakon sprejme. Tak je pač možen predlog.</p>
               <p>Kdo je za? <stage>(7 članov.)</stage> Je kdo proti? <stage>(3 člani.)</stage></p>
               <p>Ali je še kaj v zvezi s tem? Zaključujem sejo. Hvala lepa.</p>
               <stage type="time">(Seja se je končala 15. septembra 1998 ob 15.04 uri.)</stage>
            </sp>
         </div>
      </body>
   </text>
</TEI>