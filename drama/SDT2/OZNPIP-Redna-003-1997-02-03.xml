<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZNPIP-Redna-003-1997-02-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0D5890F11A63FDF5C1256434005B70FC</idno>
               <idno type="custom" subtype="day">D349A52177E6DF14C125643300417489</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=D349A52177E6DF14C125643300417489</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIP-Redna-003-1997-02-03.OZNPIP" n="003">
               <name>Redna</name>
               <date when="1997-02-03"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIP-Redna-003-1997-02-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIP-Redna-003-1997-02-03.OZNPIP">
                        <orgName key="OZNPIP">Odbor za notranjo politiko in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO IN PRAVOSODJE</stage>
            <stage type="session">3. seja</stage>
            <stage type="date">(3. februar 1997)</stage>
            <stage type="chairman">Sejo je vodila Darja Lavtižar-Bebler, predsednica odbora.</stage>
            <stage type="time">Seja se je pričela ob 11.08 uri.</stage>


            <sp who="SDT2:LavtižarBeblerDarja">

               <speaker>PREDSEDNICA DARJA LAVTIŽAR-BEBLER:</speaker>

               <p>Pričenjamo z delom. Spoštovane kolegice, spoštovani kolegi! Predlagam, da začnemo s
               3. sejo Odbora za notranjo politiko in pravosodje. Dobili ste predlagani dnevni red z
               eno samo točko, in sicer predstavitev kandidata za ministra za pravosodje gospoda
               Aleša Zalarja. Ali sprejemate tak dnevni red? <stage>(Da.)</stage> Hvala.</p>
               <p>Se pravi, da smo dnevni red sprejeli.</p>
               <p>Dobili smo še obvestilo, da sta dva poslanca, ki nadomeščata dva člana našega
               odbora. Nekateri bodo pa še prišli.</p>
               <p>Predlagala bi, da kar začnemo s <title>1. TOČKO DNEVNEGA REDA - PREDSTAVITEV
                  PREDLAGANEGA KANDIDATA GOSPODA ALEŠA ZALARJA ZA MINISTRA ZA PRAVOSODJE.</title>
               Gospod Zalar lepo pozdravljeni. Članom odbora bi na kratko predstavila gospoda Aleša
               Zalarja. Rojen je leta 1961 v Ljubljani, stanuje v Ljubljani. Leta 1985 je diplomiral
               na Pravni fakulteti v Ljubljani, leta 1989 je bil izvoljen za sodnika Temeljnega
               sodišča v Ljubljani, leta 1990 je bil razporejen za vodjo enote v Domžalah pri
               Temeljnem sodišču v Ljubljani. Leta 1991 je bil razporejen na funkcijo vršilca
               dolžnosti predsednika Temeljnega sodišča v Ljubljani in tega leta tudi izvoljen za
               predsednika tega sodišča. To funkcijo je opravljal do konca leta 1994. Od januarja
               1995 dalje pa opravlja dolžnost predsednika Okrožnega sodišča v Ljubljani.</p>
               <p>Toliko na kratko. Sedaj bi vas pa kar prosila, gospod Zalar, da si vzamete besedo in
               čas.</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Hvala lepa. Spoštovana gospa predsednica, spoštovane članice in člani odbora!
               Uvodoma želim pojasniti, da na mesto ministra za pravosodje kandidiram kot
               nestrankarski kandidat in vam tudi zagotavljam, da tega statusa tudi v bodoče ne bom
               spreminjal.</p>
               <p>Nestrankarsko držo izrecno poudarjam zato, ker menim, da je tudi to eden od ključnih
               vzvodov vzpostavljanja zaupanja javnosti v institucije pravosodnega sistema. Nizka
               stopnja tega zaupanja, ki izhaja iz relevantnih pravno-mnenjskih raziskav je po mojem
               mnenju ključen problem pravosodja, ki tudi resno ogroža pravno varnost v državi.
               Pomanjkanje zaupanja v pravo in v pravni sistem po mojem mnenju izvira predvsem iz
               dejstva, da so postopki, s katerimi se varujejo in uveljavljajo človekove pravice in
               temeljne svoboščine, v povprečju predolgi.</p>
               <p>Za začetek bi želel predstaviti svoj pogled, kje so pravzaprav vzroki za to. V
               Republiki Sloveniji, znano je, je bila izvedena po osamosvojitvi obsežna
               reorganizacija sodstva, ki je po organizacijski, kadrovski in normativni plati zelo
               spremenila ustroj in delovanje pravosodnega sistema. Ta izredno hiter in dinamični
               proces je bil sicer vpet v korenite spremembe družbenega sistema. Dejstvo je, da
               delovanje sodstva kot elementa državne oblasti ni moč ocenjevati strogo ločeno in
               neodvisno od siceršnjih gospodarskih in političnih razmer v družbi. Potrebno se je
               zavedati, da so vse te težave in tudi anomalije, ki jih je pač prinesla tranzicija,
               odražajo kot nujna posledica v delovanju sodnega sistema, in sicer tako v številu
               zadev, njihovi strukturi, kot tudi v dinamiki reševanja.</p>
               <p>Sodstvo torej ne more biti vzrok, pač pa je lahko posledica drugih družbenih
               procesov, na katere pa pravosodje največkrat nima neposrednega vpliva. Zaradi
               navedenega bi bilo krivično in po mojem tudi nepošteno kritiko uspešnosti ali neuspešnosti delovanja
               pravosodja zreducirati zgolj na iskanje notranjih slabosti, pri tem pa prezreti, da
               sedanje družbene razmere pravzaprav producirajo nove in nove sodne spise, ki jih še
               tako številčen in strokovno usposobljen sodni aparat ne more sproti in pravočasno
               reševati. Potrebno se je zavedati, da slovenska sodišča v tem trenutku rešujejo preko
               700.000 zadev, in to ob dejstvu, da ima Slovenija 2 milijona prebivalcev, pomeni, da
               ima vsak tretji državljan svoj sodni postopek.</p>
               <p>Na prvostopenjskih sodiščih so po strukturi posameznih vrst zadev absolutno
               dominantne gospodarsko-pravdne zadeve, izvršilne zadeve, in seveda na delovnih in
               socialnih sodiščih delovno-pravne. Kje so torej vzroki za tako veliko obremenjenost
               sodišč ravno s temi vrstami zadev? Po mojem mnenju praviloma ne znotraj sodstva. Zato
               se mi tu izpostavlja določeno vprašanje: ali so pravne in fizične osebe še sposobne
               in predvsem pripravljene, brez intervencije države, torej sodstva, poravnavati
               prevzete obveznosti, kar je sicer v utečenih tržnih gospodarstvih nekaj samoumevnega?
               Ali so delodajalci pripravljeni spoštovati in zagotavljati materialne in druge
               pravice delavcem, ki izvirajo iz delovnega razmerja, in v zvezi s tem, ali imamo
               delovno zakonodajo, ki je prilagojena tem razmeram? Ali so predpisi, ki urejajo
               finančno in davčno področje, kakor tudi regulacijo plačilnega prometa, oblikovani
               tako, da zagotavljajo finančno disciplino? Sodstvo namreč ne more biti tisti in edini
               segment države, ki bi ob močno omajanem sistemu družbenih vrednot lahko odigralo
               vlogo, ki mu sicer ne pripada. Po mojem mnenju torej pravna država ni samo
               pravosodje.</p>
               <p>Ne glede na ta vprašanja in dileme, pa je seveda država dolžna storiti vse, kar je
               potrebno in možno, za sodno varstvo posameznikovih pravic in svoboščin v razumnih
               rokih. Kakšne so torej realne možnosti za to, kakšne so možnosti za zaustavitev in za
               zmanjšanje zaostankov na sodiščih oziroma pri pravosodnih organih, s kakšnimi ukrepi
               in na kakšen način bi bilo to možno storiti - o tem želim podrobneje govoriti v
               nadaljevanju.</p>
               <p>Začel bi s sodišči splošne pristojnosti kot najobsežnejšim segmentom pravosodnega
               resorja. O sistemskih ukrepih za odpravo zaostankov na teh sodiščih v sodstvu obstaja
               večinski konsenz. To izrecno poudarjam, kajti sodstvo enotno oceni, da brez korenite
               novele procesne zakonodaje, ni moč pričakovati optimalnih rezultatov. Na kazensko
               pravnem področju bi torej ta reforma morala potekati v dveh fazah: prva faza je ta
               novela, ki je že v zakonodajni proceduri in če bom imenovan za ministra, si bom
               prizadeval izposlovati prioritetno obravnavo te novele; njen namen je namreč predvsem
               v tem, da se zagotovi hitrejše obravnavanje kazenskih zadev. Jaz bi tu samo primeroma
               navedel nekaj the določb, ki bodo vplivale na delovanje kazenskih sodišč. Ocenjujem
               namreč, da se bo bistveno pospešil postopek zoper mladoletnike. Bistveno se bodo zmanjšale obremenitve državnih
               tožilcev v zvezi z navzočnostjo v fazi preiskav in preiskovalnih dejanj, kar po nekem
               okvirnem preračunu pomeni, da bodo pridobili 2 delovna dneva v tednu več za odločanje
               o ovadbah in o obtožnih aktih.</p>
               <p>Bistveno se bodo skrajšale same glavne obravnave, ker se bodo zvočno snemale in
               torej odpade zamudno pisanje za strojepisko - zapisnikarico, uporablja in uvaja se
               institut napovedane pritožbe, uvaja se institut prepovedi razveljavitve sodbe, če
               instančno sodišče ugotovi zmotno in nepopolno ugotovljeno dejansko stanje. V takem
               primeru mora pač odločiti samo, uvajajo se ukrepi, ki vplivajo na zagotavljanje
               procesne discipline strank, kar je eden od ključnih problemov kazenskih
               postopkov.</p>
               <p>Te primere sem namenoma navedel zato, da bi vam skušal predstaviti, kaj bi
               pravzaprav to dejansko pomenilo za delovanje pravosodnih organov. Seveda pa to ni
               edini razlog za prioritetno obravnavanje tega zakona in te novele. Dejstvo je, da je
               potrebno uskladiti določbe o priporu z odločbami Ustavnega sodišča. Treba je
               uskladiti zakon s konvencijo Sveta Evrope o pranju denarja in z mednarodnimi pravnimi
               akti o mladoletniškem priporu.</p>
               <p>Tretji razlog, ki narekuje prioritetno obravnavo tega procesnega zakona, je finančna
               racionalizacija, kajti bistveno se zožuje obseg zagovorov odvetnikov po uradni
               dolžnosti. Ta bi se zdaj uporabljal le pri kaznivih dejanjih, kjer je zagrožena kazen
               8 ali več let zapora. O finančni racionalizaciji pa govorim zato, ker se je izkazalo,
               da je samo v letu 1995 bil državni proračun iz tega naslova obremenjen s preko 152
               milijoni tolarjev, v letu 1996 pa daleč preko 200.</p>
               <p>Druga faza reforme te procesne kazenske zakonodaje bi morala zajeti pregled
               celotnega koncepta kazenskega postopka. Kot minister tu nameravam imenovati posebno
               ekspertno skupino, ki bi se opredelila do temeljnih dilem našega kazenskega postopka,
               zlasti pa do razmerja med policijo in tožilstvom. Menim namreč, da bi tožilstvo
               moralo imeti tudi formalne vzvode usmerjanja policijskega delovanja v predhodnem
               oziroma predkazenskem postopku. Preveriti bi bilo treba vlogo in položaj
               preiskovalnega sodnika, ki bi bil lahko predvsem garant zakonitosti tega postopka, ne
               pa več preiskovalec. Preveriti bi bilo treba, kakšno dokazno vrednost naj imajo
               podatki in izjave, ki jih izberejo organi za notranje zadeve glede na to, da zdaj te
               vrednosti nimajo in da to precej prihaja v nasprotje z določenim delom sedanjega
               kazenskega postopka, zlasti pa tistim delom, ki ureja posebne metode, kajti znano je,
               da v tistem delu seveda zbrani podatki imajo dokazno vrednost.</p>
               <p>Enaka potreba po prioritetni obravnavi velja še za en procesni zakon, to je zakon o
               pravdnem postopku, ki se uporablja v civilno pravnih zadevah. To je povsem nov
               predpis in ga tu zaradi obsežnosti ne bi podrobneje predstavljal. Razlogi za
               prioritetno obravnavanje pa so nekoliko drugačni kot pri zakonu o kazenskem postopku.
               Tu namreč ni dan popoln poudarek  racionalizaciji pravdnega postopka, pač pa je namen tega
               zakona zaenkrat predvsem v tem, da se izpelje uskladitev - vedeti je namreč treba, da
               je že zdavnaj prekoračen rok za uskladitev iz ustavnega zakona - torej, iz zakona se
               izločajo določbe o bivši federativni ureditvi, o samoupravnih razmerjih in podobno.
               Seveda, tekom procedure pa si bom prizadeval, da bi se ta zakon razširil še s tistimi
               instituti, ki bi seveda pomenili racionalizacijo postopka. Ponovno poudarjam,
               zaostanki sodišč so daleč največji prav na področju pravdnih zadev in gospodarskih
               sporov, ki jih uravnava prav ta procesni zakon. Tudi tu bi torej s skupino ekspertov
               skušali priti do bistveno drugačnega, bistveno racionalnejšega pravdnega postopka,
               pri čemer pa bo verjetno najtežja naloga uskladitev različnih pogledov pravne teorije
               in sodne prakse na institute procesne ekonomije. Če torej primerjamo učinke the obeh
               procesnih zakonov, vem, lahko mirno zatrdim, da bo časovno bistveno prej dosežena
               učinkovitost v kazenskih postopkih kot pa v civilnih postopkih. Vendar pa je seveda v
               civilno pravnih zadevah nekaj več možnosti za odpravo zaostankov s pomočjo drugih
               ukrepov, ki pa jih bom predstavil v nadaljevanju.</p>
               <p>Opozoril bi še na en izjemno pomemben procesni zakon, to je zakon o izvršilnem
               postopku. Tudi ta zakon se nahaja oziroma gre v drugo obravnavo v Državnem zboru, in
               če bom imenovan za ministra, si bom prizadeval predvsem še enkrat preveriti vse
               določbe, ki bi lahko predstavljale pretirano zaščito dolžnikov v razmerju z upaniki.
               To je tudi glavni očitek, ki leti na slovenski izvršilni postopek. Menim namreč, da
               dokler dolžnik lahko doseže vrnitev izvršilnega postopka nazaj v fazo pravde zgolj s
               tem, da sodišču sporoči, da ugovarja, brez da bi to obrazložil, seveda dotlej so taki
               očitki upravičeni. Poudarjam pa, da več kot 60.000 nerešenih izvršilnih zadev na
               slovenskih sodiščih kaže, da problem izvršb hkrati presega vprašanja sodnih
               postopkov. In tu se seveda izpostavlja vprašanja, ki sem jih uvodoma navedel, in se
               nanašajo na konsistentnost finančnih predpisov in seveda tudi na vprašanja vrednot,
               na vprašanje zavesti ljudi o tem, kaj je dolg, kaj je obveznost.</p>
               <p>Naslednji sklop, naslednje področje znotraj sodstva, ki bo doživelo temeljito
               reformo, je upravno sodstvo. V proceduro bo seveda šel, v kolikor že ni, zakon o
               upravnem postopku, in logičen vrstni red bi bil, da bi po sprejemu tega zakona bil
               sprejet zakon o upravnih sporih. Vendar pa žal to ne bo mogoče, kajti potrebna je
               ustanovitev novih upravnih sodišč - tu naša država zamuja, rok iz predloga zakona je
               namreč že potekel za ustanovitev teh sodišč, vemo pa in znano je, da so zaostanki na
               področju upravnega sodstva izjemni. Gre za zadeve, ki jih obravnava Vrhovno sodišče.
               Tu si bi torej prizadeval za čimprejšnji sprejem tega zakona. Seveda pa bo imelo
               potem Ministrstvo za pravosodje ogromno operativnih nalog v zvezi z ustanovitvijo
               štirih upravnih sodišč,  od
               prostorskih, kadrovskih, tehnoloških in drugih vprašanj. To bo seveda relativno zelo
               zahteven projekt, ki bo terjal tudi prizadevanja za dodatna finančna sredstva za ta
               namen.</p>
               <p>V nadaljevanju vam želim predstaviti pogled na tiste možne ukrepe za zagotavljanje
               sojenja v razumnem roku, ki presegajo okvire procesnih zakonov, ki sem jih malo prej
               navedel. Začel bi z neenakomerno obremenitvijo sodišč z zadevami. To je pojava, ki ga
               zdaj že nekaj časa zaznavamo na sodiščih in ki ga pravzaprav ni mogoče preseči brez
               spremembe zakona o sodniški službi. Gre namreč za to, da je v tem zakonu zelo strogo
               zastavljeno načelo o nepremakljivosti sodnika. Sodnik je lahko premeščen na neko
               drugo sodišče samo, če s tem soglaša oziroma, če bi se bistveno in za daljši čas
               zmanjšal obseg dela na sodišču, kjer dela. To pa se seveda še zelo dolgo v slovenskem
               sodstvu ne bo zgodilo. To praktično pomeni, da so sodniki nepremakljivi. V praksi pa
               se seveda dogaja, da na posameznih sodiščih posamezen sodnik rešuje po 6.000 zadev in
               seveda tu sodstvo samo ugotavlja, da je potrebno do določene mere omiliti načelo
               nepremagljivosti sodnika ob tem, da se mu seveda zagotovi vse pravice, ki mu gredo po
               zakonu, to se pravi do položaja, ki ga ima, plače, napredovanja, pravica do
               napredovanja v nazivih in podobno. Prizadeval bi si torej predvsem za spremembo
               zakona o sodniški službi v tej smeri, pa seveda ne samo v tej smeri.</p>
               <p>Drugi ukrep, ki bi šel v smeri izenačevanja obremenitev sodišč, je možnost, da bi se
               na podlagi procesnih zakonov iz razloga ekonomičnosti predodeljevale zadeve, torej
               spisi. Ta možnost v praksi doslej iz teh razlogov, torej za odpravo zaostankov ni
               bila izkoriščena in če bom imenovan za ministra, si bom prizadeval v sodelovanju z
               Vrhovnim sodiščem preveriti, kakšne so možnosti za tako odločitev. O teh v takih
               primerih namreč odloča Vrhovno sodišče.</p>
               <p>Naslednji ukrep, ki bi moral pomeniti veliko razbremenitev sodstva, je sprememba
               nekaterih zakonov, ki pretirano širijo obseg sodne pristojnosti. V skladu s
               priporočili Sveta Evrope, po katerih naj pravosodna politika na področju družinskega
               prava teži k razbremenjevanju sodišč in k prepuščanju odločanja v teh zadevah organom
               z javnimi pooblastili, bi se pristojnost za reševanje sporazumnih razvez zakonske
               zveze prenesla na notarje. Enako pa velja tudi za reševanje večine zapuščinskih
               zadev. Dejstvo namreč je, da se okrožna sodišča v približno 50% pravdnih zadev
               ukvarjajo s tako imenovanimi statusnimi rodbinskimi zadevami in da bi seveda prenos
               sporazumih razvez, odločanja o teh postopkih ta sodišča bistveno razbremenila.
               Dejstvo pa tudi je, da že dejansko v praksi okrajna sodišča večino zapuščinskih zadev
               rešujejo s strokovnimi sodelavci in torej sploh ne s sodniki. Na notarje naj bi se
               tudi prenesla sklepanja hipotekarnih sporazumov, ki zelo obremenjujejo izvršilne
               oddelke. Na področju pravdnih postopkov bi v tistih primerih, kjer gre za tožbe
               zaradi neplačanih periodičnih terjatev, to so  na primer tožbe zaradi neplačane RTV naročnine in podobno in
               ki zelo obremenjujejo okrajna sodišča bilo smiselno preveriti možnost, da se ti
               postopki prevedejo v malotne?.</p>
               <p>V kadrovskih zadevah pa si bom prizadeval slediti pobudi pravne teorije naj se
               prouči možnost za obseg kazensko pravnega varstva časti in dobrega imena. Sodobni
               trend na tem področju namreč gre v smer predvsem odškodninskega varstva, torej
               civilno-pravnega varstva. V Sloveniji približno 10% vseh kazenskih zadev pred
               okrožnimi sodišči predstavljajo tako imenovane zasebne tožbe zaradi kaznivih dejanj
               storjenih po tisku. Ker je absolutni zastaralni rok v teh zadevah relativno zelo
               kratek , 4 leta, to sodišče dobesedno sili v prioritetno obravnavanje teh zadev, kar
               pa močno zmanjšuje odzivnost sodišč na področju klasičnega, gospodarskega in
               organiziranega kriminala. Gre pa za idejo in možno rešitev, ki terja še temeljito
               analizo in bi lahko dala zaradi tega učinke na daljši rok.</p>
               <p>Naslednji ukrep, ki naj bi povečal učinkovitost sodišč je po mojem mnenju v
               povečanju pooblastil, ki jih zakon daje strokovnim sodelavcem. To so diplomirani
               pravniki s pravosodnim izpitom, ki so večinoma kadrovska baza za bodoče sodnike.
               Hkrati bi bilo smiselno ponovno preveriti kakšne so možnosti za uvedbo instituta
               sodnika z omejenim mandatom, zavedajoč se, da slovenska ustava tega ta trenutek ne
               dopušča. Vendar pa, če bo prišlo do ustavno revizijskega postopka, bi bilo smiselno
               preveriti tudi to možnost. To bi namreč pomenilo bistveno razbremenitev sodnikov s
               trajnim mandatom, pomenilo bi večjo konkurenco za sodniška mesta in pomenilo bi
               primeren proces usposabljanja sodnikov. V vsakem primeru pa kot sem omenil se
               zavzemam za povečanje pooblastil strokovnim sodelavcem in to zato, ker po sedanji
               zakonodaji lahko opravljajo procesna dejanja le izven glavne obravnave. Zlasti v
               gospodarskih sporih, deloma pa tudi v pravnih zadevah, bi se obremenitve sodnikov na
               ta način bistveno zmanjšale. Gre za model, ki je že preizkušen. Uporablja ga na
               primer sosednja Avstrija s tako imenovanimi reks legerji?.</p>
               <p>Kot minister bi si prizadeval tudi za določene spremembe pri sodnih taksah. V tistih
               primerih, kjer nizka sodna taksa dobesedno spodbuja uveljavljanje pravice do sodnega
               varstva bi bilo po mojem mnenju potrebno zvišati. Tipični primer je tisti, ki sem ga
               navedel malo prej. To je zasebne tožbe v tiskovnih zadevah. Taksa za tožbo je 3.000
               tolarjev. To ne pomeni, da bi šlo za omejevanje pravice dostopa do sodišča. Šlo pa
               naj bi zato, da se preveri kdaj sodna taksa še spodbuja uveljavljanje pravice do
               sodnega varstva. Prav tako bi bilo smiselno preveriti kakšne so možnosti, da bi se v
               gospodarskih sporih uvedel institut plačila sodne takse kot procesne predpostavke.</p>
               <p>V sodstvu obstaja tudi določena pripravljenost za odpravo zaostankov z dodatnim
               delom sodnikov in sodnega osebja. Odbor za notranjo politiko in pravosodje prejšnjega
               sklica je v zvezi s tem sprejel poseben sklep, s katerim je od vlade terjal dodatna
               finančna sredstva za tako dodatno delo. Enak sklep je sprejel Sodni svet. Vendar pa
               je Računsko sodišče pred kratkim zavzelo dokončno odločitev, da sodniki ne morejo
               opravljati svoje funkcije izven okvirov lastnega službenega razmerja. Torej, niti ne
               z nadurnim delom, niti ne s pogodbenim delom. Situacija je paradoksalna, sodstvo
               denar ima, ne more pa ga uporabiti za zmanjševanje zaostankov. Zavedajoč se, da
               odločitev Računskega sodišča aplicira na idealne razmere, pri nas pa smo še daleč od
               njih, bi si vendarle prizadeval, da bi v sodelovanju z Računskim sodiščem, Vrhovnim
               sodiščem, Sodnim svetom skušal najti možnosti in načine za dodatno delo sodnikov in
               sodnega osebja. Menim, da je v sedanjih razmerah to ena od ključnih možnosti za
               odpravo zaostankov na kratek rok.</p>
               <p>V slovenskem sodstvu teče tudi zelo veliko masovnih sporov, in sicer tako na
               civilnem področju kot tudi kazenskih postopkov z več kot 100 ali celo 1000
               oškodovancev, in sicer zaradi propada gospodarskih družb, ki se ali pa so se ukvarjale s tako imenovanim kvazi
               bančnim poslovanjem. Znani so vam primeru LES Banke, Zdenexa in podobno. Kot minister
               za pravosodje bi si tu prizadeval v sodelovanju z ministrom za finance preveriti
               možnosti za zaostritev pogojev za registracijo gospodarskih družb, ki se ukvarjajo s
               takim poslovanjem. Na ta način bi se seveda zanesljivo zavarovala socialna in pravna
               varnost državljanov.</p>
               <p>V razmerah, ko sojenje ne poteka v razumnih rokih, se toliko bolj izpostavlja
               vprašanje prioritet, torej zadev, ki naj bi jih sodišča prednostno reševala. Ker so
               številne prioritete določene z zakonom, je pri dogovornem določanju prioritet
               potrebna določena previdnost, ker sicer prioriteta izgubi svoj smisel, saj vse
               postane prioritetno. Previdnost pa je potrebna tudi zato, ker sugeriranje ali
               določanje prioritet neposredno posega v proces sojenja. In glede tega vprašanja
               obstaja v razmerju med Ministrstvom za pravosodje in sodstvom zelo tanek led, glede
               na ustavno načelo o delitvi oblasti in o neodvisnosti sodišč. Minister za pravosodje
               torej ne more zahtevati prioritetne obravnave, ker je to v pristojnosti politike
               pregona oziroma politike sojenja. To velja za vse sodne postopke in za vse vrste
               zadev, tudi za zadeve gospodarskega kriminala, ki so v zadnjem času še posebej
               aktualne v razmerju do delovanja tožilstev in sodišč. Iz tega izhodišča nameravam, če
               bom imenovan, izpostaviti predvsem vprašanje reševanja zadev gospodarskega kriminala
               v smeri poenotenja vodenja evidenc o teh zadevah. Menim namreč, da je treba najprej
               spraviti na skupni imenovalec kriterije med organi za notranje zadeve, državnimi
               tožilstvi in sodišči o tem, kaj se sploh šteje za gospodarska kazniva dejanja, ker je
               v praksi prihajalo do velikih razlik pri opredelitvah. Kolikor mi je znano, je
               Vrhovno sodišče pred dnevi tak predlog izdelalo, in prizadeval si bom, da bi skupaj s
               prej omenjenimi organi določen način spremljanja, enotno metodologijo vodenja
               statističnih podatkov o teh kaznivih dejanjih. Od tu naprej pa je seveda v
               pristojnosti sodstva in državnega tožilstva, da se odločita o politiki pregona
               oziroma politiki sojenja. Vsekakor obstaja možnost, in po mojem mnenju bi jo bilo
               smiselno preveriti, da se uvede v teh vrstah zadev pri reševanju določena vrsta
               specializacije. Tu bi si prizadeval v sodelovanju s sodniki preveriti možnosti, da bi
               prišlo do specializacije v okviru posameznih kazenskih oddelkov, po možnosti celo na
               ravni višjih sodišč. Menim namreč, da generalna specializacija, ki sicer poteka, ne
               more dati tako dobrih rezultatov. Poudarjam pa, da je to vprašanje, ki seveda sega v
               sodno sfero, in da bo predvsem sodstvo moralo povedati, ali je taka rešitev
               sprejemljiva. Druga možnost je seveda ta, da se sodstvo odloči za prioritetno
               obravnavanje teh zadev. Tudi to je v njegovi sferi, ta možnost obstaja, problem pa je
               v tem, ker prioritete določajo personalni sveti, ti pa so locirani pri vseh okrožnih
               in višjih sodiščih ter Vrhovnemu sodišču, in seveda, tu se ponovno izpostavlja vloga
               Vrhovnega sodišča kot usmerjevalca enotnih kriterijev. Ne glede na to, za kakšno
               možnost se bo sodstvo odločilo, bo verjetno tu potreben selektiven pristop. Opozoril
               bi namreč, da iz statističnih podatkov izhaja, da od vseh gospodarskih kaznivih
               dejanj, več kot 60% odpade na tista kazniva dejanja, ki se nanašajo na izdajo
               nekritega čeka, to pa seveda niso tista kazniva dejanja, ki jih ima stroka in širša
               javnost v mislih, ko govorijo o veliki stopnji družbene nevarnosti.</p>
               <p>Zadeve organiziranega kriminala so praviloma prioritetne in sicer zato, ker so
               običajno priporne, priporne zadeve pa so prioritetne po zakonu. Na tem področju torej
               ni toliko izpostavljeno vprašanje hitrosti obravnavanja, kot je izpostavljeno
               vprašanje sodelovanja med organi odkrivanja pregona in sojenja. Kot minister bi zato
               želel spodbujati tako sodelovanje na lokalni  ravni. Sodelovanje na ravni Ministrstva za notranje zadeve
               in Ministrstva za pravosodje v zvezi z izobraževanjem, izmenjavo informacij,
               usklajevanjem informacijske tehnologije, zavarovanjem ipd., pa naj bi bila po mojem
               mnenju formalizirana s posebnim sporazumom. Zadeve organiziranega kriminala so
               praviloma povezane z uporabo posebnih operativnih metod in sredstev in prav na tem
               področju je zakonodaja relativno nepopolna, ali pa celo ustavno vprašljiva. Kot
               minister bi si zato prizadeval za čimprejšnjo uskladitev te zakonodaje. V mislih imam
               zakon o kazenskem postopku, zakon o policiji in dolgo pričakovani zakon o SOVI. V
               okviru te uskladitve bo najtrši oreh poiskati ravnotežje med varstveno funkcijo
               kazenskega prava, to je bojem proti kriminaliteti in garantno funkcijo kazenskega
               prava, to pa je izjemnosti in sekundarnosti posegov v človekove pravice.</p>
               <p>Otežkočeno uveljavljanje pravice do sodnega varstva sega še na eno področje, ki je
               upravičeno deležno velike pozornosti. Gre za korupcijo, ki bi v primeru nadaljnjega
               upočasnjevanja dela pravosodnih organov, zlasti po mnenju sociologov, lahko segla
               tudi v to sfero. Če bi pristali na boj s korupcijo zgolj z njenim odkrivanjem, torej
               z represivnim delovanjem države, potem po mojem mnenju je taka bitka vnaprej verjetno
               izgubljena. Prvič zato, ker gre pri korupciji za sprejemanje in dajanje in sta vedno
               udeležena dva protagonista in drugič zato, ker je ponavadi povezana z udeležbo
               nosilcev družbene moči. Naša kazenska zakonodaja na tem področju je precizna in
               relativno stroga. Kot minister bi si zato prizadeval pri krepitvi preprečevanja takih
               pojavov, pa ne samo s krajšanjem sodnih postopkov, pač pa zlasti s prizadevanjem, da
               bi bil v parlamentarno proceduro čimprej vložen zakon o javnih naročilih. V Sloveniji
               je po mnenju družboslovcev to področje morda najbolj siva cona korupnosti in zato
               nikakor ne bi smeli dopustiti, da bi šli po sledeh Italije. Menim, da je prav
               preprečevanje te vrste korupcije tisti razlog, ki v tehtanju z argumentom o potrebi
               po uskladitvi zakona o javnih naročilih s prava ? Evropske unije, tehtnico bolj
               nagiba v korist takojšnjega sprejema tega zakona in naknadne uskladitve s prava
               Evropske unije.</p>
               <p>Na delovanje sodišč tako v kvalitetnem kot v kvantitetnem smislu močno vpliva tudi
               kadrovska politika. Gre za področje, ki spada v pristojnost sodne oblasti oziroma
               Sodnega sveta kot vmesnega organa med sodno in zakonodajno oblastjo. Kljub temu pa
               menim, da bo tu minister za pravosodje imel določene naloge,  zlasti v zvezi s korekcijo nekaterih določb
               zakona o sodiščih oziroma o sodniški službi. Iz nekaterih odločb Ustavnega sodišča
               namreč izhaja, da bo potrebno ponovno precizirati vlogo, pomen, položaj personalnih
               svetov. Ob tem bi kazalo se ogreti za različico, da se število teh personalnih svetov
               zreducira, da se locirajo zgolj na ravni višjih sodišč, kar bi seveda pomenilo bolj
               uravnoteženo in bolj enotno kadrovsko politiko, seveda pa bi posledično na ta način
               bilo bistveno manj možnosti za take anomalije, do kakršnih prihaja, ta Državni zbor
               je z njimi seznanjen, na zadnje je šlo za primer, ko je Ustavno sodišče predlagalo
               sodnika v izvolitev.</p>
               <p>Poleg predpisov s področja organizacije in poslovanja sodišč spada v zadeve
               pravosodne uprave, ki so v pristojnosti Ministrstva za pravosodje tudi zagotavljanje
               prostorskih, materialnih, tehničnih in drugih pogojev za delo pravosodnih organov. V
               zvezi s tem želim izpostaviti zlasti izjemno zahteven projekt, ki je pred ministrom
               novega mandata in to je nova sodna palača v Ljubljani. O lokaciji, o tem, kdo naj bi
               se selil in kdo naj bi prišel v izpraznjene prostore v sodstvu in v tožilstvu obstaja
               konsenz. Na ta način Ljubljana dobi dve sodni zgradbi in seveda racionalizira sodstvo
               svoje poslovanje glede na to, da trenutno plačuje enormne najemnine povsod po mestu.
               Na ta način se rešijo nemogoče prostorske razmere, ki ta trenutek že preprečujejo
               obravnavanje na sodišču. Sodišče namreč nima več prostorov, kjer bi vodilo glavne
               obravnave. Vrhovno sodišče pa seveda nima prostorov, kamor bi namestilo sodnike.
               Opozarjam na tem mestu, da je Državni zbor preko predstavnikov vseh poslanskih skupin
               izrecno podprl vsa prizadevanja sodstva za pridobitev nove palače, in da je enako
               storila tudi Vlada, ko je sprejela pismo o nameri. Zavedam pa se, da bo glavna naloga
               ministra za pravosodje v zvezi s tem zagotovitev finančnih sredstev, ki bodo seveda
               zelo visoka. Menim, da bi bilo možno ta projekt zaključiti leta 2000. Istočasno bo
               seveda ministrstvo moralo nadaljevati prenove zgradb pravosodnih organov in hkrati se
               ne bo moglo izogniti nekaterim začasnim rešitvam, zlasti z najemi, dodatno pa, omenil
               sem že, bo to problematiko potencirala ustanovitev upravnih sodišč. Za nadaljevanje
               in širitev začetih procesov izobraževanja in informatizacije, si bom prizadeval, če
               bom imenovan, vsaj za enak realni obseg finančnih sredstev, kot ga je ta resor imel
               doslej. Ministrstvo za pravosodje pa bo seveda hkrati podpiralo izpostavljeno
               finančno samostojnost sodišč kot samostojnih proračunskih porabnikov, kar je ravno
               tako izjemen dosežek glede na preteklost. Izmed zahtevnejših finančnih projektov bi
               izpostavil potrebo po takojšnjem začetku informatizacije zemljiških knjig. Ta projekt
               je že dolgo časa v predalu. Za enkrat ni dobil zadostne finančne podpore, in kot
               minister bi si prizadeval, da bi jo dobil. Mislim, da je to nujno za urejen pravni
               promet v državi, še zlasti pa za pravno varnost.  Izrednega pomena je seveda tudi vprašanje varnosti sodnikov,
               ki je nujno povezano z finančnimi sredstvi. Tu bi si prizadeval za operacionalizacijo
               tistega, ker je bilo že dogovorjeno koncem lanskega leta. Torej za ustanovitev
               posebnega odškodninskega fonda za primere kakršen je bil mariborski, za takojšen
               dogovor z ministrom za finance, na podlagi katerega bi se odpravile administrativne
               ovire, zaradi česar sodišča še danes nimajo varnostnih naprav. Z ministrom za
               notranje zadeve pa bi seveda takoj definiral vprašanje varovanja preiskovalnih
               sodnikov in tožilcev ob privedbi osumljencev v dežurno preiskovalno službo. To bi bil
               zelo grob pregled nalog ministra za pravosodje na področju sodišč splošne
               pristojnosti.</p>
               <p>Na področju delovnih in socialnih sodišč je nekaj nalog istovetnih s tistimi, ki sem
               jih navedel in jih zato ne bi ponavljal. Je pa tudi nekaj posebnosti. Dejstvo je, da
               so zaostanki pri delovnih sodiščih še posebej problematični za pravno in socialno
               varnost. Prva značilnost, ki zelo obremenjuje ta sodišča je, da pred delovnimi
               sodišči skoraj izključno prevladujejo individualni delovni spori. Za primerjavo naj
               navedem, v Ljubljani je takih sporov 12.500. Le 17 zadev pa predstavlja kolektivni
               delovni spor. In intencija zakonodaje, seveda naloga ministrstva bi tukaj bila, da bi
               si prizadeval za spodbujanje kolektivnih delovnih sporov, kar pomeni seveda večje
               angažiranje sindikatov. Velika težava kolektivnih delovnih sporov pa je v tem, da
               niso postopkovno urejeni. Bodisi direktna, bodisi indirektna uporaba zakona o
               upravnem postopku, ki se sicer uporablja v delovnih sporih, tukaj praviloma ni možna.
               Te spore bi torej moral urejati poseben postopek, kar pomeni, da bi bilo potrebno
               pripraviti nov postopkovni zakon. Ta bi bil smisel tudi zaradi siceršnjih posebnosti
               postopkov pred delovnimi sodišči. Pasivnost strank tukaj namreč absolutno preprečuje
               zaključek postopka, ker sodišče tukaj ni vezano na tožbene zahtevka. Postopkovni
               zakon bi moral predvideti rok za predložitev dokazov, uvesti bi moral in večjo težo
               bi moral dati predhodnemu postopku, ki bi bil manj obremenjen s protestnimi
               kavtelami. Enako kot pred sodišči splošne pristojnosti, bi bilo smiselno preučiti
               možnosti za racionalizacijo postopkov v primerih, ko gre na primer izrečen opomin ali
               javni opomin ali ko delavec toži delodajalca zaradi 30 tolarjev premalo izplačane
               plače. Generalni problem pred delovnimi in socialnimi sodišči seveda predstavlja
               delovno pravna zakonodaja. In tu bi si, kot minister prizadeval, da bi Ministrstvo za
               delo čimprej pripravilo ta zakon. Zakon o delovnih razmerjih, ki trenutno velja,
               namreč izhaja po konceptu še iz starega zakona o združenem delu in ne more
               servisirati kapitalskih odnosov. Stalno se za to zapleta že na začetku spora. Kdo je
               pristojni organ, ki je odločal o pravici? Kot minister in član Vlade bi si zato na
               vso moč prizadeval tudi glede tega, da bi država prostovoljno izpolnjevala svoje
               obveznosti, ki izhajajo iz zakonov in kolektivnih pogodb. Moram vam povedati, da kar
               ena tretjina vseh zadev pred delovnimi sodišči predstavljajo spori zoper državo. In
               sicer zaradi neizplačanih plač, dodatkov, odpravnin, potnih stroškov in podobno. Prav
               tako bi bilo smiselno racionalizacija postopka pred socialnimi sodišči. Ta je še
               toliko pomembnejša zato, ker so tukaj stranke v postopkih relativno zelo stare. In je
               seveda še toliko pomembneje, da dosežejo sodno varstvo v razumnem roku.  Tu je poseben problem ta, da se v
               prvi fazi postopek vodi praviloma po zakonu o upravnem postopku, v drugi fazi pred
               sodiščem pa po zakonu o pravdnem postopku, kar seveda kaže na nekonsistentnost
               kompletnega postopka. Problemi v zvezi z dodeljevanjem sodnikov, dodeljevanjem zadev,
               pooblastili strokovnih sodelavcev in podobno, so pa seveda pri delovnih in socialnih
               sodiščih identični kot pri splošnih sodiščih in jih zato ne bi navajal. Ravno tako bi
               bil pristop Ministrstva za pravosodje glede izobraževanja, glede prostorskih rešitev
               in drugih servisnih dejavnosti v razmerju do teh sodišč enak.</p>
               <p>Pomemben sklop pravosodja, pravosodnega resorja predstavljajo tožilstva. V predhodni
               razpravi sem že večkrat omenil predlog rešitev, ki se nanašajo tudi na delovanje
               tožilske organizacije pri nas. Ti predlogi v glavnem izhajajo iz želje po čimprejšnji
               noveli kazenskega postopka. Na področju same organizacije državnega tožilstva je
               uveljavljen zakon, ki Ministrstvo za pravosodje v razmerju do tožilstev postavlja v
               podoben položaj kot ga ima ministrstvo v razmerju do sodišč. Gre za nadzor nad
               upravnim poslovanjem, gre za soodločanje oziroma gre dvojna pooblastila z generalnim
               državnim tožilcem pri disciplinskem nadzoru. Gre za sodelovanje pri kadrovanju in gre
               za zagotavljanje prostorskih in drugih pogojev za delo tožilstev. V skladu s teorijo
               o alternativnih pluralizmih se je Slovenija odločila za tak model tožilske
               organizacije v okviru katerega tožilstvo funkcionalno ni vezano na Vlado. Možne pa so
               tudi drugačne rešitve, kot v Angliji, ZDA, Franciji, na Poljskem in podobno, kjer je
               tožilstvo funkcionalno vezano na izvršilno oblast, pri čemer je pa seveda treba
               upoštevati tudi različne ustavne ureditve. Kako funkcionira model tožilske
               organizacije v praksi, se bom prepričal na podlagi letnega poročila o delu tožilstev.
               Ker gre tudi v razmerju izvršilna oblast - tožilstvo za občutljivo razmerje, bi po
               mojem mnenju vsako načrtovanje organizacijske reforme, ne da bi jo terjalo in opisalo
               tožilstvo samo, lahko slabilo samostojnost državnih tožilcev. To posebej poudarjam
               zato, ker je bilo v zadnjem času mogoče zaznati namige o potrebni podreditvi državnih
               tožilstev izvršilni oblasti. Po drugi strani pa so po mojem mnenju nerealna tudi
               tista pričakovanja, po katerih naj bi bila tožilstva del sodne oblasti.
               Ustavno-pravna teorija tako stališče soglasno zavrača. Sam zato želim dati večji
               poudarek funkcionalnim problemom, ki jih bom poizkušal reševati v sodelovanju z
               generalnim državnim tožilcem in ostalimi pristojnimi vodjami tožilstev. Predvsem
               želim najprej zagotoviti zasedbo prostih tožilskih mest. Število teh nezasedenih
               tožilskih mest je namreč nesorazmerno veliko, pa ne zaradi nezanimanja za ta poklic,
               ampak zato, ker niso objavljeni razpisi za ta mesta. Vprašanja, ki se nanašajo na
               zagotavljanje enotne politike kazenskega pregona z izdajo splošnih navodil za enotno
               uporabo zakona, vprašanje nadzorstvenih pregledov po 67. členu zakona o tožilstvu.
               Vprašanje navodil o notranji organizaciji oziroma poslovanju tožilstev pa ostajajo v
               pristojnosti generalnega državnega tožilca. Ker so nekatera od teh vprašanj nerešena že dlje časa, si
               bom v razgovorih z generalnim državnim tožilcem prizadeval, da bi jih na osnovi
               medsebojnega sodelovanja in po možnosti tudi zaupanja poskušala čimprej rešiti,
               kolikor seveda razlogi za tako stanje izvirajo tudi iz sfere Ministrstva za
               pravosodje.</p>
               <p>Glede usmerjanja in nadzorovanja predhodnega kazenskega postopka, pa sem že uvodoma
               omenil, da bom spodbujal sodelovanje pristojnih državnih tožilcev z lokalnimi
               upravami za notranje zadeve. Sistemsko pa to vprašanje lahko reši samo konceptualna
               sprememba zakona o kazenskem postopku, v kolikor se bo Slovenija zanjo odločila.</p>
               <p>Zelo obremenjeno področje znotraj pravosodja so tudi sodniki za prekrške. Zakon o
               prekrških se nahaja v drugi obravnavi. Vendar pa bo verjetno ta zakon moral doživeti
               določeno konceptualno spremembo, in sicer na ta način, da bi se večja teža dala
               upravnemu odločanju in ne sodnemu odločanju. Sodniki za prekrške namreč z zakonom, ki
               je v proceduri, postajajo sodniki, tako kot sodniki splošnih sodišč, torej s statusom
               okrajnih sodnikov. Znano vam je, da je na tem področju nastala velika kadrovska
               praznina, na podlagi interpretacije, ki jo je zavzelo Ustavno sodišče. Do sprejema
               tega zakona namreč ni mogoče voliti sodnikov za prekrške in nezasedena mesta grozijo,
               da bo prišlo do množičnega zastaranja zadev. Kot minister bi si zato prizadeval, da
               bi na vsak način izposlovali prioritetno obravnavo tega zakona. Ta zakon je pomemben
               tudi zaradi prehoda gospodarskih prestopkov v prekrške, torej po eni strani, po drugi
               strani pa seveda v kazniva dejanja na podlagi zakona o kazenski odgovornosti pravnih
               oseb, ki je tudi v proceduri. Pri tem naj navedem, da zakon o prekrških v zvezi z
               gospodarskimi prestopki ohranja zagrožene kazni in zastaralne roke, tako da na tem
               področju ne bi smelo več prihajati do zapletov, takih zapletov, kot je prihajalo pred
               dobrim letom dni.</p>
               <p>V skladu s priporočili Odbora ministrov pri Svetu Evrope je tudi nujno, da Državni
               zbor sprejme zakon o kazenski odgovornosti pravnih oseb. Gre za zakon, ki vzpostavlja
               akcesorno odgovornost, vezano na upravne odbore in druge organe upravljanja v
               gospodarskih družbah, ki storilcu kaznivega dejanja omogočajo izvršitev kaznivega
               dejanja. Zakon je ustrezno amandmiran in je pripravljen za obravnavo. Na ta način bi
               lahko govorili o zaokroženi kodifikaciji kazenske zakonodaje, če ne bi manjkal še en
               zakon - to je pa zakon o izvrševanju kazenskih sankcij. Tu bi po mojem mnenju
               ministrstvo moralo nemudoma predložiti v parlamentarno obravnavo zakon, ki je sicer
               pripravljen. Menim, da ni razloga, da se čaka na sprejem zakona o kazenski
               odgovornosti pravnih oseb in zakona o prekrških. To uskladitev je namreč možno
               opraviti kasneje, tekom parlamentarne obravnave. Besedilo tega zakona je po
               zagotovilu strokovnih služb ministrstva usklajeno z domačim in mednarodnim pravom.</p>
               <p>V zvezi z izvrševanjem kazenskih sankcij na povedujem tudi postopno racionalizacijo
               zavodov za prestajanje kazni zapora, ker se je izkazalo, da so zmogljivosti teh zmogljivosti teh zavodov že več
               let konstantno za 2/3 prevelike. Slovenija naj bi torej imela en centralni zavod,
               imela naj bi enega za prestajanje kazni zapora za ženske, poseben problem pa je
               seveda izvrševanje kazenskih sankcij v zvezi z mladoletniki. To področje je formalno
               sicer urejeno, dejansko pa prihaja do velikih težav. Zadeva je dobila take dimenzije,
               da je sodstvo moralo celo na varuha človekovih pravic nasloviti apel, naj posreduje
               pri državnih organih, da bodo izvrševali sodne odločbe. Gre namreč za to, da vzgojni
               zavodi, kamor so nameščeni mladoletniki, ne prevzemajo teh oseb iz razlogov, ker naj
               bi bile problematične. Poleg tega se v praksi dogaja in to zelo pogosto, da je
               namestitev v vzgojni zavod samo formalna in traja v povprečju nekaj dni, potem pa
               problematični mladostnik pobegne in stori nova in nova kazniva dejanja. Sodišča se tu
               ukvarjajo s postopki, ki so pravzaprav samemu sebi namen. V veliki večini primerov
               gre za obravnavo povratnikov, ki zelo dobro vedo, katera kazniva dejanja lahko
               izvršujejo, da jim ne bi grozila kazen mladoletniškega zapora. Zelo dobro pa tudi
               vedo, da sodišče ne more izreči nobenega drugega ukrepa, kot je vzgojni ukrep. Če pa
               se ta ukrep še izvršuje, potem niti tega ne more izreči. Tu bi si torej prizadeval v
               sodelovanju z Ministrstvom za delo, družino in socialne zadeve najprej urediti
               vprašanje izvrševanja sodnih odločb, kasneje pa tudi vprašanje, ki se nanaša na
               dejansko prestajanje teh vzgojnih ukrepov.</p>
               <p>Omenil bi še en državni organ, to so državni pravobranilci. Njihov položaj bo urejal
               zakon. Ta zakon je usklajen, je v zadnji fazi parlamentarne obravnave in na tem
               področju po mojem mnenju ni omembe vrednih posebnosti. Bi pa se ustavil še na dveh
               področjih, ki sta izjemnega pomena za pravno varnost in ki se nanašata tudi na
               nekatere pristojnosti Ministrstva za pravosodje. Gre za vprašanje izvajanja zakona o
               popravi krivic in zakona o denacionalizaciji. Na podlagi zakona o popravi krivic se
               je v okviru Ministrstva za pravosodje že ustanovila posebna služba, ki bo servisirala
               posebno komisijo Vlade, ta komisija pa naj bi določala status političnega zapornika,
               odločala o pravici do odškodnine in o štetju časa v pokojninsko dobo. Omenjena
               komisija Vlade doslej ni bila imenovana in prizadeval si bom s tem, da bi Vladi
               predlagal takojšnjo ustanovitev te komisije. Že pred ustanovitvijo pa bi Vlada lahko
               pooblastila strokovno službo pri Ministrstvu za pravosodje, da vodi in zbere vse
               podatke, ki so podlaga za odločitev.</p>
               <p>Ker je rok za odločitev o zahtevi za priznanje statusa političnega zapornika
               relativno zelo kratek - 1 leto, število možnih upravičencev  pa naj bi presegalo številko 11 tisoč, je
               toliko bolj nujno, da se zagotovi izvajanje tega zakona. Pri tem pa je seveda
               potrebno računati s tem, da še ni sprejet zakon o skladu za izplačilo vojnih
               odškodnin. Brez tega zakona pa seveda odškodnin ni mogoče izplačevati. Tega zakona ne
               pripravlja Ministrstvo za pravosodje. Trenutno stanje je torej takšno, da je po mojem
               mnenju potrebno in možno določiti vladno komisijo, ki bi priznavala status
               političnega zapornika, možno pa bi na ta način bilo tudi uveljavljanje pravic iz
               pokojninskega zavarovanja, ker se v tem delu izplačila vršijo direktno iz proračuna
               in ne iz sklada odškodnin.</p>
               <p>V zvezi z revizijskimi postopki, to pa so sodni postopki po zakonu o popravi krivic,
               pa lahko glede na dosedanjo prakso napovem relativno hitre odločitve sodišč v
               primerih, ko gre za taksativno naštete člene zakona. Zanesljivo pa bodo sodni
               postopki daljši v tistih primerih, ko se bo zatrjevalo zlorabo kazenskega zakona iz
               političnih, ideoloških in verskih razlogov, da bo pač tukaj potrebno izpeljati
               konkreten postopek dokazovanja.</p>
               <p>Na področju denacionalizacije so pristojnosti ministrstva za pravosodje zreducirane
               zgolj na spremljanje, izvajanje zakonov o denacionalizaciji. V ta namen se zbirajo
               mesečna poročila z vsemi podatki, vključno s podatkom o tem, kakšno materialno pravo
               je posamezna upravna enota oziroma ministrstvo uporabilo pri odločitvi. Naloga
               Ministrstva za pravosodje in to prioritetna na tem področju pa bo, da za medresorsko
               komisijo Vlade pripravi analizo spremljanje uresničevanja zakona o denacionalizaciji
               na podlagi prej omenjenih poročil. Po mojem mnenju bi morala biti ta analiza izdelana
               v roku meseca dni, kajti znano je, da 10. junija poteče rok za uskladitev zakona
               glede na zadnjo odločbo Ustavnega sodišča, s katero je bil razveljavljen moratorij.</p>
               <p>Ob koncu tega pregleda bi se morda ustavil še pri vprašanju dejanskih razmerij med
               Ministrstvom za pravosodje in ostalim pravosodnimi organi. Kot je znano in kot je
               bilo morda tudi razvidno iz tega pregleda, se pristojnosti ministrstva za pravosodje
               pretežno nanašajo na zagotavljanje predpisov, ki urejajo in uravnavajo delo teh
               organov in na zagotavljanje pogojev za uveljavljanje pravice pravosodnega varstva v
               razumnih rokih. V okviru ustavno-dopustnega in zaželenega sodelovanja med organi
               sodne in izvršilne oblasti pa ima po mojem mnenju ministrstvo za pravosodje lahko
               pomembno vlogo tudi pri vzpodbujanju tistih odločitev in ukrepov, ki so sicer v
               pristojnosti samih pravosodnih organov. Izhajajoč iz principa prirejenosti si bom
               torej tudi na ta način prizadeval za pravno varnost in za splošen dvig pravne
               kulture.  Opozoriti želim
               seveda tudi na to, da sem predstavil nekatere bistvene naloge, najbrž pa ne vseh.
               Prav tako pa tudi nisem mogel predstaviti vseh možnih rešitev, ker se moram s celotno
               problematiko pač seznaniti neposredno. Upam pa, da sem vas prepričal v spoznanju, da
               bosta izhodišče in cilj mojega dela v vseh primerih enaka, torej, da Slovenija ne bo
               le deklarirano, pač pa da bo tudi dejansko pravna in socialna država. Hvala.</p>
            </sp>
            <sp who="SDT2:LavtižarBeblerDarja">

               <speaker>PREDSEDNICA DARJA LAVTIŽAR-BEBLER:</speaker>

               <p>Najlepša hvala, gospod Zalar, za to izčrpno predstavitev, pri čemer smo tudi člani
               odbora seveda videli, kako izčrpno in težavno bo tudi delo našega odbora pri
               sprejemanju vse te in spreminjanju vse te zakonodaje s področja delovanja Ministrstva
               za pravosodje. Zdaj bi pa kar prosila, da se pač oglasite k razpravi. Gospod Mozetič,
               vprašanje.</p>
            </sp>
            <sp who="SDT2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. No, jaz sem v resnici zelo pozorno to poslušal, ker mi je ta zadeva, bom
               rekel nekako osebno se z njo rad ukvarjam in ocena stanja, ki je bila dana in mislim,
               da bo stenogram tega oziroma magnetogram tega za spraviti, ker bi bila dobra stvar za
               interpelacijo nekaterih ministrov. Na srečo je Vlada padla oziroma po volitvah Vlade
               ni in se postavlja nova Vlada, vendar na osnovi vsega tega, kar je bilo rečeno, bi
               gotovo ministrica za pravosodje zaslužila kakšno resno kritiko, pa mislim, da bi se
               dalo tudi kakšna druga ministrstva, recimo za delo, pa finance kaj očitat glede na
               vse to, kar je bilo rečeno, da je treba urediti in uskladiti zato, da bo ta segment
               pravne države skozi zagotavljanje pravnega varstva skozi pravosodje kolikor toliko
               normalno tekel, tako da s tega vidika pričakujem in sem prepričan, da bo minister, ki
               prihaja iz vrst sodnikov za razliko od prejšnjih dveh, ki sta iz vrst odvetnikov oba
               izhajala, dosti bolj tenkočuten in rahločuten do teh problemov. Morda je ravno to
               razlika, da pač odvetniki so za to, da se, so na drugi strani pač. Oni v prvi vrsti
               ščitijo svoje kliente in ne glede, kako postopki dolgi trajajo. Ampak jaz se bom
               obrnil z enim takim splošnejšim vprašanjem, ki se tiče pravne kulture, ki ste jo tudi
               vi omenili in pri tem iz tega vidika, če štejemo, tu se spomnim, ko je na enem
               srečanju tožilcev en sodnik iz našega vrhovnega sodišča tudi to omenil, da glavni
               problem ali eden večjih problemov oziroma da manj sporov in da vseh teh zadev ne bo,
               dokler ne bo tudi pravna kultura v naši deželi porasla, predvsem v smislu, da pride
               do zavesti, da je treba predpise in tudi jasno obveznosti izpolnjevati, ne pa, da je
               potrebno vse predpise in obveznosti izsiliti. Vendar, tudi smo slišali danes, tudi
               sama Vlada in državne institucije, kar se tega tiče, spoštovanja tudi predpisov in pa
               določenih obveznosti, ne daje državljanom kaj dobrega zgleda. Pa me zanima, ali
               mislite, da spada tudi v pristojnost ministrstva in Vlade in če spada, na kakšen način bi si vi in Vlada
               prizadevali, da bi se ta pravna kultura in Vlade, ministrstev in pa državljanov,
               dvignila, s čemer bi se potem tudi po vsej verjetnosti postopno zmanjšali spori na
               sodiščih? Hvala lepa.</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Hvala za vprašanje. Jaz mislim, da sem v tej predstavitvi pravzaprav na to vprašanje
               že odgovoril. Jaz si bom prizadeval, da bi vsi državni organi, torej Vlada,
               ministrstva, tudi Državni zbor, izvajali in izvrševali sprejete zakone in seveda tudi
               druge normativne predpise. Morda najbolj eklatanten primer tega neizvajanja je
               področje delovno pravne zakonodaje, na katero sem opozoril. Tudi mene je, moram reči,
               ko sem se pripravljal na tole predstavitev, presenetil ta podatek o številu sporov
               zoper državo. In tudi meni je znano, ker sem pač sodnik in ker smo bili tudi sodniki
               v sporu z državo, da je včasih tu ravnanje države bilo nerazumno. Jaz bi sprejel
               odločitev države, da ne izpolnjujem svojih obveznosti, seveda če me prepriča z nekimi
               močnimi argumenti. In najbolj problematično se mi zdi to, da se predpisi ne
               spoštujejo in ne izvajajo v teh primerih, ko gre očitno za finančne obremenitve,
               vendar brez argumentov in morda tudi brez tehtnih poskusov, kako se izogniti tem
               sporom. Jaz mislim, da so tu še vendarle rezerve. Jaz se zavedam, da seveda vsega ni
               moč rešiti naenkrat in da če na državo naenkrat pritisne toliko in toliko tisoč
               zahtevkov, da se država znajde lahko v velikih težavah; na primer, zdajle se
               napoveduje 4.000 tožb pred delovnimi sodišči, ki naj bi bile vložene zoper
               elektrogospodarstvo. To praktično paralizira delovna socialna sodišča. In jaz mislim,
               da bi si tu bolj kot član Vlade, torej z neposrednim delom, z operativnim delom, s
               prepričevanjem, skušal prizadevati, da do takih situacij ne bi prihajalo. Kajti
               predpise, razen tistega okvira, ki sem ga navedel, imamo, in zdaj gre seveda dejansko
               za dogovor, ali se jih bomo držali. Toliko.</p>
            </sp>
            <sp who="SDT2:MozetičMiroslav">

               <speaker>MIROSLAV MOZETIČ:</speaker>

               <p>Ja, ali ne mislite, da potem vse to, recimo glede na to, da se država v tem ožjem
               smislu države, dejansko ne drži lastnih predpisov, da to potem dejansko vpliva na
               pravno kulturo vseh državljanov, ker zakaj bi se državljani držali predpisov, če se
               jih država ne drži? In v tej sferi bi gotovo moralo ministrstvo, predvsem pa tudi
               preko Vlade in vseh teh možnosti, ki jih ima, vplivati na to, da se pač država drži
               tistega, kar je predpisala zato, da se vsi držijo.</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Jaz se strinjam z vami v tej oceni in mislim, da dejansko to vpliva na pravno
               kulturo.</p>
            </sp>
            <sp who="SDT2:LavtižarBeblerDarja">

               <speaker>PREDSEDNICA DARJA LAVTIŽAR-BEBLER:</speaker>

               <p>Dobro, hvala lepa. Gospod Kangler.</p>
            </sp>
            <sp who="SDT2:KanglerFranc">

               <speaker>FRANC KANGLER:</speaker>

               <p>Jaz bi imel malo več vprašanj, pa bi prosil gospoda kandidata, da mi na vsako
               vprašanje odgovori. Kje vidite vi garancijo, da vam bo uspelo izpeljati te reforme,
               ki ste jih orisali v vašem programu?</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Mislim, da bo moralo biti ključno izhodišče za izpeljavo tega programa vzpostavitev
               dobrega sodelovanja med vsemi pravosodnimi organi. Jaz mislim, da so tu še določene
               rezerve.  Dejstvo je, da je
               znotraj sodstva prišlo do relativno dobrega sodelovanja na posameznih nivojih,
               predvsem na ravni prvostopenjskih sodišč, ki so tudi imela največje težave, jih je
               doletela reorganizacija. Višje, ko pa gremo po tej stopenjski lestvici, manj je bilo
               tega povezovanja.</p>
               <p>Jaz bi torej, vzpodbujal to sodelovanje, jaz bi poskušal apelirati in predlagati, da
               se tu Vrhovno sodišče aktivneje vključi v to usklajevanje različnih problemov, seveda
               problemov, ki so bolj ali manj organizacijske ali sodno upravne narave. Tu mislim, da
               so še precejšnje rezerve. Enako menim, da so precejšnje rezerve na relaciji Vrhovno
               sodišče - Ministrstvo za pravosodje. Želel bi si, da bi ti odnosi temeljili na
               principu zaupanja, seveda v ustavnih okvirih, v skladu z ustavnim načelom o delitvi
               oblasti, vendar si jaz načela delitve oblasti ne razlagam kot ločitev oblasti. Jaz
               mislim, da je nujno, že samo, če si pogledamo zakonske pristojnosti, ki jih imajo
               različni pravosodni organi, da se te pristojnosti zelo prepletajo. In v teh razmerah,
               ko pravzaprav štartamo iz zelo nizke točke, je to bolj važno, da vzpostavimo princip
               sodelovanja. Mislim, da so tu določene rezerve in predvsem iz tega bi želel izhajati.
               Upam, da bo ta pobuda naletela na dober odziv.</p>
            </sp>
            <sp who="SDT2:unknown-M">

               <speaker>GOSPOD _______________:</speaker>

               <p>Ja, vaše stališče bi želel slišati na moje mnenje. Poglejte, preiskovalni sodnik na
               podlagi zakona o kazenskem postopku lahko pooblasti organe za notranje zadeve, da ti
               opravijo procesno dejanje, predvsem mislim ogled kraja kaznivega dejanja, kateri ima
               zelo velikega pomena pri sami raziskavi kaznivega dejanja. Medtem, ko pa organi za
               notranje zadeve zbirajo obvestila, se pravi, tudi večkrat opravijo razgovor s
               pričami, z občani, z osumljenci. Uradni zaznamki o zbranih obvestilih, pa na sodišču
               nimajo procesne veljave. Moje mnenje je, da bi lahko tudi v tem primeru preiskovalni
               sodniki pooblastili organe za notranje zadeve, da bi tudi ti, saj za manjša kazniva
               dejanja do treh let zaporne kazni imeli takšni uradni zaznamki procesno veljavi.
               Namreč, s tem bi preiskovalne sodnike močno razbremenili in bi se lahko preiskovalni
               sodniki predvsem ukvarjali s težjimi primeri in javni tožilec bi lahko takoj vložil
               obtožnico na sodišče.</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Jaz sem že omenil, ko sem predstavil tisti drugi del potrebne reforme procesne
               kazenske zakonodaje, da je ena temeljnih dilem, ki bi jo morala ta ekspertna skupina
               razčistiti, prav vprašanje dokazne vrednosti podatkov in izjav, ki jih zberejo organi
               za notranje zadeve. Tu se že sedaj kaže neka nelogičnost. Mi imamo po zakonu o
               kazenskem postopku predvideno po 150. členu, da se pravzaprav z nekimi tajnimi
               metodami od prisluškovanja, slednja itn., zbirajo določeni podatki. In ti podatki se
               zbirajo brez posameznikove vednosti. Zbirajo se in ko se predložijo sodišču imajo
               dokazno vrednost v sodnem postopku. Posameznik ne ve, da država v bistvu deluje zoper
               njega. Medtem, ko pa v klasičnih primerih, ko organi za notranje zadeve zbirajo
               podatke in izjave, posameznik seveda ve, da država zoper njega deluje. Ima
               zagotovljene vse procesne kautele, od pravice do zagovornika,  do tega, da je poučen, da ni dolžan ničesar
               izjaviti itn. Seveda tukaj se kaže neka nelogičnost v tem postopku. Poudarjam pa
               seveda, da ta problem ni tako ozek, in da ga ni možno aplicirati zgolj iz te
               primerjave, da bi bila taka rešitev optimalna. Tukaj se lahko izpostavijo številna
               vprašanja, tukaj se tudi predvsem izpostavlja vprašanje zaupanja v naši državi,
               zaupanja do policije. Tako da, sem povedal in nameravam to tudi storiti, da bi bilo
               to eno od ključnih vprašanj, ki bi se v drugi fazi priprave novele zakona o kazenskem
               postopku pač proučilo.</p>
            </sp>
            <sp who="SDT2:unknown-M">

               <speaker>GOSPOD ____________:</speaker>

               <p>Ali ste vi hotel sedaj povedati, da bi vi posameznika obvestil, da se zoper njega
               uporabljajo posebne metode.</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Ne, ne.</p>
            </sp>
            <sp who="SDT2:unknown-M">

               <speaker>GOSPOD _____________:</speaker>

               <p>V tem primeru bi sodišče delovalo preventivno, ne pa represivno.</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Ne, ne. Seveda da ne obvestil. Naredil sem samo primerjavo med tem, kdaj posameznik
               ve, da nekdo zoper njega represivno deluje, kdaj pa ne in kakšno dokazno vrednost ima
               to, če ve oziroma to, če ne ve. Samo to.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Kot predsednik okrožnega sodišča, ali mi lahko poveste, koliko kazenskih ovadb po
               gospodarskih kriminalitet je bilo v lanskem letu na ljubljanskem sodišču realiziranih
               oziroma je bila pravnomočna sodba.</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Kazenskih ovadb ne, ker pač to je stvar tožilcev. Glede obtožnih aktov v zadevah
               gospodarskega kriminala jih je pa bilo v letu 1996 pri Okrožnem sodišču v Ljubljani v
               delu mislim, da 65 teh zadev, kar predstavlja približno 18% vseh kazenskih zadev.
           </p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Še eno bi imel mnenje glede vaše predstavitve. Več ali manj sem bil zadovoljen z
               vašo predstavitvijo, ampak pozabili ste pa omeniti predvsem stvar oškodovancev na
               sodišču, ker imajo zelo veliko težo, predvsem ste pa pozabil omeniti to našo največje
               bogastva, kar so naši otroci; v zadnjem času beležimo v Sloveniji porast kaznivih
               dejanj, kjer so predvsem otroci oškodovanci in te stvari na sodišču po več let
               stojijo tako, da tisti otroci, ki so takrat bili otroci, na sodišču teče postopek,
               niso več otroci, ampak so že polnoletne osebe. Kaj menite na to?</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>To je spet eno izmed vprašanj, ki se nanaša na vprašanje določitve prioritet. In
               omenil sem, da je to seveda stvar sodne oblasti in njene odločitve, ali se bo v takem
               primeru odločala za prioriteto ali ne. Jaz lahko, kot minister, to samo vspodbujam,
               ne morem pa niti terjati niti zahtevati tega.</p>
            </sp>
            <sp who="SDT2:LavtižarBeblerDarja">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Kdo želi naprej besedo? Ja, prosim. Gospod Žnidaršič.</p>
            </sp>
            <sp who="SDT2:ŽnidaršičFranc">

               <speaker>FRANC ŽNIDARŠIČ:</speaker>

               <p>Mene zanima, kdo je odgovoren, da niso opravljeni razpisi za dosego tujinskih mest.
           </p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Povedal sem, da si bom prizadeval, da bi to te zasedbe oziroma do teh razpisov
               prišlo. Povedal pa sem tudi to, da si bi skušal v razgovorih z generalnim državnim
               tožilcem priti na jasno, iz katerih razlogov te razpisi niso bili objavljeni. Ta
               trenutek teh razlogov ne poznam. Možno je, da gre za različno razlago zakona o
               državnem tožilstvu in to je bilo tisto o čemer sem prej govoril.</p>
            </sp>
            <sp who="SDT2:LavtižarBeblerDarja">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Še kdo želi? Gospod Janez Janša. 
               </p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Spoštovani gospod kandidat! V zadnjem času, mislim v lanskem letu smo lahko brali
               precej o tem vašem sporu s Sodnim svetom. Ali nam lahko v kratkem pojasnite v čem je
               bistvo tega spora?</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>V bistvu gre za različni pogled na določene določbe zakona o sodiščih. In sicer na
               tiste določbe, ki govorijo o postopku imenovanja predsednikov sodišč. Ta pogled in ta
               različnost je v sodstvu močno prisotna in je dobila taka dimenzije, da odgovora na to
               vprašanje ni našlo niti Vrhovno sodišče. Tako, da je prekinilo vse postopke in teh
               postopkov je pa kar nekaj in zaprosilo oziroma zahtevalo od Ustavnega sodišča oceno
               ustavnosti zakona o sodiščih v tem delu. Kar se pa tiče konkretnih razlogov za te
               odločitve Sodnega sveta pa moram reči, da jih ne poznam. Ker Sodni svet nobenega od
               kandidatov, ki jih je zavračal ni obvestil o tem, kaj šele da bi ga obvestil s tem,
               da bi navedel razloge za to. In zgolj če sklepam iz poročil za javnost, ki so bila
               dana s strani Sodnega sveta, potem je iz tega razvidno, da je šlo za to, da je Sodni
               svet skušal uveljaviti koncept predsednikov sodišč, ki naj bi temeljil na tem, da je
               predsednik sodišča najstarejši sodnik in da mu torej starost daje status <q>"primus
               inter pares"</q>, torej prvega med enakimi. Dejansko pa je kasneje seveda v postopkih, ki
               jih je Sodni svet izpeljal, se izkazalo, da to ni možno. In če danes pogledate
               starostno strukturo predsednikov sodišč, zlasti pa prvostopenjskih, boste videli, da
               je ravno obratno.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Sedaj nekako v tem času, ko je prišlo do tega spora, ki sedaj čaka na epilog na
               Ustavnem sodišču, mislim, da je prišlo tudi do iniciative za konferenco predsednikov
               okrožnih sodišč. Gre za določeno vertikalno obliko povezave v sodstvu in me pač
               zanima, ali mislite v prihodnje predlagati tudi neko bolj trdno pravno podlago za
               tako obliko, koordinacijo ali kar koli to že je, ali se je iniciativa izkazala za
               neustrezno?</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Res je. Prišlo je do močnega povezovanja na ravni prvostopenjskih sodišč. Najprej na
               ravni predsednikov okrožnih sodišč, potem pa še na ravni predstojnikov okrajih
               sodišč. Razlog je pa povsem logičen. To povezovanje je nastalo kot posledica
               organizacijske reforme sodstva. Ta reforma je zadela predvsem prvostopenjska sodišča.
               In problemi, ki so bili povezani z izpeljavo te reforme, so bili seveda izjemni. In
               narava dela tistih, ki so zadolženi za sodno upravo, je seveda taka, da bi bilo
               nesmiselno in nesmotrno, pa tudi nevarno za pravno varnost, da bi imela tu sodišča
               različne pristope pri rešitvah. In na tej osnovi je prišlo do tega usklajevanja na
               ravni konference predsednikov okrožnih sodišč. Nikakor pa ne gre tukaj za neko uradno
               institucijo. Tudi ni razlog, da bi se ta forum legaliziral. Jaz bolj menim, da je
               smiselno, da Vrhovno sodišče prevzame to vlogo usklajevanja, torej sedaj še navzdol,
               ne samo na isti ravni, ampak usklajevanja navzdol preko višjih, okrožnih in okrajnih
               sodišč. In predvsem v tej smeri bi si prizadeval, da bi prišlo do povezave v sodstvu.
           </p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Hvala. V tej predstavitvi ste omenili tudi probleme z denacionalizacijo. Tukaj v
               mojih podatkih na tem vprašanju, kjer je veliko zapletov in zamujamo vse zakonske
               roke, dela na Ministrstvu za pravosodje samo nekaj ljudi - trije uradniki in en
               pripravnik. Ali mislite to službo kaj okrepiti, glede na to, da se praviloma zakonski
               rok, po katerem bi se morali vsi v redu vloženi postopku rešiti v enem letu, ne
               spoštuje. Skratka, smatrate, da je potrebno to ekipo okrepiti in v nekaterih primerih
               tudi iz tega mesta pomagati upravnim enotam, ki se sedaj ukvarjajo s temi vprašanji?
           </p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Sedaj jaz številčne sestave te službe žal še en poznam. Obveščen sem pač samo o tem,
               da vodi ta službo to evidenco, torej spremlja izvajanje zakona. V glavnem se je v
               zadnjem času ukvarjala z vzpostavitvijo informatizacije in povezave med upravnimi
               enotami, ministrstvi in Ministrstvom za pravosodje. Mislim, da se bo ravno sedaj ob
               analizi, ki sem jo napovedal, izkazalo ali je ta kadrovska zasedba ustrezna ali ne.
               In seveda, če bo ta analiza, po moje pa bo, nujno posegala tudi v oceno dejanskih
               rešitev, temelječih na uporabi materialnega prava, bo seveda treba videti kakšna
               povezava bi bila torej možna v razmerju do upravnih enot, ki pa seveda niso
               neposredno pod ingerencami Ministrstva za pravosodje. 
               </p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>To je res, vendar je ravno v tem ministrstvu neka ekipa, ki se zdaj ukvarja zgolj s
               statistiko, morala bi pa delati po mojem mnenju tudi bolj vsebinsko.</p>
               <p>Naslednje vprašanje se nanaša na notarsko mrežo. Ta je bila ob manjših in večjih
               zapletih postavljena. Smatrate, da je število notarjev v Sloveniji ustrezno,
               premajhno, preveliko in, ali se vam zdi, da je sedanja organiziranost ustrezna?</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>To vprašanje bi vsekakor želel preveriti z notarsko zbornico, ki ima tu pravzaprav
               popoln pregled in to bom tudi storil, če bom imenovan za ministra. Ta trenutek bi vam
               pa na to vprašanje težko odgovoril.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Ja, to je res, vendar mislim, da notarje imenuje minister.</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Tako je, ampak mesta notarska pa, kolikor jaz vem, so zasedena.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>To sprašujem zato, ker je bilo nekaj predlogov, naj bi se ta mreža še širila. Po
               drugi strani pa so ugovori v javnosti, da je tega normativizma preveč, da je treba
               vsako stvar že overiti pri notarju, kar prej ni bilo potrebno in mislim, da bi bilo
               tukaj treba zadevo racionalizirati, ne pa mrežo širiti.</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Če smem še dopolniti odgovor. Jaz sem uvodoma napovedal idejo, ki bi jo želel
               realizirati, o prenosu dela sodne pristojnosti na notarje. Sporazumne razveze,
               zapuščine, hipotekarne sporazume in seveda, če bo tu prišlo do ocene, da gre za tako
               maso zadev, ki jih obstoječa mreža ne bi bila sposobna obravnavati, bo mogoče
               potrebno razmišljati tudi o tej širitvi, ampak zaenkrat je to še preuranjeno
               ocenjevati.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>In še čisto na koncu eno moje mnenje, ni več vprašanje. Jaz smatram, da je ta resor,
               za katerega kandidirate, eden najbolj delikatnih zaradi tega, ker pač pokriva
               področje, ki je deležno številnih kritik, v veliki meri upravičeno, po drugi strani
               pa so pristojnosti ministra na tem področju omejene, se pravi marsikdaj se ga kliče
               na odgovornost, čeprav pravih pristojnosti nima. Mislim pa, da tisto je začetek tega
               nastopa, ko ste se sklicevali na nestrankarstvo, po mojem mnenju ni ravno umesten. Ne
               samo zaradi tega, ker vsaj 5 let od nove ustave naprej stranke v Sloveniji niso nič
               slabega, ampak so del ustavne ureditve in članstvo v stranki je pač isto kot
               nečlanstvo v stranki. Za ministra je važno, da dela po ustavi in po zakonu in
               bistveno manj važno, ali je član kakšne stranke in tudi ta parlament bo verjetno vaše
               delo, če boste potrjeni, presojal po tem. To govorim zaradi tega, ker se je marsikdaj
               namesto kakšnih drugih argumentov v tem parlamentu ponujalo nestrankarstvo kot tista
               kvaliteta, ki naj nadomesti kaj drugega ali pa preseže kakšne druge dileme. To
               govorim tudi iz lastnih izkušenj, ker v to nestrankarstvo jaz ne verjamem. Končno je
               tudi važno, kdo koga predlaga. Bil sem v Vladi, ko ste bili kandidat za šefa
               varnostno-informativne službe, vendar zaradi neusklajenosti med koalicijskimi
               partnerji do tega ni prišlo in bi pač res prosil, da se, še posebej ne na prvem mestu
               to nestrankarstvo ne omenja, ker nima nobene teže. Hvala.</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Če smem vseeno, čeprav je šlo samo za vaše mnenje, še svoje povedati. Namenoma sem
               to izpostavil, pa ne zato, ker bi zanikal politične stranke in njihov obstoj in
               njihov pomen, ampak zato, da bi izpostavil, kaj pravzaprav politika pomeni v razmerju
               do pravosodja z vidika zaupanja državljanov v pravosodje. Zato sem to izpostavil.</p>
               <p>Kar se pa tiče moje opredelitve in te vaše trditve, da sem bil kandidat za šefa varnostne informativne
               službe, vam moram reči, da mi je pa to nova informacija, in lahko, kar se mojih
               svetovnih nazorov tiče, povem samo to, da sem po prepričanju humanist in da bom pač
               pri vsem svojem delu izhajal iz prava o človekovih pravicah in seveda ustave, na
               politiko se pa ne nameravam vezati.</p>
            </sp>
            <sp who="SDT2:LavtižarBeblerDarja">

               <speaker>PREDSEDNICA DARJA LAVTIŽAR-BEBLER:</speaker>

               <p>Prosim, ja.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>No, tudi s tem, ko sem rekel, da ste bili kandidat, jaz ne verjamem, da niste vedeli,
               ker je pač bil ta predlog formalno v usklajevanju med strankami, ki so bile v
               koaliciji, ampak tudi s tem nisem hotel reči nič slabega, to je povsem normalna
               stvar, je zelo pomembno delo, ki ga je treba opravljati v tej državi. Hočem pa reči,
               da običajno predsednik Vlade na tako mesto ne predlaga nekoga, ki bi ga sploh ne
               poznal in ki bi bil tudi od njega popolnoma neodvisen, vsaj iz dosedanjih izkušenj je
               tako.</p>
            </sp>
            <sp who="SDT2:LavtižarBeblerDarja">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Dr. Ribičič se je tudi javil k besedi.</p>
            </sp>
            <sp who="SDT2:RibičičCiril">

               <speaker>DR. CIRIL RIBIČIČ:</speaker>

               <p>Ja, jaz sem že pred tem, pred to predstavitvijo imel iz dveh razlogov dobro mnenje o
               kandidatu: prvič zaradi odlične pravne izobrazbe, ki jo očitno nadgrajuje tudi na
               podiplomski ravni, in drugič zaradi njegovega dosedanjega dela v pravosodju. Z njim
               sem se imel možnost med drugim tudi podrobneje seznaniti, ko sem bil eden od tistih
               poslancev, ki smo v prejšnjem sklicu prišli na vabilo tistih, ki vodijo sodišča, se
               seznaniti z njihovimi problemi in smo približno en delovni dan preživeli med njimi in
               se informirali o teh vprašanjih. Tisto, kar me je pa še posebej prepričalo, da je
               gospod Zalar primeren kandidat za pravosodnega ministra, pa je ta današnji njegov,
               zlasti uvodni nastop. Jaz sem imel pripravljeno vprašanje, ki bi govorilo o
               protislovju in nevarnostih, ki se pojavljajo takrat, ko javnost, kot pri nas, zelo
               močno terja učinkovitost pravosodnega sistema in na drugi strani lahko pride do
               ogrožanja človekovih pravic. Meni je zelo všeč, da v tej njegovi predstavitvi ni o
               tem govoril na neki splošni ravni, ampak nam je postregel s celo kopico predlogov, za
               katere očitno ocenjuje, da izpolnjujejo oba ta kriterija: po eni strani krepijo
               učinkovitost pravosodja, po drugi strani pa to delajo na način, ki ne ogroža
               človekovih pravic ali pa posega v takšna načela, kot je delitev oblasti. Tako, da se
               mi zdi, da je ta njegov pristop tisti, ki garantira, da bo na podoben način se
               obnašal tudi do drugih problemov, ki bodo šele prišli na dnevni red. In ker razumem
               <q>"hearing"</q> kot predstavitev, tisto, kjer se predvsem posluša, bom s tem kar nehal, in
               sem s tem povedal razloge, zakaj bom podprl kandidata. Hvala lepa.</p>
            </sp>
            <sp who="SDT2:LavtižarBeblerDarja">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Bi še kdo želel besedo, kakšno vprašanje še? Gospod Jerovšek, prosim.</p>
            </sp>
            <sp who="SDT2:JerovšekJožef">

               <speaker>JOŽE JEROVŠEK:</speaker>

               <p>Spoštovani gospod kandidat, vi ste omenili v svoji predstavitvi, da ministrstvo nima
               možnosti predlagati prioritetnega obravnavanja določenih zadev, kar je seveda
               logično, da pa ima to pravico sodišče oziroma personalni svet. Zanima me, če ste kot
               predsednik sodišča oziroma predpostavljam, da ste verjetno član kakšnega personalnega
               sveta, dali kakšno pobudo za prioritetno obravnavanje zadev s področja gospodarskega
               kriminala?</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Jaz sem član personalnega sveta po položaju, personalnega sveta Okrožnega sodišča v
               Ljubljani. Vendar sem pa jaz že prej, ko sem predstavljal ta problem določanja
               prioritet, opozoril, da seveda najslabše bi pa bilo, da imamo v sodstvu neusklajen
               pristop do prioritet. In jaz mislim, da mora iti zadeva od zgoraj navzdol in da mora,
               tako kot je to že storilo za določene vrste zadev, Vrhovno sodišče sugerirati nižjim
               sodiščem, če bo seveda ocenilo, da je to potrebno, da se določena vrsta zadev rešuje
               prioritetno. Naš personalni svet, in mislim, da tudi kakšen drug ne, izrecno teh
               zadev nima določenih kot prioritetnih, pač pa je recimo pri Okrožnem sodišču v
               Ljubljani uvedena specializacija na ravni preiskovalnega oddelka, kjer se
               specializirana sodnika ukvarjata z reševanjem samo teh zadev. 
               </p>
            </sp>
            <sp who="SDT2:LavtižarBeblerDarja">

               <speaker>PREDSEDNICA DARJA LAVTIŽAR-BEBLER:</speaker>

               <p>Ste zadovoljni z odgovorom.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Sem.</p>
            </sp>
            <sp who="SDT2:LavtižarBeblerDarja">

               <speaker>PREDSEDNICA DARJA LAVTIŽAR-BEBLER:</speaker>

               <p>Je še kdo? če ne, bi se gospodu Zalarju zahvalila še enkrat ponovim, za zelo izčrpno
               predstavitev. Naj bo to tudi moje mnenje pred tem glasovanjem. In bi vas prosila, da
               nas za nekaj časa pustite same in potem vas bomo obvestili o izidu glasovanja.</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Hvala vam.</p>
            </sp>
            <sp who="SDT2:LavtižarBeblerDarja">

               <speaker>PREDSEDNICA DARJA LAVTIŽAR-BEBLER:</speaker>

               <p>Med tem bi prosila službo, če ugotovimo sklepčnost. Sklepčni pa smo, se pravi, da
               nas je prisotnih 15.</p>
               <p>Dajem na glasovanje predlog sklepa, in sicer, da Odbor za notranjo politiko in
               pravosodje meni, da je bila kandidatova predstavitev pogledov na področju pravosodja
               oziroma delokroga Ministrstva za pravosodje ustrezna.</p>
               <p>Kdo je za predlagani sklep, naj dvigne roko? <stage>(8 članov.)</stage> Kdo je proti? <stage>(1 član.)</stage></p>
               <p>Ugotavljam, da je bil predlagani sklep, da je bila kandidatova predstavitev pogledov
               na področju pravosodja oziroma delokroga Ministrstva za pravosodje ustrezna. Hvala
               lepa za sklep.</p>
               <p>Prosila bi, če bi povabili gospoda Zalarja. Izvolite gospod Zalar.</p>
               <p>Seznanjam vas, da je odbor ocenil, da je bila vaša predstavitev ustrezna. Torej, vam
               čestitam za ta prvi preizkus na našem odboru.</p>
            </sp>
            <sp who="SDT2:ZalarAleš">

               <speaker>ALEŠ ZALAR:</speaker>

               <p>Hvala lepa. Jaz upam, da bom to vaše zaupanje tudi upravičil. Hvala. <stage type="time">(Seja je
                  bila končana 3. februarja 1997 ob 12.39 uri.)</stage>
               </p>
            </sp>
         </div>
      </body>
   </text>
</TEI>