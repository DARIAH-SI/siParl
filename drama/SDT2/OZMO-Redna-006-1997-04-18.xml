<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-OZMO-Redna-006-1997-04-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za mednarodne odnose</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">52D1A30D09B895F7C125646E00530500</idno>
               <idno type="custom" subtype="day">16D4E8C6633B1BDEC125647D0043528F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=16D4E8C6633B1BDEC125647D0043528F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZMO-Redna-006-1997-04-18.OZMO" n="006">
               <name>Redna</name>
               <date when="1997-04-18"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZMO-Redna-006-1997-04-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZMO-Redna-006-1997-04-18.OZMO">
                        <orgName key="OZMO">Odbor za mednarodne odnose</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA MEDNARODNE ODNOSE</stage>
            <stage type="session">6. seja</stage>
            <stage type="date">(18. april 1997)</stage>
            <stage type="chairman">Sejo je vodil Jelko Kacin, predsednik odbora.</stage>
            <stage type="time">Seja se je pričela ob 10.10 uri.</stage>


            <sp xml:id="SDT2-OZMO-Redna-006-1997-04-18.sp1">

               <speaker>PREDSEDNIK JELKO KACIN:</speaker>

               <p>...<stage>(govornik ni vklopljen)</stage>...</p>
            </sp>
            <sp xml:id="SDT2-OZMO-Redna-006-1997-04-18.sp2">

               <speaker>IVO HVALICA:</speaker>

               <p>...poslansko vprašanje, imel eno pobudo. Najprej poslansko vprašanje. Kdo je
               odgovoren za organizacijsko in protokolarno neustrezno pripravljen obisk predsednika
               Evropske komisije Santerja v Državnem zboru, s katerim sta se Državni zbor in
               Republika Slovenija osramotila v očeh civilizirane Evrope. Državni zbor je imel
               posebno čast, da v tem tako pomembnem času, ko se odloča o prvem krogu širitve
               Evropske zveze, gosti prvega človeka Evropske zveze. Kljub temu velika dvorana
               Državnega zbora ni bila pripravljena za ta svečani trenutek, nista bili izobešeni
               zastavi Evropske zveze in Republike Slovenije, pogled na cvetlični aranžma, ki naj bi
               polepšal prizorišče srečanja predsednika Evropske komisije s poslanci Državnega
               zbora, je deloval izrazito žalostno, saj je bilo cvetje vidno ovenelo.</p>
               <p>Prepričan sem, da predsedniku Evropske komisije obisk v najvišjem predstavniškem
               telesu slovenske demokracije ni mogel ostati v lepem spominu. Zamudili smo
               priložnost, da bi vsaj nas in bolj neravni ustvarili pozitiven vtis pri človeku, ki
               predstavlja najpomembnejšo evropsko integracijo, tako pa se je pomembni gost lahko
               vrnil v Bruselj le z občutkom, da zaostajamo za drugimi pridruženimi članicami
               Evropske zveze ne le na področju naše pripravljenosti za vstop v Evropsko zvezo,
               ampak tudi gostoljubnost. Ob tem bom ustno dodal še to. Ob obisku delegacije
               Državnega zbora v Bruslju, pred 14 dnevi sem opazil niz robatosti in nediplomatskega
               obnašanja posameznih članov delegacije, ker ne bi rad govoril o tem odprto, obžalujem
               pač, novinarji lahko interpretirajo te stvari tudi potem vis-a-vi določenih poslancev
               na nek svoj način. Predlagam, da se o protokolu, o obnašanju posameznikov,
               delegacije, tudi predsednika delegacije pogovorimo na eni izmed naslednjih sej za
               zaprtimi vrati. Hvala lepa.</p>
               <p>Sedaj pa še poslanska pobuda. To sem dodal ob tem, ker sem se spomnil, kaj se je
               dogajalo zadnjič. Poslanska pobuda, ki jo dajem Odboru za mednarodne odnose. Dajem
               pobudo, da Odbor za mednarodne odnose tudi v tem mandatu čimprej podpre ustanovitev
               skupin prijateljstva z drugimi državami. V prejšnjem mandatu je imel Državni zbor
               deset skupin prijateljstva, in sicer: Združene države Amerike, Velika Britanija,
               Francija, Italija, Japonska, Argentina, Ruska Federacija, Madžarska, Izrael in
               Avstralija. Predlagane pa so bile še štiri skupine, ki niso zaživele: Avstrija,
               Hrvaška, Nemčija in Češka. Predlagam, da bi tokrat dali časovno prednost pred vsem
               skupinam prijateljstva z državami članicami zveze NATO in Evropske zveze. Tako bi
               lahko tudi na tej ravni prispevali h kasnejšemu povezovanju Slovenije z
               euroatlantskimi strukturami in krepili njen mednarodni položaj. Trdno sem prepričan
               namreč, da bi tudi to bilo neko posredno, pozitivno poročilo evropskim integracijam.
               Hvala lepa, da ste me poslušali in to daje pisno oboje. <stage type="mag"/>
               </p>
            </sp>
            <sp xml:id="SDT2-OZMO-Redna-006-1997-04-18.sp3">

               <speaker>PREDSEDNIK JELKO KACIN:</speaker>

               <p>Hvala lepa Ivu Hvalici. Feri Horvat, prosim.</p>
            </sp>
            <sp xml:id="SDT2-OZMO-Redna-006-1997-04-18.sp4">

               <speaker>FRANC (FERI) HORVAT:</speaker>

               <p>Imam vprašanje Ministrstvu za zunanje zadeve in sicer, v zadnjem obdobju spremljamo
               številna medijska sporočila o aktivnostih Združenja lastnikov razlaščenega premoženja
               v tujini, med drugim tudi v ameriškem kongresu, v administraciji; o tem lahko beremo
               tudi v analizah ministrstva iz meseca marca. Ob tem ne oporekam pravici po
               internacionalizaciji, če nekdo ni zadovoljen z ravnanjem državnih organov v zvezi s
               svojimi pravicami, in se tudi ne spuščam v dajanje vrednostnih sodb o tej aktivnosti.
               Očitno pa to, kar lahko izberemo iz teh informacij, da se širi tudi netočne in
               neobjektivne informacije oziroma se ne pove celotne resnice, in to v zelo občutljivem
               času, v procesu odločanja o prvem krogu držav kandidatk za članstvo v NATU.</p>
               <p>Sprašujem Ministrstvo za zunanje zadeve, ali in kaj je ukrenilo, ali namerava
               ukreniti za objektivno informiranje tujine, zlasti o problematiki v zvezi z
               denacionalizacijo in predlogom sprememb zakona, ki je v parlamentarni proceduri.
               Mislim namreč, da je ne samo pravica, ampak dolžnost vlade oziroma pristojnega
               državnega organa, da zagotovi tujini objektivno informacijo. Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp5">

               <speaker>PREDSEDNIK JELKO KACIN:</speaker>

               <p>Hvala lepa. Poslanec Zmago Jelinčič.</p>
            </sp>
            <sp xml:id="SDT2-OZMO-Redna-006-1997-04-18.sp6">

               <speaker>ZMAGO JELINČIČ:</speaker>

               <p>Hvala lepa. Jaz bi dal pa eno pobudo, in sicer sodim, da bi bilo smiselno, da bi vsak
               slovenski veleposlanik, ki zaključuje svoj mandat v tujini, pred prenehanjem svoje
               funkcije predložil Odboru Državnega zbora za mednarodne odnose pisno poročilo o
               svojem delu za celoten mandat. In poročilo bi potem sprejemal Odbor za mednarodne
               odnose. S tem seveda, da bi bilo pa potrebno, da Odbor za mednarodne odnose pripravi
               nekakšne tipske okvire za poročila oziroma vprašanja, na katera naj bi veleposlaniki
               odgovorili. Zagotovo bi moralo poročilo vsebovati najmanj na nekatera naslednja
               vprašanja:</p>
               <p>Prvič, koliko stikov na bilateralni ravni je veleposlanik organiziral, in s katerimi
               predstavniki katerih držav, najprej v okviru lastnega veleposlaništva; potem, koliko
               stikov na bilateralni ravni se je udeležil na drugih forumih izven lastnega
               veleposlaništva; potem enako za multilateralno raven; potem naprej, koliko
               gospodarskih stikov oziroma kontaktov je vzpostavil oziroma posredoval in s kakšnim
               uspehom; naprej, koliko gospodarskih sporazumov je bilo pripravljenih med dotičnima
               državama, pripravljenih ali pa podpisanih v roku trajanja njegovega mandata; koliko
               je bilo sklenjenih poslov med trajanjem njegovega mandata; in na primer, koliko se je
               povečala meddržavna menjava v času njegovega oziroma njihovega mandata.</p>
               <p>To so samo nekatera vprašanja. Mislim, da bi moralo biti še bistveno več tega. Konec
               koncev, dogaja se to, da veleposlaniki Republike Slovenije nekako vegetirajo v
               določenih državah po svetu in od njih ni nobene pozitivne koristi, razen stroškov, ko
               jih mora Republika Slovenija plačevati. <stage type="mag"/>
               <stage>(Nadaljevanje)</stage> Tuja diplomacija, o kateri tako radi govorimo, zahodna diplomacija,
               pa tudi vzhodna, se zelo poslužuje tega, da morajo diplomati začenjati ali pa vsaj
               vzpostavljati določene kontakte, rezultat, katerih so predvsem gospodarski uspehi,
               dvig medsebojne menjave, v glavnem v korist lastne države. Pri nas je to nepoznana
               zadeva, če kaj slišimo, slišimo skoraj samo negativne zadeve, pozitivnega je zelo
               malo. Zato sodim, da bi bilo zelo smiselno, da mora vsak veleposlanik oddati tako
               poročilo na koncu, da o tem poročilu razpravlja tudi Odbor za mednarodne odnose in
               konec koncev, da je to poročilo dosegljivo tudi javnosti. Naj javno ve, kdo je kaj
               naredil in kdo ni ničesar naredil oziroma je delal Republiki Sloveniji v tujini
               škodo.</p>
            </sp>
            <sp xml:id="SDT2-OZMO-Redna-006-1997-04-18.sp7">

               <speaker>PREDSEDNIK JELKO KACIN:</speaker>

               <p>Hvala lepa. Del pobud, ki so bile naslovljene na zunanje ministrstvo, pač sodi v
               obravnavo in odločitev zunanjemu ministrstvu. Tisto pa, kar zadeva naš odbor, bi rad
               v zvezi s tem rekel naslednje. Najprej, kar zadeva skupine prijateljstva, o tem smo
               nameravali razpravljati na naslednji seji Odbora za mednarodne odnose. Že tako se
               bojim, da je današnja točka tako zahtevna, da bomo v časovni stiski. Je pa ta pobuda
               na mestu in že nekaj časa zbiramo zainteresirane posameznike, nekateri so se še
               prijavili in o tem obstoji tudi pisna dokumentacija v OMO-u kdo želi delati v katerih
               posameznih skupinah. Se mi pa zdi, da je pobuda na mestu, posebej tisti usmeritvi, ki
               pravi, kje naj bi bila prioriteta v državah Evropske zveze in NATA. Kar zadeva
               obnašanje članov delegacije v Bruslju, mislim, da je to predvsem stvar delegacije in
               bom najprej sklical sestanek delegacije, da se pogovorimo o tem, kaj je tam bilo ali
               ni bilo. teh pa, da skupaj pregledamo zabeležko o teh pogovorih, ki jih je pripravila
               služba za mednarodne odnose in se na podlagi tega pogovarjamo za naprej. Je še kakšna
               pobuda. želi še kdo besedo? Gospod Zmago Jelinčič.</p>
            </sp>
            <sp xml:id="SDT2-OZMO-Redna-006-1997-04-18.sp8">

               <speaker>ZMAGO JELINČIČ:</speaker>

               <p>Hvala lepa. Eno vprašanje v zvezi z temi skupinami prijateljstva. Ali člani,
               dosedanji člani določenih skupin iz prejšnjega mandata, ki so tudi izvoljeni v
               sedanji mandat, mislim, da je najbolje, da kontinuiteto zadržijo, da ni potrebno
               ponovno se javljati za tiste skupine, pa potem spet, zgolj sugestija oziroma
               vprašanje.</p>
            </sp>
            <sp xml:id="SDT2-OZMO-Redna-006-1997-04-18.sp9">

               <speaker>PREDSEDNIK JELKO KACIN:</speaker>

               <p>No, mi moramo v tem mandatu tako in tako najprej ustanoviti skupine za prijateljstva
               za posamezne države. Za celo vrsto držav takih skupin prijateljstva ni <stage type="mag"/> <stage>(nadaljevanje)</stage> bilo in potreba obstoji. Za tiste,
               ki pa so že obstajale je treba zadevo obnoviti in bomo istočasno formirali skupine na
               novo pravnoformalno gledano. Zato prosim vse tiste, ki ste zainteresirani, da to
               posredujete Službi za mednarodne odnose v pisni obliki. Bomo pa vsem poslanskim
               skupinam poslali tudi dopis s katerim pozivamo vse člane Državnega zbora, ki želijo
               sodelovati v skupinah prijateljstva, da svoje želje in potrebe tudi pisno sporočijo
               Službi za mednarodne odnose. Ugotavljam, da je ta del točke na nek način izčrpan,
               razen seveda odgovora, ki ga dolguje Ministrstvo za zunanje zadeve in prosim gospoda
               ministra, če lahko odgovori na vprašanje in pobude kolegov poslancev in poslank.</p>
            </sp>
            <sp xml:id="SDT2-OZMO-Redna-006-1997-04-18.sp10">

               <speaker>ZORAN THALER:</speaker>

               <p>Hvala lepa, gospod predsednik. Lepo pozdravljam članice in člane odbora,
               predstavnike medijev. Mislim, da sta bili dve vprašanji naslovljeni na izvršno
               oblast. Če začnem od zadaj, gospod Jelinčič je predlagal, da bi veleposlaniki podali
               poročila ob zaključku svojih mandatov. To je vsekakor pobuda, ki jo sprejemamo. Rad
               bi pa dal tudi dodatno pojasnilo, da se v praksi to izvaja do sedaj na način letnih
               poročil. In za leto 1996 je poročilo Ministrstva za zunanje zadeve v zaključni
               redakciji in bo v nekaj tednih, se pravi manj kot mesecu dni tudi natisnjeno. Precej
               obsežen dokument je to in tam je posebno poglavje posvečeno poročilom vseh in vsakega
               posebej predstavništev Republike Slovenije. Tudi s statističnimi podatki, o katerih
               je govoril poslanec Jelinčič. Se pa strinjam, da bi bilo dobro ob zaključku mandatov
               narediti tudi skupno poročilo za celotno obdobje službovanja v tujini. Le na ta način
               se lahko tudi potegne črta pod delo in uspešnost posameznega predstavnika države v
               tujini.</p>
               <p>Gospod Horvat je opozoril na zadevo, ki je precej akutna in s stališča vlade in
               zunanjega ministrstva tudi problematična. Namreč, mi se vsi zavedamo, da naša država
               s celotnimi močmi, ki jih premore deluje sedaj praktično v eno smer. Najboljši dokaz
               za to včerajšnje soglasje in podpis parlamentarnih strank pod skupno izjavo v podporo
               slovenskemu vključevanju v zvezo Nato. Mimogrede to izjavo v naših službah že
               prevajamo in imamo namen, da jo predstavimo vladam držav, ki jih to zadeva. Predlagal
               pa bi, da bi odbor v parlamentu to storil na parlamentarni ravni. Zdi se mi, da je to
               najbolj primeren postopek. Skratka vsa energija gre v teh tednih v to smer, dočim
               seveda aktivnost predvsem združenja lastnikov bivšega premoženja, ne vem če je še
               kakšen tak, Gremi združenje, <stage type="mag"/> <stage>(Nadaljevanje)</stage> ki
               izvaja podobne aktivnosti, gre v tem primeru v nasprotno smer in seveda povzroča
               predvsem pri tistih partnerjih, ki niso apriorij naklonjeni Sloveniji in njeni
               včlanitvi v NATO, dobrodošlo priložnost, da tovrstno aktivnost izkoristijo kot
               argument proti našim prizadevanjem. Jaz se zdaj težko spuščam v pravilnost ali pa
               nepravilnost takega početja, v upravičenost in neupravičenost razlogov za to početje,
               vendar kot zunanji minister lahko z vso odgovornostjo zatrdim, da seveda to delovanje
               v interesu Slovenije v tem trenutku in največ težav imamo mi verjetno glede tega s
               tem, da kot rečeno, prepuščam sodbo o vseh aspektih takega početja drugim, za to
               pristojnim. Mi predvsem delujemo na način, da predlagamo predstavništvom držav, kjer
               nas opozarjajo na to aktivnost, tukaj v Ljubljani, če lahko oni dajo ob tem, ko bolje
               poznajo situacijo kot tisti v glavnih mestih, informacijo, ki naj opozori na vse
               aspekte tega in tudi da neko uravnoteženo sliko o zadevi in seveda tudi naša
               predstavništva so zadolžena, da tukaj podajo čimbolj objektivno informacijo in
               opozorijo na vse aspekte te zadeve. Izvršna oblast ne more delovati izven pooblastil,
               ki jih je dobila od parlamenta in mislim, da je ta zadeva sedaj tudi v parlamentarni
               diskusiji. Zunanjemu ministrstvu, diplomatskemu sistemu bi bilo seveda veliko lažje,
               če bi se te stvari dogovarjali in tudi urejali jih doma, ne pa v tujih prestolnicah.
               Hvala.</p>
            </sp>
            <sp xml:id="SDT2-OZMO-Redna-006-1997-04-18.sp11">

               <speaker>PREDSEDNIK JELKO KACIN:</speaker>

               <p>Hvala lepa. Ugotavljam, da smo s tem izčrpali 1. točko dnevnega reda - vprašanja in
               pobude članov Odbora za mednarodne odnose.</p>
               <p>Prehajamo na <title>2. TOČKO DNEVNEGA REDA - INFORMACIJA O PRIBLIŽEVANJU REPUBLIKE
                  SLOVENIJE STRUKTURAM ATLANTSKEGA ZAVEZNIŠTVA.</title> Gradivo sta pripravili
               Ministrstvo za obrambo in Ministrstvo za zunanje zadeve. Gradivo je priloženo. Danes
               pa smo vam razmnožili in zdaj tudi vročili še besedilo skupne izjave, ki so jo včeraj
               podpisale vse politične stranke, tako da bi razprava bila čimbolj celovita. Kot smo
               ugotovili že na zadnji seji Odbora za mednarodne odnose, je bilo to gradivo
               pripravljeno pred tem, toda odločil sem se, da ga ne uvrstim na sejo Odbora za
               mednarodne odnose, ker ni bila mogoča prisotnost ministra za zunanje zadeve ali
               državnega sekretarja in brez njihove prisotnosti je v gradivih vlade o tako pomembni
               temi nesmiselno razpravljati, zato je tema na vrsti danes, zato prosim najprej
               ministra za zunanje zadeve in ministra za obrambo. Jaz pričakujem, da se nam bo ob
               tako pomembni temi vseeno <stage type="mag"/><stage>(Nadaljevanje)</stage>
               pridružiti uvodni nagovor in predstavitev, ki bo omogočila tudi našo razpravo in
               sklepanje o dosedanjem delu in napotkih za vnaprej. Prosim, gospod minister.</p>
            </sp>
            <sp xml:id="SDT2-OZMO-Redna-006-1997-04-18.sp12">

               <speaker>ZORAN THALER:</speaker>

               <p>Hvala lepa. Zahvaljujem se za uvodna pojasnila, ki pojasnjujejo tudi okoliščine
               priprave tega gradiva in uvrstitve na dnevni red današnje seje. Iz gradiva se vidi,
               da je bilo pripravljeno pred približno mesecem dni, in seveda pojasnjuje takratni
               položaj, napoveduje določen razvoj dogodkov tudi vnaprej. V tem času se je marsikaj
               tudi zgodilo in v nadaljevanju bi vas o tem na kratko tudi obvestil. Predvsem pa se
               mi zdi pomembno na začetku ugotoviti, da se je tudi doma v Sloveniji razprava o tem,
               po moje na precej dobrem nivoju precej razvila in največji rezultat dosedaj je bila
               že prej omenjena skupna izjava parlamentarnih strank v podporo slovenskemu
               vključevanju v Zvezo NATO, ki jo štejem za zelo važen dosežek in tudi močno okrepitev
               poziciji Slovenije navzven do partnerjev, s katerimi smo trenutno največ v stiku, to
               so partnerji v šestnajsterici držav članic NATA ter s sedežem NATA v Bruslju,
               generalnim sekretarjem Solano.</p>
               <p>Sama informacija seveda predvsem govori o kronologiji slovenskega približevanja
               NATU, od leta 1993, ko se v resolucijo o izhodiščih nacionalne varnosti prvič pojavi
               opredelitev Slovenije za približevanje NATU, do našega vstopanja v Partnerstvo za
               mir, individualnega partnerskega programa, ki smo ga sklenili z NATOM, individualnega
               dialoga, ki smo ga začeli in tudi končali z NATOM, ter seveda izjemno pomembnega
               sklepa Državnega zbora pred letom dni, 11. aprila, ko je parlament nedvoumno odločil,
               da si Slovenija želi zagotoviti svoj temeljni varnostni interes v okviru sistema
               kolektivne obrambe, ki ga omogoča članstvo v NATU. Lani je potekal intenzivni dialog
               na ravni vlada-sekretariat NATA v Bruslju. In tretji, zadnji krog je bil opravljen
               30. septembra 1996. Naj takoj opozorim, da bo zelo važen sestanek prihodnji torek,
               22. aprila, ko bo predsednik vlade v Bruslju nastopil na sestanku po formuli 16 + 1,
               to je 16 veleposlanikov držav članic NATA, generalni sekretar, gospod Solana, ter
               predsednik Vlade Republike Slovenije.</p>
               <p>Naš glavni argument v diskucijah o članstvu oziroma v tej fazi gre za pridobitev
               povabila na pogajanja <stage type="mag"/><stage>(nadaljevanje)</stage> o
               članstvu v NATU, je predvsem izpolnjevanje 5 kriterijev, ki jih je NATO postavil
               kandidatkam v študiji o svoji razširitvi. Tu gre za politično demokracijo, tržno
               ekonomijo, stopnja zaščite človekovih pravic, demokratičen nadzor nad vojaškimi
               strukturami oziroma civilno poveljevanje vojaški sferi ter neproblematičnost odnosov
               s sosedami. Poleg tega pa precej poudarjamo sposobnost Slovenije, da financira svoje
               članstvo v NATU, ker je predvsem v Kongresu ZDA to pomembna tema, ker opozarjamo na
               politični aspekt članstva Slovenije v NATU, predvsem v smislu, da bi članstvo
               Slovenije pomenilo, da je razširitev NATA vseevropski proces, ne pa predvsem proces
               na škodo bivših sovjetskih interesov, o čemer je precej polemike na ravni NATO
               Rusija. V primeru Slovenije gre za državo, ki je geografsko najbolj oddaljena od
               ruskih meja in ne gre za fizično širitev proti Rusiji in po drugi strani gre za
               državo, ki ni bila članica varšavskega pakta in v tem smislu v bivši sovjetski sferi.</p>
               <p>Hkrati pa je drugi del političnega aspekta, ki ga je, recimo, sam od sebe včeraj
               močno poudaril zunanji minister Kinkl, ko smo se pogovarjali v Bonnu, to je
               učvrstitev demokratičnega bloka na meji Balkana, Slovenije in Madžarske ter na ta
               način pošiljanje pozitivnih signalov ostalim jugovzhodno naših meja, predvsem na
               način, da z včlanitvijo Slovenije in Madžarske v NATO, ker Evropsko unijo bo to
               dokončni dokaz, da je politika, ki prisega na miroljubnost, na demokratičnost, na
               politiko dogovarjanja in kompromisa veliko uspešnejša srednjeročno in dolgoročno kot
               politika, ki računa na vojaško silo, na vojaško zavzemanje zemlje in teritorijev ter
               vsega ostalega, kar se je dogajalo v teh letih jugovzhodno od naših meja. Ta aspekt
               je, po lastni izkušnji lahko rečem, naleteva na zelo ugoden odmev, ker je jasno vsem
               opazovalcem, da se v teh državah, v Srbiji in tudi ostalih, pojavljajo demokratične
               alternative, ki lahko uspejo le, če bodo lahko ponujale boljše modele, kot so jih
               dosedanji avtoritarni režimi.</p>
               <p>Dokument govori nadalje o možnostih Slovenije za članstvo v NATU, o čemer je tudi
               pri nas doma precej razprav, včasih tudi polemik. Nadalje, dokument precej pove o
               sodelovanju Slovenije z NATOM, ki se je v teh letih močno razvilo, tako na ravni naše
               države z NATOM kot celoto ter s posameznimi državami članicami. Tu gre predvsem za
               Združene države Amerike, Britanijo, Francijo, Nemčijo, nenazadnje je bila tudi turška
               ladja v našem pristanišču Koper in tako naprej. Na koncu pa dokument obvesti o
               načinih sprejemanja odločitev o povabilu, kar naj bi bilo dokončno formalno storjeno
               v Madridu julija meseca,<stage type="mag"/> <stage>(Nadaljevanje)</stage> sicer
               pa ocene pravijo, da bo odločitev padla do konca maja predvsem v okviru sestanka v
               Sintri, ki bo, to je na portugalskem, v zadnjih dneh maja.</p>
               <p>Na ravni vlade in parlamenta mislim, da je bilo v teh tednih, ko sta oba začela
               normalno funkcionirati; vlada deluje praktično dobrih šest tednov, od kar je bila
               imenovana. Mislim, da je bilo opravljeno maksimalno možnih aktivnostih. Tudi dogovor
               obstaja o tem, da si to delo razdelimo predvsem na ravni predsednika vlade,
               obrambnega in zunanjega ministra, seveda pa tako, kot je bilo rečeno na sestanku
               vodij strank, je zelo pomembna tudi parlamentarna aktivnost, ker v državah članicah
               končno besedo bodo imeli parlamenti in predvsem v ZDA in pa tudi drugje seveda.
               Mnenje strank, vodstev strank v teh parlamentih že v tej fazi izjemno važno. Tako naj
               opozorim, da smo v tem času seveda imeli zelo intenziven dialog z Italijo o teh
               vprašanjih, s Španijo, s sedežem NATA v Bruslju, kjer se bo to nadaljevalo prihodnji
               teden, z Norveško kot članico NATA, s Turčijo, z Belgijo, z Nemčijo, prihodnji teden
               bomo ponovno na ravni šefa vlade obiskali Španijo. Državni sekretar v zunanjem
               ministrstvu je bil v Britaniji, ki vemo, da se pripravlja na volitve 1. maja in bo
               potem organiziran tudi obisk na višjem nivoju, kakor tudi seveda v intenzivnem
               dialogu smo bili s sosedi, Madžarsko, ki je zelo pomembnem partner v teh dogajanjih,
               z Avstrijo, ki ima svojo pozicijo, in kjer se razprava o morebitnem članstvu v NATU
               precej hitro razvija itn. Skratka, načrt je, da bomo v mesecu dni, ki je v tem smislu
               pripravna odločitev, še na voljo kontaktirali vse države, ki jih to zadeva.</p>
               <p>Državni sekretar v ministrstvu se v nedeljo odpravlja v ZDA in bo imel tam dva dni
               intenzivne pogovore na pomembnih ravneh ljudi, ki pripravljajo odločitve in tudi v
               začetku maja bo tam predsednik vlade. Pri ZDA kot seveda zelo pomembnem,
               najpomembnejšem partnerju pri teh odločitvah. V ZDA nam olajšuje položaj to, da
               Slovenija je v formalnih dokumentih, ki so tam ali bili sprejeti ali so v pripravi.
               To je tako imenovana NEFA <stage>(Neighton largemant facilitacion act - Akt kongresa o
               razširitvi NATA)</stage>, kjer veste, da smo po <stage type="mag"/><stage>(Nadaljevanje)</stage> treh omembah kandidatk, Poljske, Češke in Madžarske,
               dosegli, da je potem v senatu bila vključena tudi Slovenija. In v končnem dokumentu
               kongresa in senata je Slovenija v njem. Na ta način smo tudi dobili dostop do tiste
               napovedane pomoči predsednika Clintona oziroma po njegovem odloku za kandidatke. Prav
               tako pa Slovenija nastopa v osnutku senatne resolucije, ki je, kot sem bil obveščen,
               prestala prvo branje, tako imenovana "Roth-Liebermannova" <stage>(?)</stage> resolucija. To je
               seveda pomembno, ker na ta način legislativa v ZDA, ki na koncu ratificira sporazum o
               širitvi NATA, v tem primeru senat, ki za to potrebuje dve tretjini senatorjev, ki
               morajo to podpreti - skratka, ta del oblasti v ZDA daje jasne signale izvršni
               oblasti. Tudi sicer mislim, da v ZDA stojimo primerno. Pentagon razmišlja tudi na
               geopolitičen način in ga zanima to, da Madžarska kot članica NATA ne bi ostala
               osamljen otok, brez kopne povezave z drugimi članicami zveze. In tudi v State
               Departmentu, po naših informacijah - seveda, odločitve še niso bile sprejete, vendar
               Slovenija tam nastopa kot resen kandidat.</p>
               <p>Včerajšnji pogovori v Bonnu so pokazali, da so sumi o tem, da bi Nemčija se ohlajala
               do Slovenije, neupravičeni. Moram reči, da na vseh ravneh, s katerimi sem včeraj imel
               opravka, zunanji minister, gospod Kinkel, predsednik zunanjepolitičnega odbora - na
               te sestanku so bili prisotni zunanjepolitični speakerji vseh frakcij v Bundestagu,
               CDU, CSU, SPD, Zeleni, PDS. In na koncu je gospod Hornhuss <stage>(?)</stage> ugotovil, da med
               frakcijami glede podpore Sloveniji ni razlik. Znano pa je, da imamo recimo tudi ob
               CDU-jevski podpori tudi podporo SPD-ja, predvsem v osebi gospoda Fochta <stage>(?)</stage>, ki je
               močno zadolžen v tej stranki za ta vprašanja in se je izkazal že v preteklosti, tudi
               pri našem statusu v Atlantski skupščini. Tako, da mislim, da se bo nemško stališče za
               nas razvilo v pravi smeri in da stališča, ki jih včasih slišimo z obrambnega
               ministrstva v Nemčiji, po teh zagotovilih včeraj, naj ne bi prevagala. Bomo pa z
               njimi seveda še nadaljevali intenzivni dialog. Nemčiji je sedaj trenutno glavna
               preokupacija odnos z Rusijo in zato tudi je precej rezervirana pri teh konkretnostih;
               želi zagotoviti, da bi se z Rusijo podpisal dokument konec maja, 27. se omenja kot
               datum, in da bi se na ta način stvari na tej strateški in načelni ravni rešile
                  in<stage type="mag"/> <stage>(nadaljevanje)</stage> potem naj bi bilo lažje
               tudi določiti povabljence na pogajanja, da pa naj bi preurajana diskusija o tem
               seveda med takim prizadevanjem škodila. Dejstvo je pa, da seveda potem v taki
               situaciji mediji za katere je ta tema zelo aktualna, v vseh državah, tudi v naši,
               seveda imajo še več manevrskega prostora za ugibanja.</p>
               <p>Obrambni minister Turnšek, upam, da se nam bo pridružil je opravil dober obisk v
               Parizu in tudi tam dobil zagotovila, da nas Francija podpira.</p>
               <p>Skratka želim le skleniti, da je po mojem prepričanju potrebno s to aktivnostjo, ki
               je precej intenzivna na diplomatski ravni nadaljevati. Mi smo tudi ob ministrstvi,
               obrambno in zunanje, sta pripravili krajši dokument v angleščini, ki povzema vse te
               argumente v korist naše države. Mislim, da je bilo poslano v parlament, v odbor 50
               komadov, gre za to modro publikacijo tako, da je to na poti, natiskano je bilo pa
               pred mislim, da včeraj zjutraj je prišlo iz tiskarne Gorenjski tisk tako, da je to na
               poti in morate dobiti v najkrajšem času. Gre pa za dokument, ki je namenjen zunanji
               javnosti in našim partnerjem v drugih vladah, parlamentih in tako dalje. Tukaj bi se
               počasi ustavil, predlagam, da po diskusiji sklenemo kako bomo to aktivnost
               nadaljevali. Predvsem bi rad tudi prosil in pozval odbor kakor tudi parlament, da bi
               v tej fazi tudi na podlagi te skupne izjave še dodatno okrepili svojo aktivnost v
               parlamentih, predstavniških telesih drugih držav, obenem pa, da podprete vlado v teh
               prizadevanjih ter daste tudi dodatne usmeritve. Najlepša hvala.</p>
            </sp>
            <sp xml:id="SDT2-OZMO-Redna-006-1997-04-18.sp13">

               <speaker>PREDSEDNIK JELKO KACIN:</speaker>

               <p>Hvala lepa, gospod zunanji minister. Pozdravljam tudi obrambnega ministra, ki se nam
               je pridružil ta hip in seveda sprašujem ministra, če želi tej uvodni predstavitvi
               dodati še kaj v svojem imenu.</p>
            </sp>
            <sp xml:id="SDT2-OZMO-Redna-006-1997-04-18.sp14">

               <speaker>TIT TURNŠEK:</speaker>

               <p>Jaz bi dodal v glavnem to, da smo tudi na Ministrstvu za obrambo naredili cel niz
               korakov v to smer. Predvsem bi tukaj omenil trirateralo, trilateralno srečanje, ki je
               bilo v Ljubljani. Udeležila sta se ga gospod Andreata, obrambni minister Italije in
               gospod Keleti. <stage type="mag"/><stage>(Nadaljevanje)</stage> To je seveda
               potekalo kot nekakšna predpriprava za NATO, kjer smo postavili neke konkretne cilje
               okrog tega, predvsem v cilju v bodočnosti formirane neke skupne multilateralne enote,
               v kateri bi bili seveda predstavniki oziroma enote vseh treh držav vključene z
               namenom, da se udeležimo nekih skupnih vaj s tem ciljem, da povečamo
               interoperabilnost, da uvežbamo medsebojno sodelovanje tudi v praktičnih vajah.
               Nadalje bi med temi aktivnostmi omenil obisk v Franciji, kjer sem bil gost obrambnega
               ministra Francije, smo se pogovarjali tudi v generalštabu, smo se pogovarjali tudi z
               obema parlamentarnima odboroma, tako s senatnim kot tudi narodne skupščine in seveda
               niz drugih stikov z veleposlaniki in atašeji, ki so pri nas aktreditirani. Gre pa
               tudi za neke konkretne akcije, kajti prej ali slej je to našo deklarativno željo po
               vstopanju v NATO treba seveda podkrepiti tudi z nekimi akcijami, ki se jih tukaj
               pričakuje. Ena od teh akcij, ki se jo načrtuje, je naša ponudba za SFOR, ki smo jo
               dali SFOR-ju, kaj lahko mi pomagamo, predvsem gre tukaj za logistično podporo in
               podporo v nudenju bolnišničnih kapacitet v posteljah in vsem tem. Konec koncev gre
               tukaj za naše za enkrat še preverjanje, ampak vendarle, za predpriravo, če bi potem
               bila taka politična odločitev. In ko bo potem taka politična odločitev padla za
               sodelovanje v Albaniji, in sicer tudi s saniteto, z zdravniškimi kapacitetami in ne
               toliko za vojsko. V internih pripravah za te zadeve, moram reči, da je bataljon, ki
               je namenjen za mednarodno sodelovanje, šele v svojem razvoju, se šele formira in
               moramo še marsikaj narediti v to smer, da mora Slovenija kot demokratična država
               prevzemati tudi svoje mednarodne obveznosti, in sicer mednarodne obveznosti s tem, da
               prevzema tudi odgovornost širše za zagotovitev miru in varnosti. Seveda je ta
               bataljon temu namenjen in njegov prvi tak resnejši angažma vidimo v jeseni na Cipru
               skupaj z Avstrijci. Del tega bataljona bo v funkciji opazovalcev OZN. Hkrati seveda s
               tem tudi pokažemo našo kredibilnost in pripravljenost mednarodnega sodelovanja, po
               drugi strani pa imamo to kot obveznosti kot članica OZN, ker se od članic OZN
               predpostavlja, da bodo svoje obveznosti tudi prevzemale. Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp15">

               <speaker>PREDSEDNIK JELKO KACIN:</speaker>

               <p>Hvala lepa. Zahvaljujem se za uvodno predstavitev gradiva in seveda odpiram razpravo
               o teh gradivih. Dovolite mi, da<stage type="mag"/><stage>(Nadaljevanje)</stage> tudi sam rečem nekaj besed v zvezi s tem.</p>
               <p>Najprej bi seveda želel, tako kot poslanec kot tudi predsednik Odbora za mednarodne
               odnose, izraziti veselje in zadovoljstvo, da je včeraj prišlo do podpisa tega
               dokumenta v taki obliki, kot je pripravljen, ki izkazuje jasno skupno voljo vseh
               parlamentarnih strank pri podpori slovenskemu vključevanju v Zvezo NATO. Dejstvo, da
               je do tega dokumenta prišlo, se mi zdi izjemno pomembno. Zdi se mi jasno sporočilo,
               tako doma kot na tujem. In zato me na nek način preseneča tisti del vašega gradiva,
               ki ga je vlada s podpisom obeh ministrov posredovala v Odbor za mednarodne odnose, na
               strani 10, ki se glasi: "Slovenija nima možnosti, da bistveno vpliva na proces
               odločanja o listi povabljenih kandidatk." Ta trditev se mi zdi na nek način težko
               razumljiva. Če ima kdo bistveno možnost, da vpliva na povabilo, potem je to država
               kandidatka sama, ki z izpolnjevanjem pogojev, ki s pripravo takih izjav, ki z
               gradivom, za katerega je bilo uvodoma rečeno, da je ravno prišlo iz tiskarne, želi
               bistveno vplivati na to, da bi bila povabljena v prvem krogu širitve. Konec koncev
               smo država, smo subjekt, nismo objekt odločanja, in želimo tudi v prihodnje ohraniti
               in uveljavljati svojo subjektiviteto znotraj Zveze NATO. Zato se mi zdi, da je ta
               stavek napisan nekoliko nerodno in morda bi se dalo najti še kakšno težjo besedo v
               zvezi s tem.</p>
               <p>Tisto, kar pa bi rad v zvezi z gradivom, ki je bilo posredovano v obravnavo,
               vendarle rad opozoril, je dejstvo, da imamo pa še vedno nekatere dokumente po
               posameznih političnih strankah, do katerih bi se veljalo jasno opredeliti. Jaz sem
               pregledal vsa strankina gradiva, ampak letnice vstopa v NATO nisem zasledil nikjer
               drugje, kot samo pri uradnem gradivu Slovenske krščanske demokracije, ki je
               eksplicitno zapisala, da lahko vstop v Zvezo NATO pričakujemo šele leta 2005, na
               drugem mestu pa piše, nekje v sredini prihodnjega desetletja. Veseli me, da je tudi
               ta stranka podpisala to izjavo, ampak vendarle se mi zdi dobro, da bi v izogib
               morebitnih nesporazumov prišlo tudi do korekcije nekaterih strankinih besedil, ki še
               vedno fingirajo kot uradna stališča posameznih strank.</p>
               <p>Tisto, kar pa se mi ravno tako zdi pomembno, pa je dejstvo, da je ravno zdaj v
               reviji "Obramba" izšel en prispevek, ki pa govori tudi o tem, kdo so nasprotniki
               našega vstopa v Zvezo NATO. Tukaj je zelo natančno pojasnjeno, katere sile,
               strukture, kdo naj bi stal za njimi, nasprotuje našemu vstopu v Zvezo NATO. No, to
               besedilo se mi pa zdi resnično sporno, ker je napisano v stilu, ki ga je včasih
               obvladala vojaška obveščevalna služba, ko je ideološko poskušala kriminirati
               posamezne dele našega političnega telesa. Zato se mi zdi, da je pisanje v edini
               vojaški strokovni reviji zadnje mesece pred našim vstopom<stage type="mag"/> <stage>(Nadaljevanje)</stage> v zvezo NATO lahko tudi kontra produktivno in bi si
               seveda želel, da bi vlada pri svojih sporočilih v svet bila bolj enoznačna, med seboj
               usklajena in bi nevarnosti različnih interpretacij naših sporočil lahko v prihodnje
               znižali na minimum. Vsekakor pa se mi zdi, da razprava o temi NATO samo z obravnavo
               na Odboru za mednarodne odnose ne more biti zaključena in da moramo s tem nadaljevati
               tudi v prihodnjih tednih in mesecih in o tem razpravljati tudi na nivoju celotnega
               parlamenta in s tem - da se vrnem nazaj na to gradivo - uporabiti tiste bistvene
               možnosti vpliva, ki državi ostanejo na voljo, da bi bila povabljena v prvem krogu.
               Hvala lepa. Za razpravo sta se doslej prijavila poslanec Borut Pahor in poslanec Ivo
               Hvalica. Če želi še kdo besedo, pa prosim, da se prijavi. Gospod Pahor.</p>
            </sp>
            <sp xml:id="SDT2-OZMO-Redna-006-1997-04-18.sp16">

               <speaker>BORUT PAHOR:</speaker>

               <p>Hvala lepa, gospod predsednik, minister, kolegice in kolegi! Združena lista
               socialnih demokratov meni, da je informacija dobrodošla, vendar tudi ne zadostna in
               pomanjkljiva. Po našem mnenju manjka tisti ključni del, ki ga v zadnjih tednih
               vztrajno zahtevamo, to je informacija o pričakovanih obveznostih, ki bodo povezane z
               našim članstvom v severno-atlantski zvezi. Združena lista se je včeraj priključila
               podpisu skupne izjave. Meni, da bi bilo naše članstvo v prvem krogu širitve koristno
               iz vrste razlogov. Slovenija bi se postavila na evropskem zemljevidu na tisto mesto,
               ki omogoča, da jo prepoznajo kot državo v okviru, torej iz izven okvira, razvitih
               zahodno-evropskih držav, vendar to za Združeno listo ne pomeni, da bi morala zdaj
               vlada in z njo seveda vsa Slovenija, sesti za mizo in čakati, kakšne pogoje bodo
               partnerji na drugi strani, do zaključka pogajanj bodo seveda pogajalci, pač naši
               stranki narekovali. Tisto, kar je predsednik odbora govoril, da je subjektiviteta
               države, je po moje premalo ambiciozno, ne gre samo za to, da za razliko od njega ne
               ocenjujem, da Slovenija lahko bistveno vpliva na to odločitev, ampak tudi mislim, da
               je treba našo subjektiviteto zastaviti povsem drugače. Namreč, da se je treba
               postaviti, da funkcijo, torej aktivnega pogajalca, terjati, da naši bodoči partnerji
               čimprej in čim bolj natančno sporočijo svoja pričakovanja zato, da bi se potem lahko
               v nekem razumnem času in tudi demokratično, ne nazadnje, lahko zmenili, katere
               obveznosti Slovenija prevzema, katere stroške bo nosila, ali se je moč o stroških
               tudi pogajati ali pač bomo samo ugotovili, da so stroški na mizi in da jih mora
               Slovenija v celoti prevzeti. Ali se bo Slovenija pogajala o tem, ali bodo ali ne bodo
               vojaške baze v Sloveniji ali bodo ali ne bodo nameščena, torej objekti jedrske
               oborožitve. Torej, naj torej rečem, da bo Združena lista še naprej od vlade
               pričakovala informacijo o obveznostih. Ministrski predsednik je informacijo o
               stroških obljubil. Mi pričakujemo, da bomo to informacijo<stage type="mag"/><stage>(Nadaljevanje)</stage> dobili prihodnji teden. In sprašujem oba ministra, ali
               pričakujemo preveč? Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp17">

               <speaker>PREDSEDNIK JELKO KACIN:</speaker>

               <p>Bi najprej, prosim, šli skozi, da se ne ponavljamo. Gospod Hvalica je prosil za
               besedo.</p>
            </sp>
            <sp xml:id="SDT2-OZMO-Redna-006-1997-04-18.sp18">

               <speaker>IVO HVALICA:</speaker>

               <p>Hvala lepa. Gospod predsednik, gospoda ministra, dame in gospodje! Rad bi nanizal
               nekaj kritičnih misli ob tej točki dnevnega reda.</p>
               <p>Že sama informacija nosi pomanjkljiv naslov - to je informacija vlade o
               približevanju Republike Slovenije strukturam atlantskega zavezništva. Torej, glede na
               to, da sam smatram, da se diplomacija vodi v dveh segmentih, izvršni oblasti in tudi
               parlamentarni, bi bilo potrebno imeti celotno kompleksno informacijo. Trdno sem
               namreč prepričan, da ni dovolj samo uradna, torej eksekutivna diplomacija.</p>
               <p>Minister Thaler je rekel, da je informacija stara en mesec. Jaz ga moram tu krepko
               popraviti, in to že dokazuje, da nekaj med izvršno oblastjo in parlamentom ne štima.
               Ta informacija nosi res datum 20. marec, ampak v Državni zbor, in to je jasno
               vtisnjeno tu, z velikimi črkami odnosno številkami v žigu Državnega zbora, 8. april.
               Torej, 18 dni! 18 dni med vlado in med Državnim zborom! Banalna napaka ali
               podcenjevanje Državnega zbora. Odgovorite si sami. Torej, za nas je ta informacija
               stara samo teden dni. Mogoče sicer, da so pozicijski poslanci imeli ta privilegij, da
               so to prej dobili, ampak jaz tega ne morem vedeti.</p>
               <p>Tudi sam se spotikam ob drugi odstavek šestega poglavja, na deseti strani,
               sprejemanje odločitev o povabilu, ko govori, da Slovenija, tako kot ostale kandidatke
               za povabilo v prvi krog širitve, nima možnosti, da bistveno vpliva na proces
               odločanja o listi povabljenih kandidatk. Možnost vplivanja že ima, nima odločilne
               možnosti, da prispeva k temu, da se odločitev prinese v pozitivo. Ampak narediti mora
               pa vse in tu je na potezi in bi morala biti še bolj tudi <stage type="mag"/> <stage>(Nadaljevanje)</stage> parlamentarna diplomacija, da bi izkoristila vsako
               tudi najmanjšo možnost. Ne morem, seveda, mimo tega, da ne opozorim tudi na včeraj
               podpisano skupno izjavo, ki je ideja naše stranke in izražam ob tem tudi sam
               zadovoljstvo. Jaz posebej izražam še zadovoljstvo zaradi tega, da je izpadla
               zahtevana varianta o referendumu, ker nihče nima nič proti referendumu, ampak Evropa
               bi to sprejela kot poročilo s pridržkom. In sem zelo vesel, kot sem že predvčerajnjim
               povedal pri doktor Drnovšku, da je sprejeto v tej obliki. Namreč, odločitev, če
               najprej govorimo o odločitvi za NATO, le-ta ne bo sprejeta v Bruslju pač pa bo
               sprejeta v 16 prestolnicah, ki so članice NATA. In tudi zaradi tega sem ob 1. točki
               dnevnega reda dal pobudo, da bi pokazal vsestransko neko pozitivno sporočilo tega
               parlamenta, da je to naša enotna želja, da je to naš skupni imenovalec in sem
               prepričana, da evropske prestolnice, tiste, ki bodo o tem odločale, znajo to tudi
               razbrati. Tu imajo svojo diplomacijo, imajo svoje veleposlanike, ki jim bodo take
               naše akcije tudi na parlamentarni ravni ustrezno signalizirali.</p>
               <p>Z zadovoljstvom sem sprejel tu dve sporočili obrambnega in zunanjega ministrstva, da
               ni več sumov tako v Nemčiji kot v Franciji. Jaz sem malo skeptičen tudi zaradi tega,
               ker kot parlamentarec imam malo drugačno možnost, bolj neposredno možnost, se
               seznanjati s tem, ali so kje sumi ali ne. Mislim, da je k temu tudi pripomogla naša
               sicer številčna delegacija, ampak prav je, da je bilo tako, ki je bila v Bruslju, ki
               je nekatere signale drugače zaznala. Moram povedati, da se včasih čudim temu
               pretiranemu optimizmu tudi ministra Thalerja, sicer je zelo lepo, da je človek kar
               naprej optimističen, da ko pride z nekega obiska, da izrazi optimizem, da se smeje in
               tako dalje, mi smo prišli z Bruslja malo bolj podolgovatih obrazov, kar veliko nas je
               bilo takih. In moram reči tudi to, da ko gledam v elektronskih medijih na televiziji
               povratke, recimo zunanjih ministrov evropskih držav, ne vidim vedno tega smeha, tega
               optimizma. Zadnjič je Dini odslovil, če ste gledali na RAI Uno, odslovil novinarje
               "No coment", ker ni bilo razloga za optimizem. Hudiča, a pri nas je pa res zmeraj vse
               tako optimistično, da moramo dajati izjave.<stage type="mag"/>
               <stage>(Nadaljevanje)</stage> Jaz nimam nič proti izjavam kot takim, ampak to hočeš nočeš pomeni
               včasih tudi zavajanje javnosti in jasno tudi nas parlamentarcev. Torej, jaz bom še
               enkrat rekel, kar se tiče pridruževanja evropskim asociacijam, to pri naši stranki
               parlament, vlada ne bo imela težav. Imamo sicer mi težave pri drugih stvareh, ko se
               nam odreka evropskost, recimo v komisijah Državnega zbora za nadzor proračuna,
               varnostno-obveščevalnih služb, tudi to je evropskost, spoštovana gospoda, tudi to.
               Tudi to znajo v Evropi razumeti tako kot je treba to razumeti. Torej ni to, ta zadeva
               samo tako enoplastna. Ta zadeva je večplastna. Torej, evropskost da, ampak potem
               bodimo dosledni. Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp19">

               <speaker>PREDSEDNIK JELKO KACIN:</speaker>

               <p>Hvala lepa, gospod Hvalica. Gospod Mozetič se je naslednji prijavil k besedi.</p>
            </sp>
            <sp xml:id="SDT2-OZMO-Redna-006-1997-04-18.sp20">

               <speaker>MIROSLAV MOZETIČ:</speaker>

               <p>Hvala lepa. Poglejte, ko kdo posluša, se mi zdi, da gre res za narobe svet. Tukaj
               parlamentarci izražamo veselje nad tem, da je vlada končno 8.4. poslala neki papir,
               ki je precej skop, o tem, kaj se dogaja s slovenskim priključevanjem v NATO. Ampak
               res moramo izraziti veselje, vsaj v to smer, da smo ga dobili prej kakor bo ta slavni
               junijski ali julijski vrh, ki bo odločal o tem, ali bo Slovenija povabljena v to
               stvar ali ne, da se ne bi dogodilo tudi to pot, kot se je dogodilo do zdaj, da smo to
               zadevo dobili, bom rekel pozneje ali pa drugje, ne pa v domačem kraju. Jaz sem tudi
               zadnjič bil, ne v tej delegaciji, pač pa ena druga skupina je bila in v Bruslju je
               bilo zelo slikovito povedano, kaj je NATO, tako zelo za, bom rekel prav za jasno
               razumevanje, da lahko NATO primerjamo z zavarovalnico. Torej NATO nudi neko
               zavarovanje, vendar vsak, ki se je kdajkoli zavaroval, dobro ve, da se za vsako
               zavarovanje plačuje premija. Premije so lahko različne in v tem smislu je tukaj,
               prvič se sliši, da je pač treba za NATO tudi nekaj dati, da bo treba pač tudi neko
               premijo plačevati, vendar še ne dovolj jasno in to je tudi tista stvar, ki ni bila do
               zdaj praktično nikoli povedana in zato je SKD, ki ni bil nikoli, ne glede na to, če
               je v svojem stališču oziroma mnenju izrazil, kdaj on misli, da bomo zreli za NATO, ni
               bil nikoli proti temu, je bil vedno pri tem, da se to zavarovanje sprejme in jasno,
               ob polni zavesti, da je tu treba plačevati premije za to zavarovanje. Zato ne vem, iz
               kakšnega razloga je bilo izraženo veselje predsednika tega odbora, da je tudi SKD
               podpisala včeraj to izjavo vseh parlamentarnih strank in na nek način sem razumel,
               kakor da pričakuje, da bomo mi tisto svoje stališče o tistem, kdaj mislimo, da bo
               Slovenija v NATU, spremenili. Jaz bi pričakoval, da bi povprašali druge, ki so
               dejansko v preteklosti imeli <stage type="mag"/><stage>(Nadaljevanje)</stage>
               in podpisovali. In svojih podpisov, kolikor vem, še nihče ni umikal iz raznih izjav,
               pa mislim, da o razoroženi Sloveniji, o neoboroženi nevtralnosti Slovenije, in tam so
               podpisi, bom rekel, visokih predstavnikov te države, politikov iz strank, ki vodijo
               ta trenutek to državo, ki so v vladi. In predvsem bi pozval tiste ljudi, da to
               povejo, lahko pa da so svoje stališče spremenili, vendar niso ga še javno povedali.</p>
               <p>Kar zadeva tega papirja, jaz se več kot toliko v ta papir, ki je tukaj dan, ne bom
               spuščal, čeprav bi se dalo v marsikakšno stvar spustiti. Vendar tudi na koncu mislim,
               da bo morala Slovenija, vsaj iz tistega, kar je bilo slišati v NATU, predvsem
               povedati to, kaj je tisto, ne da je ona vse izpolnila, da je ona naj in oh in sploh,
               pač pa te države, ki so članice NATA, pričakujejo, da mi povemo, kaj smo mi dejansko
               pripravljeni narediti za to, da bomo v NATU. Ker oni se odločajo, ali bomo mi v NATU
               ali ne, in nam se mora postaviti vprašanje, na katerega bi morali dati odgovor, da
               bomo pravilno pristopili k tej stvari, zakaj bi nas te članice NATA sprejele v svoj
               krog. To se one sprašujejo, ko bodo one odločale, bodo one vse to vprašale, zakaj pa
               Slovenija vzeti zraven? Kakšni so razlogi, da nas oni vzamejo zraven? Mi vemo, mi smo
               prepričani, da moramo biti zraven. To je tisto ključno in tega tukaj notri v tem
               papirju, razen morda ena "alinejčka", vse drugo pa govori o tem, kako smo mi "fejst"
               in kako so drugi hudobni, ker nas nočejo razglasiti za tako "fejst". Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp21">

               <speaker>PREDSEDNIK JELKO KACIN:</speaker>

               <p>Hvala lepa. Gospod Lenič je prosil za besedo.</p>
            </sp>
            <sp xml:id="SDT2-OZMO-Redna-006-1997-04-18.sp22">

               <speaker>JOŽE LENIČ:</speaker>

               <p>Hvala lepa, gospod predsednik. V svojem prispevku bi želel podati nekaj ključnih
               zadev, kakor jih sam vidim.</p>
               <p>Prvič. Za razčiščevanje odprtih vprašanj in za skepso bo še dovolj časa in prostora,
               ko bomo povabljeni, da se začnemo pogajati. Mi do zdaj z NATOM nimamo v tem trenutku
               nekih pravih, bi rekel uradnih bilateralnih navezav. V tem trenutku dejansko smo v
               fazi, ko čakamo povabilo. In v tem trenutku reči, da zaradi tega, ker vsi problemi
               niso razčiščeni, največkrat se tukaj govori o stroških... <stage>(Ni vključen -
               nerazločno!)</stage>... in tako naprej. V tem trenutku to skepso oblikovati do te meje, da ne
               naredimo vsega, da povabljeni bomo, se mi zdi neproduktivno in nesmiselno.</p>
               <p>Zato pozdravljam in sem zelo vesel te skupne izjave parlamentarnih strank. Tukaj me
               še posebej veseli na nek način korekcija tistih strank, ki dosedaj niso tako aktivno
               se zavzemale za naše članstvo v NATU. Absolutno jih pa razumem, da si želijo določene
               zadeve, ki so še odprte, razčistiti. Seveda pa sam apeliram na to, da, kot sem prej v
               uvodu dejal, kakšna pretirana naglica v to smer ne koristi. Predvsem sem sam zelo
               presenečen nad tem, koliko špekulacij se v zadnjih dneh dogaja predvsem na področju
               stroškov. Ena od hujših variant je bil tisti članek v "Mladini", jaz ne vem, kje je
               avtor tiste podatke dobil. Kolikor poznam zadeve, še ni bilo narejene nikakršne
               študije, tako s strani NATA kot s strani katerekoli druge inštitucije, ki bi lahko
               nek strošek precej jasno in definitivno postavila. Zaenkrat so te tolerance še
               izjemoma velike, tako prva kot druga študija ameriškega kongresa o stroških
               razširitve NATA. V obeh študijah strošek varira praktično za več kot 100%. In tukaj
               je seveda odločujoče to - tudi širitev NATA je seveda lahko narejena na podlagi
               različnih konceptov in odvisno, za kakšne koncepte in za kakšne modele se bo NATO
               odločil. Tako, da tukaj zdaj postavljati to, da ne vemo povedati, ali bo to koštalo
               toliko milijonov mark na leto ali toliko več, se mi zdi v tej fazi neproduktivno,
               absolutno pa je te zadeve potrebno razčiščevati, ko bo prišlo do resnih pogajanj med
               Slovenijo in NATOM. To se bo pa seveda dogodilo, ko bomo povabljeni. Do zdaj ni še
               nikakršnih pravih pogajanj.<stage type="mag"/> <stage>(Nadaljevanje)</stage>
               Zdaj čakamo lahko vabilo. Zelo sem vesel tudi te, bom rekel v narekovaju "diplomatske
               ofenzive", ki se je v zadnjih dneh zgodila. Še posebej me veselijo stališča, ki jih
               je iz Francije prinesel gospod Turnšek in iz Nemčije gospod Thaler. Tu se sam seveda
               sprašujem kako je sicer možno, da smo dobivali takšne signale iz Nemčije, ki so se
               izkazali na podlagi današnjega izvajanja kot napačni, recimo. Zanima me, kako so taki
               nesporazumi sploh mogoči. Torej to dvoje me zelo veseli, tudi me zelo veseli
               pozitiven signal iz Turčije. Tudi Turčije ne gre zanemariti, čeprav ni članica
               Evropske unije, ampak s strani Turčije so vsaj v teh neformalnih razgovorih, tudi sam
               sem jih imel nekaj na parlamentarni ravni, bili izraženi številni pomisleki, zato me
               tako jasno in nedvoumno stališče Turčije, ki je bilo dano tukaj v Ljubljani, me je
               takšno stališče razveselilo.</p>
               <p>Dobra se mi zdi poteza slovenske diplomacije, da se je kot argumenta pri vstopu v
               NATO oprijela točno tistih argumentov, ki jih je sam NATO zapisal v svoji študiji za
               širitev, to so kriteriji. Mi vemo, da se seveda lahko v končni fazi zgodi marsikaj in
               da je lahko odločitev plod različnih solističnih kuhinj, vendar zdi se mi zelo dobro,
               da slovenski diplomati izpostavljajo kriterije kot tisti merodajni faktor, ki ga
               dejansko Slovenija tako rekoč v celoti, vsaj tako se je izkazalo po treh krogih
               pogajanj oziroma razčiščevanj, izpolnjuje.</p>
               <p>To, kar bom zdaj povedal, je moje osebno stališče. Jaz mislim, vsaj osebno bom to
               tezo zagovarjal, v končni fazi, ko bo to potrebno in ko bodo zadeve tako daleč, bo
               potrebno iti na referendum. Čeprav se strinjam, da v tej fazi kakšna trdna zadeva o
               tem referendumu ne bi bila produktivna in ne bi bila koristna, čeprav ko bomo prišli
               tako daleč, da ta referendum lahko naredimo, bom jaz stal na stališču, da se tak
               referendum izpelje, seveda pa v tem trenutku za kaj takega še niso dani pogoji in
               kakršnokoli hitenje na referendum bi v tem trenutku Slovenijo lahko samo upočasnilo
               in ne priznava tistega potrebnega "puša", ki ga v tem trenutku Slovenija rabi.</p>
               <p>Končno mislim, da smo tudi v Sloveniji prišli do tega, kar, recimo, Čehi in Madžari
               že dolgo imajo, to je tista, malo bolj agresivna drža in samo to, mislim, da nas
               lahko pripelje v ta krog izrazitih favoritov.</p>
               <p>Na koncu bi pa želel podati neko kritiko. To je moje osebno stališče. Jaz mislim, da
               to, kar se je zgodilo v diskusiji sodelovanja Slovenije pri reševanju albanske krize,
               ni dobro. Tukaj je Slovenija ponovno pokazala tako svetu kot NATU, <stage type="mag"/><stage>(Nadaljevanje)</stage> da je še vedno pri teh stvareh nek star
               način razmišljanja, in da še ni dojela te malo bolj moderne teze, da se nacionalna
               varnost pač ne varuje več na lastnih mejah, ampak tudi kje drugje. To, dovolite, v
               narekovajih "cincanje" okrog Albanije, pa še danes ne vem, kaj točno bomo tja
               poslali, ker enkrat sem slišal o nekih policistih, drugič o neki saniteti in tako
               naprej. Žal nisem informiran in tudi obenem sprašujem, kaj točno se bo tja poslalo.
               Jaz mislim, da to ni dobro. Jaz mislim, da bi v Albanijo morali poslati tudi nekaj
               vojakov, in tudi to bi bil jasen signal mednarodni skupnosti, ne samo NATU, da
               Slovenija se je pripravljena in sposobna, predvsem sposobna vključiti v ta sistem
               nove evropske ali pa svetovne, če hočete, varnostne arhitekture. In tovrstni manever
               in tovrstno taktiziranje pri Albaniji, mislim, da nam ni bilo v korist, in ni dalo
               pozitivnega signala svetu. Predvsem Američani, recimo, vsaj v teh neformalnih stikih,
               ki sem jih jaz imel z nekaterimi kongresniki, nam na nek način to, ne bom rekel
               zamerijo, ampak so malo zadržani do tega našega obnašanja. Ne nazadnje tudi, če ste
               pogledali ta famozni magnetogram, ko je senator Balden <stage>(?)</stage> v senatu dogovarjal vstop
               Slovenije v NATO, ste lahko videli, da nam manjka ta duh neke operativnosti tudi na
               tem čisto konkretnem vojaškem nivoju. Tako, da seveda sodelovanje v tovrstnih akcijah
               je definitivno bolj simbolnega pomena kot kakorkoli drugače. Vendar mislim, da bi bil
               ta signal bistveno jasnejši in za Slovenijo koristen.</p>
               <p>Jaz predlagam, ko se naslednjič pogovarjamo o NATU ali pa - pač ta diskusija bo
               verjetno permanentna - da dobimo od vlade tudi neke materiale in da si pobliže
               pogledamo, kaj se dejansko pa v NATU samem dogaja. Kajti mi vstopamo v neko
               asociacijo, ki se tudi od znotraj spreminja. Da ne bomo tukaj spet talci nekih
               razprav, kot smo recimo pri Evropski uniji - smo se tri leta pogovarjali o Italiji,
               nič se pa nismo pogovarjali, kaj se v Evropski uniji dogaja od znotraj. Predlagam, da
               si enkrat pobliže pogledamo, v kaj dejansko sploh mi želimo iti, kaj se znotraj NATA
               dogaja, kajti tam so precej velike diskusije o tem, kako se NATO organizira in tako
               naprej.</p>
               <p>No, s to svojo mislijo tudi končujem mojo razpravo. Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp23">

               <speaker>PREDSEDNIK JELKO KACIN:</speaker>

               <p>Hvala lepa. Besedo ima poslanec Horvat, za njim pa Jakič in Možgan. Borut, jaz bi
               prosil, da ne repliciramo, ker je bilo že nekaj prošenj, pa želimo vsaj en krog
               razprav dati skozi, pa bi potem na koncu, če bo treba, replicirali. Prosim, poslanec
               Feri Horvat.</p>
            </sp>
            <sp xml:id="SDT2-OZMO-Redna-006-1997-04-18.sp24">

               <speaker>FRANC (FERI) HORVAT:</speaker>

               <p>Hvala za besedo. Najprej vprašanje, čigava informacija je to. Ne želim biti
               formalist, vendar dobro je le, da imamo to jasno. Ker zdaj, če pogledamo te papirje,
               ki jih imamo, spremni dopis sta res podpisala ministra, <stage type="mag"/> <stage>(Nadaljevanje)</stage> minister za zunanje zadeve in minister za obrambo,
               vendar potem sama informacija, tu pa je glava Ministrstva za zunanje zadeve, Sektor
               za politično multalateralo, delovna skupina za NATO. Dobesedno je to informacija te
               delovne skupine. Ali je to tako?</p>
            </sp>
            <sp xml:id="SDT2-OZMO-Redna-006-1997-04-18.sp25">

               <speaker>ZORAN THALER:</speaker>

               <p>... <stage>(Ni vključen!)</stage>... dveh ministrov, ki nastopata v imenu vlade.</p>
            </sp>
            <sp xml:id="SDT2-OZMO-Redna-006-1997-04-18.sp26">

               <speaker>FRANC (FERI) HORVAT:</speaker>

               <p>Kar se vsebine informacije tiče, se mi zdi pomembno tole v tretjem poglavju pod
               rimsko tri, možnosti in potem še posebej prednosti Slovenije za članstvo v NATU. Zdi
               se mi, da so te prednosti na kratko zelo dobro opisane. Predlagal bi, da bi ta del,
               ki je pred temi prednostmi na strani 5, da bi tisti predzadnji odstavek, da bi ga, da
               v tem odstavku še bolj poudarili pomen Slovenije kot bodoče članice NATA, pomen za
               NATO kot faktor, ki lahko vpliva na stabiliziranje razmer v jugo-vzhodni Evropi. To,
               kar je zelo dobro na koncu zapisano v tej skupni izjavi, ker to se zdi, da je eden
               pomembnejših argumentov za NATO, ker zdaj navsezadnje, če takole malo, si dovolim
               malo tržensko razmišljati, za odločitev NATA je predvsem pomembno, kaj Slovenija
               pomeni, ne za NATO, ne pa toliko, kaj za nas NATO pomeni in predvsem te argumente
               moramo po mojem mnenju zelo poudariti, tako v informaciji seveda, pa tudi v sami
               aktivnosti potem naprej. Jaz niti malo ne dvomim, da državno vodstvo, predsednik
               vlade in drugi in diplomacija, da profesionalno in uspešno zagovarja predvsem te
               pozitivne argumente za članstvo Slovenije v NATO. Se mi pa zdi, da bi bilo dobro
               predvsem ta vidik poudariti.</p>
               <p>V zvezi s temi nadaljnjimi aktivnostmi, zdaj v tem času do odločitev in v povezavi s
               tem, kar smo slišali in sporočilu, ki smo ga dobili poslanci, ko smo bili v Bruslju,
               o tem je že kolega Ivo Hvalica govoril, je pomembno predvsem tole. Vodilni
               predstavniki NATA in analitiki so nam dali pozitivno oceno, kako oni vidijo Slovenijo
               kot kandidata glede na izpolnjevanje pogojev in na vse, kar je bilo doslej narejeno.
               Glavno sporočilo, vsaj jaz sem ga tako razumel, je pa bilo, poizkušajte sedaj
               narediti, kar se da, maksimalno v prestolnicah, ki bodo odločale o tem, kdo bo v
               prvem krogu in predvsem v tistih državah, ki imajo največji vpliv, začenjši od
               Združenih držav, Nemčije, Francije in tako naprej. Slišali smo o aktivnostih, ki so v
               teku, kakšne še bodo. Mislim, da poleg teh aktivnosti državnega vodstva, celotnega
               vodstva, da je tudi, so pomembne aktivnosti vodstev političnih strank. Navsezadnje
               bodo parlamenti ratificirali odločitve, pa ne samo to, ampak navsezadnje vodstva
               političnih strank imajo povezave s svojimi partnerskimi strankami v posameznih
               državah, vrsto teh vodstev stranke v sedanjih vladah v teh državah, ki bodo odločale,
               lahko tudi to lobiranje in ta aktivnost tudi zelo pomembna in tu mislim, da bi morale
               to aktivnost izvajati vse stranke, tako koalicijske kot opozicijske, skratka vse, ki
               so v parlamentu in ki lahko tu dajo svoj pozitivni prispevek. <stage type="mag"/> <stage>(Nadaljevanje)</stage> V zvezi z razpravo o vprašanjih, ki so odprta, pa
               kjer še ni odgovorov, pa kar se je treba pogovarjati v okviru vlade, kar je treba še
               narediti in tudi v okviru Državnega zbora, pa mislim, da bi v teh naših razpravah
               morali bolj občutljivo ločiti tisto, kaj je relacija navzven, kjer gre za stališča,
               ki jih je treba javno povedati in predvsem sporočiti tujini, predvsem metropolam
               članic v NATU, podobno kot je ta skupna izjava, mislim da pa je, nekoliko drugače bo
               treba le obravnavati tiste zadeve, ki so, ne toliko politične, ampak dostikrat bolj
               delavne narave in to žal dostikrat ne ločimo. Mislim, da je varstva takih vprašanj,
               ki so v tej zvezi na tapeti, pa še posebej tudi v povezavi z Evropsko unijo in da ne
               bi smeli teh vprašanj, ki se jih je treba doma pogovarjati in doma dogovoriti in jih
               narediti, uporabljati za poligon posameznih političnih strank ali njihovih vodstev in
               tudi posameznikov za medstrankarske ali pa tudi osebne obračune, pa četudi obstojajo
               razlogi za to oziroma obstojajo določeni odprti problemi, ker končno je to vedno
               kontra produktivno v tujini. Dobro je, da se išče političnih konsenz o ključnih
               političnih vprašanjih in odločitvah, da je pa več potem pa tehle delovnih pogovorov,
               pa bi morali imeti dejansko interne narave in se doma pogovoriti, v vladi in pa tudi
               v Državnem zboru. To velja za NATO in to velja še posebej tudi za unijo, kjer je pa
               tam več, sicer drugačnih, ampak tudi odprtih vprašanj. Ne tako velikih političnih
               tem, ampak več tistih konkretnih zadev, kjer zamujamo, ki jih je treba še narediti.
               Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp27">

               <speaker>PREDSEDNIK JELKO KACIN:</speaker>

               <p>Hvala lepa, gospod Horvat. Besedo ima Roman Jakič.</p>
            </sp>
            <sp xml:id="SDT2-OZMO-Redna-006-1997-04-18.sp28">

               <speaker>ROMAN JAKIČ:</speaker>

               <p>Hvala za besedo. Jaz bom seveda krajši, ker sta obadva zadnja dva govornika, sta
               povedala večino stvari, ki sem jih tudi jaz mislil izpostaviti. Podpiram pobudo
               gospoda Hvalica, tudi glede na to, da je skupna izjava včeraj bila, parlamentarnih
               strank v podporo slovenskemu vključevanju v zvezo NATO, podpisana, da parlament
               oziroma parlamentarci, predvsem pa člani Odbora za mednarodne odnose in pa Odbora za
               obrambo začnejo intenzivirati te strankarske kontakte na bilateralni ravni in seveda
               pomagati vladi v naporih približevanju zvezi NATO kot seveda tudi približevanju
               evropski uniji. Zato se seveda s predsednikovo kritiko teksta na 10. strani pač ne
               strinjam v toliko, ker tudi jaz menim, da Slovenija nima več bistvenih možnosti
               vpliva na proces odločanja o listi povabljenih, tudi zgodba iz Bruslja nam govori, da
               strokovne službe so podale pozitivno mnenje in so tudi sami povedali, da je seveda
               zdaj to stvar politične odločitve šestnajstih, kot se je izrazil kolega Hvalica,
               glavnih mest oziroma vlad, članic zveze NATo.</p>
               <p>Kar se tiče skeptičnosti, pesimizma in dolgih obrazov, sem jaz seveda nasprotnega
               mnenja in me veseli, da se je začelo vseeno govoriti,<stage type="mag"/><stage>(Nadaljevanje)</stage> da so vtisi delegacije, ki je bila v Bruslju, da so
               različni, ker na začetku se je govorilo, kot da imamo vsi enake vtise. Tudi jaz sem
               bil optimističen predvsem glede Zveze NATO, ker nam je bilo jasno povedano, da
               Slovenija izpolnjuje vseh pet temeljnih kriterijev za članstvo v Zvezi NATO, in sicer
               kriteriji, kot so Slovenija stabilen - da je vzpostavila stabilen sistem politične
               demokracije, da je uspešno uveljavila načela tržnega gospodarstva, visoka stopnja
               zaščite človekovih pravic in zaščita manjšinskih narodnostnih skupnosti, kar seveda
               nekateri bi želeli to spremeniti sicer v Sloveniji. Slovenija je uspela vzpostaviti
               demokratični odnos nad vojaškimi strukturami in nima bistvenih problemov s sosednjimi
               državami, seveda ne takih, ki bi onemogočali vstop v Zvezo NATO. Zato sem seveda tudi
               jaz optimist in nisem pesimist, in signal, vsaj ki sem ga jaz percipiral v Bruslju,
               je bil, še vedno ste na vlaku, in ne obstaja noben argument, ki bi ga lahko iz rokava
               potegnil in rekel, zaradi tega in tega Slovenija ne more postati članica Zveze NATO.
               Tega argumenta ni v strokovnih službah in je seveda treba delati na bilaterali in
               preprečevanju teh 16 glavnih mest, da nas sprejme in to z optimističnim pristopom, ne
               pa negativističnim, črnogledim, in tako naprej. Najlepša hvala.</p>
            </sp>
            <sp xml:id="SDT2-OZMO-Redna-006-1997-04-18.sp29">

               <speaker>PREDSEDNIK JELKO KACIN:</speaker>

               <p>Hvala lepa. Gospod Možgan in potem za njim dr. Zagožen, gospod Luci, Ribičič.</p>
            </sp>
            <sp xml:id="SDT2-OZMO-Redna-006-1997-04-18.sp30">

               <speaker>JOŽE MOŽGAN:</speaker>

               <p>Hvala, gospod predsednik. Jaz bi rad tudi govoril malo o svojem vtisu, ker sem bil
               član te parlamentarne delegacije v Bruslju.</p>
               <p>Res je, da so nam ti visoki uradniki v NATU govorili, da izpolnjujemo merila NATA za
               sprejem. Na žalost me je pa zelo zaskrbela trditev o interesih NATO, posebno takrat,
               ko se je razvila diskusija o Ukrajini in o njenem članstvu v NATU v naslednjih krogih
               sprejemanja. In nas je nekako posredno potisnil v ta krog. To pa jaz zdaj ne vem -
               informacije, vidim, da so zelo različne, odvisno od časa, ko so bile pripravljene;
               informacija od marca, ki jo imamo tukaj, informacija, ki smo jo mi videli, in
               latinski pregovor pravi "maris oculis quam auribus credere" <stage>(?)</stage>, "bolj verjemi očem
               kot ušesom".<stage type="mag"/> <stage>(Nadaljevanje)</stage> In zdaj vidimo,
               danes so spet druge informacije, ki so tudi obetavne, ampak gredo spet skozi ušesa,
               tako da zdaj človek ne ve, kako razlikovati med merili za sprejem in med interesi
               NATA, da bi nas sprejeli, ker jaz sem tam malo zaslutil, da se jim gre za Ukrajino in
               da bodo nas skušali v tistem paketu dati in zato sem tudi na naši stranki to povedal,
               da sem bolj pesimističen zaradi sprejema, ampak tega danes ni noben o Ukrajini sploh
               omenil, pa je bila diskusija ta. Zato vas lepo prosim, da bi se te informacije med
               parlamentarci pa med izvršno oblastjo izmenjale ažurno, da ne bi prišlo potem do
               premajhne informiranosti in do razočaranja kasnje ko, če bi bilo kaj drugače kot
               pričakujemo oziroma kot smo pripravili javnost za tako stvar. Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp31">

               <speaker>PREDSEDNIK JELKO KACIN:</speaker>

               <p>Hvala. Poslanec doktor Zagožen.</p>
            </sp>
            <sp xml:id="SDT2-OZMO-Redna-006-1997-04-18.sp32">

               <speaker>DR. FRANC ZAGOŽEN:</speaker>

               <p>Torej, jaz mislim, da Slovenija še lahko kaj bistvenega stori za to, kakšna bo
               odločitev, ali bo pozitivna ali negativna pri tem sprejemanju. Skupina poslancev je
               bila en teden prej tudi v Bruslju in bili smo v vojaškem poveljstvu ameriških čet v
               Evropi v Stutgardu in nekajkrat smo slišali, tako na sedežu NATA, na njegovem
               vojaškem poveljstvu, kot tudi na vojaškem poveljstvu ameriških čet, da se bodo
               odločali parlamenti in da odločitev še ni sprejeta, da bo politična. Vojaki jo bodo
               sprejeli, kakršnakoli bo. Vojaki NATA so seveda generali, logično, zainteresirani, da
               je Slovenija povabljena skupaj z Madžarsko, ker se jim zdi to zaradi vojaške logike
               predvsem, torej potrebno, vendar vojaki tam seveda nič bistveno ne prispevajo k
               odločitvam, odločitve sprejemajo politiki. Zato sem vesel teh aktivnosti in mislim,
               da bi jih bilo treba nadaljevati, tudi še po tistih prestolnicah, kjer je še kakšna
               zadržanost. Bi pa le bil nekoliko previden pri oceni tega, kako z najvišjimi ocenami
               izpolnjujemo vse pogoje, ker če bi bilo to res, potem verjetno zadržkov nikjer ne bi
               bilo, kljub takim poročilom, recimo tudi "Amnesti internacional" in podobnih, da
               imamo v Sloveniji visok nivo zaščite človekovih pravic. Gotovo, bistveno višje kot v
               celo marsikateri državi, ki je članica NATA, ki pa je to že dolgo in je postala
               zaradi posebnega strateškega pomena. Vendar pa je jasno, da <stage type="mag"/><stage>(Nadaljevanje)</stage> nas prav takrat kadar sprejemajo take politične
               odločitev še posebej skrbno opazujejo in jaz se ne bi strinjal s tem, da bi lahko,
               recimo, samo če se nekako obrnem na problem, ki ga je ob poslanskem vprašanju ali
               pobudi sprožil gospod Horvat, da bi samo objektivna informacija vlade lahko odpravila
               morda slab vtis, ki ga je v ameriškem kongresu ali senatu naredila informacija,
               očitno, Združenja razlaščencev. Mislim, da lahko popravimo tak vtis predvsemče doma
               ravnamo nekoliko drugače. Ker če bi ameriški senatorji in kongresniki zelo dobro
               poznali, in mislim, da zdaj seveda spremljajo to, kaj se v Sloveniji dogaja na takem
               področju, potem njihova ocena, da smo pravna država, da spoštujemo človekove pravice,
               ne bi bila tako visoka. Navsezadnje ima tukaj drugačno mnenje naš varuh človekovih
               pravic in naše Ustavno sodišče. In če je v tem času, ko želimo postati, ko želimo
               biti povabljeni v polnopravno članstvo v NATO glavna politična tema v Sloveniji kako
               preprečiti denacionalizacijo in se ukvarjamo z nekimi čudnimi ideološkimi problemi,
               seveda tisti, drugače gledajo na pravne norme, na spoštovanje njihovih pravic tudi ko
               gre za lastninske pravice in tako naprej. To početje jemljejo kot neko revolucionarno
               aktivnost, če hočete in tako gledanje na pravo in na izvajanje zakonov kot na
               revolucionarno pravo. To nam zagotovo ne bo v korist in mislim, da je prav, da se
               sami zavemo, da se moramo tudi doma ukvarjati s pravimi stvarmi in ne samo poskušati
               v tujini ustvariti čimboljšo podobo o nas, ker ne bomo uspeli, če bomo ravnali
               drugače kot pa zunaj govorimo. Hotel sem reči, da poleg vseh teh aktivnosti, ki jih
               zdaj izvaja naša diplomacija, naša vlada, tudi parlament,<stage type="mag"/><stage>(Nadaljevanje)</stage> da se moramo sami zavedati, če hočemo biti del takih
               mednarodnih zvez, ki postavljajo zelo visoko vrednote, kot so pravna država, pravna
               varnost, varovanje človekovih pravic in to ne samo tako, da pregledajo ustavo, ki so
               jo zelo visoko ocenili, ampak tudi tako, da gledajo, kaj se dejansko pri nas dogaja,
               potem moramo temu ustrezno tudi ravnati. Hvala.</p>
            </sp>
            <sp xml:id="SDT2-OZMO-Redna-006-1997-04-18.sp33">

               <speaker>PREDSEDNIK JELKO KACIN:</speaker>

               <p>...<stage>(ni vklopljen)</stage>...</p>
            </sp>
            <sp xml:id="SDT2-OZMO-Redna-006-1997-04-18.sp34">

               <speaker>GOSPOD_______:</speaker>

               <p>Lep pozdrav, gospod predsednik, oba ministra! Tudi Socialdemokrati smo to pregledali,
               in ugotavljamo, da je ta informacija izredno pomembna. Ivu Hvalici, mojemu kolegu -
               nekateri smo imeli, tudi opozicijski, že prej, preden smo šli v Bruselj, in je
               verjetno naša krivda, da je nismo posredovali še drugim. To je izredno pomembna
               informacija, jaz bi pa opozoril na mogoče enega ali dva aspekta - bom poskušal biti
               kratek - ki pa nista omenjena.</p>
               <p>Verjetno ni slučaj, da 2. točka govori o gospodarski primernosti Slovenije - je
               uveljavila tržno gospodarstvo in tudi zunanje trgovinske povezave. Vprašanje se
               postavlja, kaj je NATO. Ali je to res samo obrambna zveza, pove tudi, da je tudi
               politična, ampak jaz bi dodal, da je vedno bolj v novih razmerah tudi gospodarska. In
               tega bi se morali zavedati. In zato naj ne bo kot kritika vzeto, ampak mogoče
               opozorilo za vnaprej, kaj pomeni naše trgovanje s strateškimi surovinami, z Iranom,
               kaj pomeni nakup vojaške opreme v Izraelu, ki ni v NATU, in mi vemo, če gre za
               edukacijo kadra v NATOVIH, gre za tem tudi verjetno v kake gospodarske, tržne
               izdelke, ki prihajajo v tem. Torej, z NATOM ne pridobivamo samo tega, ampak verjetno
               še kaj vojaške infrastrukture. Zato bi to dimenzijo morali upoštevati. Gre torej tudi
               za en gospodarski del. In v bodoče mogoče dobro pregledati, kaj pomenijo te stvari na
               ekonomskem področju sodelovanja z Iranom in pa tudi z Izraelom.</p>
               <p>Vprašanje je tudi, zakaj smo izgubili, zakaj moramo obnavljati zaupanje Nemčije. Je
               mogoče to povezano, to so vprašanja.</p>
               <p>Mogoče še ena stvar, da ne bi diskutirali o tem, kar je bilo že prej rečeno, da ne
               bo tu vojaških baz, da ne bo jedrskega orožja, in da ne bo - mislim, da je to že v
               Helsinkih jasno rečeno in da se s tem več ne bi ukvarjali, saj je tudi nekje izjava
               Rusije, da je to pogoj za širitev NATA. In mislim, da tu ne bi več vznemirjali
               javnosti, ker pa je to lahko vznemirljivo za našo javnost. Toliko.</p>
               <p>Še enkrat, dobro, da je prišlo do te razprave. Mogoče jo je treba delno dopolniti na
               tiste stvari, kot sem rekel, na gospodarskem področju, pa računati, ker prihajajo z
               NATOM. NATO ni več samo vojaška zveza, ni samo politična zveza, je tudi gospodarska
               zveza. To je pač moje osebno mnenje glede tega. Hvala. <stage type="mag"/>
               </p>
            </sp>
            <sp xml:id="SDT2-OZMO-Redna-006-1997-04-18.sp35">

               <speaker>PREDSEDNIK JELKO KACIN:</speaker>

               <p>Hvala lepa. Naslednji ima besedo doktor Ribičič in potem še gospod Gostiša.</p>
            </sp>
            <sp xml:id="SDT2-OZMO-Redna-006-1997-04-18.sp36">

               <speaker>DR. CIRIL RIBIČIČ:</speaker>

               <p>Hvala lepa za besedo. Jaz sem se oglasil zato, da bi malo pokomentiral to razpravo.
               Namreč jaz se zavedam, da je zelo pomembno ta trenutek in je logično, da je v
               ospredju prizadevanje Slovenije, da bi bila sprejeta v Nato v prvem krogu. Jaz tukaj
               tudi pozdravljam ta sporazum, ki je bil dosežen. Jaz sem se tudi sam zavzemal zato že
               dlje časa, da bi se o takih vprašanjih kot je to vprašanje in sploh vključevanje v
               evropske integracije delali to na ta način, ker edino na ta način lahko opozicija ima
               vpliv na odločitve in tudi koalicija si lahko zagotovi širšo podporo, ki je potrebna
               o takih vprašanjih. Moram pa reči, da nekaj poudarkih zame bilo pa pretiranih v tem
               prizadevanju.</p>
               <p>Končno ne smemo pozabiti na to, da sta pred nami vendarle dva cilja. En cilj zadeva,
               da smo čim prej sprejeti in tako naprej. To se pravi na vprašanje ali smo zato, da
               gremo v Nato je odgovor da. Imamo odgovor pozitiven vseh parlamentarnih strank.</p>
               <p>Drugo vprašanje, ki pa je najbrž ravno tako pomembno, ki morda ta trenutek in do
               Madrida ne bo v ospredju je pa vprašanje kako v Nato, na kakšen način, zlasti pa po
               kakšni ceni. Pri tej ceni seveda ne mislim samo stroške o katerih ta sporazum govori,
               da bomo krili svoj del stroškov. Če bi ga jaz pisal bi bil tu malo bolj previden, ker
               lahko je ta sporazum razumeti tudi tako, drugi nam bodo predložili račun mi ga bomo
               pa plačali. Mi si najbrž moramo prizadevati, da bo ta cena čim nižja in to ne samo
               finančno, ampak tudi iz vidika suverenosti Slovenije, z vidika zagotovil, da tukaj ne
               bo atomskega orožja, pa še kakšnega drugega vprašanja. Skratka ti gospodarski in
               drugi vidiki so stvar, ki najbrž mora biti v razpravi. In če kdo meni, da je pametno
               v tem trenutku preprečiti razpravo o teh zadevah in vsakdo, ki bo postavil kakšno
               takšno vprašanje, da je zaradi tega nasprotnik vključevanja v Nato potem mislim, da
               se motijo.</p>
               <p>Tukaj je bilo nekaj stavkov izrečenih o katerih bi bilo lahko zanimivo razpravljati.
               Recimo, če sem prav razumel, da bi za nazaj spreminjali zgodovino nekaterih strank pa
               njihove dokumente, pa članke, pa celo, da bi sedaj nataknili nasmeh nekomu, ki se je
               kislega obraza vrnil iz Bruslja sedaj bomo pa naknadno rekli in sedaj pripovedkujemo,
               da se je takrat smejal, da ni bil slabe volje, ampak je bil dobre volje, da ne
               govorim o tem kar je gospod Zagožen tukaj predstavil v zvezi z aktualnim vprašanjem
               denacionalizacije. Skratka, če ste pristaši vstopa v Nato odstopite od svojih
               političnih stališč na nekaterih področjih. Seveda to lahko zelo oblino jaz vrnem in
               gospod Zagožnu in marsikomu drugemu, recimo glede vprašanja narodnih skupnosti ali pa
               kakšnega drugega vprašanja. Teh vprašanj je itak tisoč. Jaz bi rekel takole. Enoumje
               ni pogoj, ampak bi bila ovira za vstop v Nato in če bo kdo enoumje postavil pri
               vstopanju v Nato bo točno dokazoval, da nismo primerni za članico. Hvala.</p>
            </sp>
            <sp xml:id="SDT2-OZMO-Redna-006-1997-04-18.sp37">

               <speaker>PREDSEDNIK JELKO KACIN:</speaker>

               <p>Hvala lepa. Še gospod Gostiša.</p>
            </sp>
            <sp xml:id="SDT2-OZMO-Redna-006-1997-04-18.sp38">

               <speaker>LEON GOSTIŠA:</speaker>

               <p>Hvala lepa. Pri tej informaciji sem pogrešal načrt aktivnosti, ki jih bo vlada
               izvajala v tem obdobju in pa oceno kje so<stage type="mag"/>
               <stage>(Nadaljevanje)</stage> naše slabosti oziroma kje so naše pozicije slabše, zato me še toliko
               bolj veseli, da je v današnji razpravi nekaj teh stvari bilo odgrnjenih, da je gospod
               zunanji minister predstavil aktivnosti in da so se moji predgovorniki spustili tudi v
               treznejšo oceno položaja. Konkretno imam tudi pripombo, na 5. strani piše: "Dejstvo,
               da je bila Slovenija sestavni del Jugoslavije ne more vplivati na odločitev o
               slovenskem vstopu v NATO." Mislim, da je to ocena iz naše perspektive gledanja
               stvari. Tudi sama dikcija to pove. Na odločitev o slovenskem vstopu, mogoče je
               pravilnejše na povabilo za slovensko vstop v NATO, da je ta moja pripomba vmesna,
               mislim, da lahko potrdim tudi s tem, da je oziroma tudi moji kolegi, ki so bili
               skupaj z mano na sedežu NATA, da je eden od govornikov jasno povedal, da ni toliko
               problem pri nas samih kot pa v naši soseščini.</p>
            </sp>
            <sp xml:id="SDT2-OZMO-Redna-006-1997-04-18.sp39">

               <speaker>PREDSEDNIK JELKO KACIN:</speaker>

               <p>Hvala lepa. Še Zmago Jelinčič, potem smo pa zaključili krog razpravljavcev.</p>
            </sp>
            <sp xml:id="SDT2-OZMO-Redna-006-1997-04-18.sp40">

               <speaker>ZMAGO JELINČIČ:</speaker>

               <p>Hvala lepa. No, jaz sem tole sprejel, ta papir, zgolj kot informacijo, to se pravi
               nič več in nič manj. Vendar bi v tej informaciji pa vseeno pričakoval nekaj stvari
               več, predvsem bi pričakoval definicirane stroške, ki jih bo imela Republike Slovenija
               z vstopom v NATO in tako tiste stroške ob takojšnjem vstopu, kakor tudi stroške za
               članstvo in to ne samo tiste najožje, ampak tudi malo širše, kajti vstop v NATO pakt
               se bo poznal pravzaprav v čisto popolnoma vseh sferah slovenskega gospodarstva tudi.
               Ampak je pa ena zadeva, ki pa jo moramo pa narediti, da bomo lahko transparentno
               gledali, koliko denarja bo šlo. Še vedno je proračun Ministrstva za obrambo brez
               kontrole parlamenta. To je tudi pogoj za sprejem v NATO in za sprejem v Evropsko
               unijo, da je proračun Ministrstva za obrambo, seveda tudi Ministrstva za notranje
               zadeve, transparenten in pod kontrolo parlamentarnih teles. Dokler tega ne bomo
               naredili, bo vse skupaj bolj žalostno. Glede tega, kakšne občutke pa je imel kdo o
               vstopu v NATO pakt, o tem, kaj drugi mislijo, mislim, da je najboljše počakati, ker
               konec koncev odločali se bodo drugi. Mi tukajle lahko parlamentiramo, kako se je
               enemu zdelo fino, enemu se ni zdelo fino, to je čisto brez zveze. Tukaj ni niti čas
               niti prostor, škoda trošiti čas za tole, dajmo se posvetiti tistemu, kjer lahko kaj
               naredimo.</p>
            </sp>
            <sp xml:id="SDT2-OZMO-Redna-006-1997-04-18.sp41">

               <speaker>PREDSEDNIK JELKO KACIN:</speaker>

               <p>Hvala lepa. Zoran Lešnik.</p>
            </sp>
            <sp xml:id="SDT2-OZMO-Redna-006-1997-04-18.sp42">

               <speaker>ZORAN LEŠNIK:</speaker>

               <p>Jaz bi samo nekaj rad, proceduralno bi rad nekaj rekel z ozirom na to, da naš čaka
               še osem točk dnevnega reda. Jaz mislim, da je to ena prvih informacij, da bomo v
               prihodnje imeli na sejah našega odbora takšnih, ampak seveda nadaljnjih informacij,
               še precej in da ena informacija, to ni ne vem kakšen elaborat, to je samo ena
               informacija, ki nas seznanja, kaj je bilo doslej narejenega. Ne mislim oporekati
               upravičenosti, da so nekateri opozorili na stvari, kaj bi še bilo potrebno napraviti,
               vendar osebno menim, da pod to točko dnevnega reda resnično ne moremo obravnavati
               vsega, kar bo potrebno do takrat, ko nas bodo povabili, napraviti. Hvala lepa.<stage type="mag"/>
               </p>
            </sp>
            <sp xml:id="SDT2-OZMO-Redna-006-1997-04-18.sp43">

               <speaker>PREDSEDNIK JELKO KACIN:</speaker>

               <p>Hvala lepa. Preden dam besedo predstavnikom vlade, sem dolžan vlado vzeti v zaščito,
               kar zadeva vprašanje poslanca Iva Hvalice v zvezi z datumom na gradivu. Kot se vsi
               dobro spominjate, smo zadnjo sejo Odbora za mednarodne odnose imeli, če se ne motim,
               2. aprila, in takrat je bilo javno povedano, da že imamo gradivo, tako o Zvezi NATO
               kot o naši zunanji diplomatski mreži, da pa tega nismo uvrstili na dnevni red, ker ni
               zagotovljena prisotnost predstavnikov Ministrstva za zunanje zadeve. Torej dejstvo,
               da je na gradivu zapisan datum 8.4., je posledica dela v parlamentu, ne pa v vladi.
               Vlada je to dostavila zagotovo v parlament pred 2. aprilom, kdaj točno, pa bomo
               ugotovili naknadno in vam na naslednji seji to povemo.</p>
            </sp>
            <sp xml:id="SDT2-OZMO-Redna-006-1997-04-18.sp44">

               <speaker>IVO HVALICA:</speaker>

               <p>Zahteva moja je - to je pa nedopustno, kje se je to valjalo toliko časa. Pa še ena
               nerazumljiva zadeva. Lahko?</p>
            </sp>
            <sp xml:id="SDT2-OZMO-Redna-006-1997-04-18.sp45">

               <speaker>PREDSEDNIK JELKO KACIN:</speaker>

               <p>Ali lahko jaz najprej končam, gospod Hvalica? <stage>(Da.)</stage> No, prosil sem, da predstavniki
               vlade odgovorijo na celo vrsto vprašanj. Jaz bi se vrnil samo na eno izhodišče, v
               katerem sem najprej ugotovil, da ima Slovenija večjo subjektiviteto, kot pa je
               razvidno iz tega dokumenta. Rad bi namreč opozoril, da vse države kandidatke za
               širitev v prvem krogu, ki se kot kandidatke razglašajo same ali pa se pojavljajo na
               spisku petih držav, so aktivno sodelovale v operaciji IFOR v lanskem letu oziroma v
               preteklih letih. Slovenija iz objektivnih razlogov tam ni sodelovala, pač pa je
               zagotavljala samo logistično podporo. Vse te države aktivno sodelujejo v operaciji
               SFOR. Slovenija v tej operaciji še ne nastopa. Zato bi veljalo storiti nujno potrebne
               napore, da do uresničitve naše fizične prisotnosti in aktivnega statusa v operaciji
               SFOR pride čimprej, kajti to lahko zagotovo vpliva na odločitev o tem, ali bo
               Slovenija sodelovala v prvem krogu širitve ali ne.</p>
               <p>In še kakšna druga zadeva bi bila na mestu, da jo tukaj posebej poudarimo, ampak jaz
               bi bil za to, da, kot rečeno, najprej predstavniki vlade odgovorijo na ta vprašanja,
               in da se seveda tudi da možnost za vrsto replik, za katero so prosili posamezni
               poslanci, pa smo zaradi tega, da bi bili racionalni s časom, ki ga imamo na voljo, se
               teh replik do zdaj odrekli. Prosim.</p>
            </sp>
            <sp xml:id="SDT2-OZMO-Redna-006-1997-04-18.sp46">

               <speaker>ZORAN THALER:</speaker>

               <p>Gospod predsednik, rad bi se zahvalil za zelo široko in obširno razpravo, predvsem v
               tistem delu, ko so člani in članice odbora predstavili stališča, svoja ali svojih
               strank, in tudi aktivno nastopili glede nadaljevanja politike približevanja NATU, s
               konkretnimi predlogi, mnenji in prepričanji.</p>
               <p>Rad bi opozoril, da se vlada tudi močno zaveda praktičnih vprašanj,<stage type="mag"/> <stage>(Nadaljevanje)</stage> ki nastopajo iz naše načelne opredelitve,
               da smo za vstop v NATO in me je posebej zanimala tista razprava spoštovanih poslancev
               in poslank, ki se je dotikala naših obveznosti oziroma naših namer glede aktivnega
               sodelovanja pred vstopom v NATO in potem tudi kot države članice. Dejstvo je, da v
               politično psihološkem smislu naš sedanji nastop do kriznih področij, recimo Bosne,
               Albanije, ima zelo velik pomen v teh diskusijah. To praktično opažamo v vsakem
               razgovoru ob vsakem kontaktu, ki ga imamo.</p>
               <p>Vlada se zaveda kako občutljiva je ta debata pri nas doma in temu primerno tudi do
               tega nastopa. Mislim, da bo lahko obrambni minister rekel besedo ali dve tudi o tem,
               vendar je stališče parlamenta strank, poslancev in poslank o tem vprašanju seveda
               bistvenega pomena tudi za namere vlade na tem področju. Na sestanku vodij
               parlamentarnih strank predsednika vlade pred dvema dnevoma je bilo o tem govora in
               mislim, da bi to razpravo bilo treba nadaljevati. Logika je preprosta. Če Slovenija
               ima čvrste namere glede članstva v NATU je prav, da predvsem na področjih, ki so
               blizu njenega geografskega položaja, ki so v njeni bližnji ali daljni soseščini,
               pokaže aktivno voljo, da pri reševanju kriz sodeluje. Nihče ne pričakuje, da bo
               Slovenija pošiljala velike vojaške enote po kriznih žariščih. Pričakuje pa, da bo v
               okviru svojih možnosti in moči pokazala najprej politično voljo za to in potem tudi
               na simbolni, če ne kakšni bolj večjo težo ravni tudi praktično sodelovala.</p>
               <p>Pri nas je seveda ta tematika v javnosti precej občutljiva. Velja nekakšen
               stereotip, naj bi to bilo delano proti volji tistih, ki bi pri tem sodelovali. Mislim
               pa, da je problem obraten. Pri vseh takih aktivnostih ljudje, ki tam sodelujejo,
               sodelujejo prostovoljno in zato, ker jim je to poklic in ki so se za to odločili.
               Občutek imam, da bi tudi v naši vojski, v naši policiji, če bi jih vprašali kdo bi
               šel prostovoljno v to, da bi bilo precej takih kandidatov. Ne nazadnje jim je to
               poklic in jim je to izziv tudi strokovni, poklicni in tako naprej. In tu je po moje
               velika odgovornost strank, da to debato vodimo na primerni ravni in sami ne
               spodbujamo tovrstnih stereotipov, ki so približno taki, v zgodovini so naše fante že
               pobirali po cestah in domovih in jih pošiljali na tuje fronte, zdaj bo pa
               demokratično izvoljena oblast to počela ponovno. Ne gre za to. Gotovo pa je potrebno
               o tem sprejemati politične odločitve in sklepe na ravni vlade in parlamenta.<stage type="mag"/><stage>(Nadaljevanje)</stage> Zakon o obrambi in sama ustava o
               tem govorita. Vendar mislim, ker gre v naših primerih za presedane, in v primeru
               Madžarske in marsikatere druge države ne gre za to, da je potrebno zelo občutljivo in
               pazljivo te prve korake dogovarjati in tudi sprožati. Se pravi, to področje diskusije
               se mi zdi tudi za usodo naše kandidature za biti vabljen na pogajanja zelo pomembno.</p>
               <p>O optimizmu in pesimizmu je bilo precej rečenega. Vlada je kritizirana tako zato, da
               naj bi bila preveč pesimistična in preveč prepuščala zadeve toku dogodkov, kakor
               tudi, da naj bi, kot smo danes slišali, s pretiranim optimizmom razlagala stvari. Zdi
               se mi, da je potrebno predvsem, da imamo vsi skupaj tu pravo mero. In vztrajal bi na
               stališču, ki sem ga večkrat povedal, potrebno je, da delamo vse, da bodo naši
               interesi uresničeni, da ne izpuščamo nikakršnih priložnosti, nasprotno, da jih tudi
               sami ustvarjamo, da pa seveda imamo neko realistično, tudi kritično distanco do tega,
               kako daleč lahko vpliv države, ki je kandidatka, seže. Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp47">

               <speaker>PREDSEDNIK JELKO KACIN:</speaker>

               <p>Obrambni minister.</p>
            </sp>
            <sp xml:id="SDT2-OZMO-Redna-006-1997-04-18.sp48">

               <speaker>TIT TURNŠEK:</speaker>

               <p>Torej, jaz bi najprej dal informacijo o stroških. Stroški so seveda ocena stroškov,
               in prosim, da jo kot oceno tudi jemljete, ne da je to zdaj že eksaktno točen izračun.
               Izhajamo iz ocene, ki je bila pripravljena za ameriški kongres, kjer je bilo rečeno,
               da so stroški med 27 in 35 milijardami dolarjev v naslednjih 13 letih. Ta kolač se
               deli na 50%, ki bodo nosili to zavezniki, 15%, ki ga bodo nosile združene države,
               pardon - ja, in 35%, ki jih bodo nosile nove članice. Pri čemer so bile v analizi
               upoštevane štiri nove članice, vključno s Slovenijo. In seveda, če zdaj tu potem
               gremo naprej gledati ključ delitve tega. Ta ključ je dosti zapleten, mi smo ga
               poskušali izluščiti na osnovi sedanjega proračuna NATA in koliko posamezne države v
               ta proračun prispevajo iz bruto družbenega proizvoda, iz števila prebivalcev, in
               seveda vojaškega proračuna. Iz tega smo potem prišli do nekega sklepa veliko
               ekspertnih skupin, neodvisno druga od druge, da so te - nekako odpade za nas 6% tega
               35% kolača, kar bi pomenilo po stroških 4 do 6 milijonov dolarjev letno v naslednjih
               13 letih.</p>
               <p>Mi smo šli potem še na neko drugo oceno in smo šli na oceno od spodaj navzgor, pa
               smo pogledali, kakšni so ti prispevki in kaj bi pa nas dejansko stalo. In smo nekako
               prišli do ocene, da je ta številka premajhna in smo jo morali povečati, tako da bi
               lahko danes zadosti zanesljivo rekli, da bodo z ozirom na to, da vzamete 27 ali 35
               milijardno varianto, bi se ti stroški gibali med 6 in 8 milijonov dolarjev letno -
               dodatno k sedanjemu proračunu, prosim.</p>
               <p>To je neka prva ocena. Jaz bom to dokumentacijo seveda pismeno in<stage type="mag"/> <stage>(Nadaljevanje)</stage> celotni izračun poslal, čimprej seznanil z
               odborom, tako da bodo te številke tudi napisane in celoten izračun in te postavke,
               kaj je notri zavzeto. To je prva točka, na katero sem mislil, da sem dolžan
               odgovoriti.</p>
               <p>Druga točka je "Alba". Ta zadeva je tako kot smo do zdaj se pogovarjali. Mi smo bili
               v Albaniji, udeležili smo se sestanka, naša prisotnost je bila že sama po sebi zelo
               pozitivno sprejeta, pardon, v Rimu. Bila je zelo pozitivno sprejeta. Že samo dejstvo,
               da smo bili tam, zavedali so se, da gre za nas za simbolični in da gre bolj za
               politično podporo temu, vendarle jo moramo vojaško podpreti. Tudi ta bataljonska
               sanitetna postaja je vojaška akcija, to moram povedati, bo tudi, tako se jo tretira.
               Je najmanj rizična zaradi tega, ker bi se stvar odvijala samo na enem mestu pri
               poveljstvu brigade v Flori, tako da mislim, da bi jo morali skozi spraviti. Mi smo
               interno začeli, te priprave intenzivno tečejo v naši hiši, seveda bo pa končna
               odločitev morebiti pa odločitev vlade, ki mora biti formalna odločitev vlade, ampak
               do zdaj smo se udeleževali tem vedno s predpostavko, da imamo vse pripravljeno in da
               vemo pravzaprav za kaj gre, kakšne so potrebe, kajti to smo morali predhodno
               izračunati in določiti, kar se tega tiče. No, tisti, ki gredo v vsakršne mednarodne
               intervencije in tudi tukaj, so to samo profesionalni vojaki ali pa tisti, ki so
               profesionalci, tukaj ni govora o kakršnihkoli rekrutih ali pa o nabornikih in tisti,
               ki se za to še dodatno odločijo in to imajo za svojo službo in so za to plačani.
               ...<stage>(govornik je izklopljen)</stage>...</p>
            </sp>
            <sp xml:id="SDT2-OZMO-Redna-006-1997-04-18.sp49">

               <speaker>PREDSEDNIK JELKO KACIN:</speaker>

               <p>Borut Pahor.</p>
            </sp>
            <sp xml:id="SDT2-OZMO-Redna-006-1997-04-18.sp50">

               <speaker>BORUT PAHOR:</speaker>

               <p>Hvala lepa, predsednik. Te informacije obrambnega ministra so dobrodošle. Če sem si
               prav izračunal, bi torej predvidoma Slovenija dodala našemu proračunu 100 milijonov
               dolarjev v luči včlanjevanja v NATO. Jaz sem hotel polemizirati s tistim delom, sicer
               zelo zanimivega in odličnega nastopa kolega Leniča, kjer je uvodoma zasnoval svojo
               podmeno na prepričanju, da bi vsako omenjanje, bodisi stroškov oziroma obveznosti,
               ker stroški so samo del obveznosti, bodisi referendumov vznemirjala naše partnerje in
               jih odganjalo od morebitne odločitve. Jaz mislim, da ta pristop Slovenije, ki se ne
               kaže samo v pogovorih in potem pogajanjih z NATO-om, ampak tudi sicer napačen. Ne
               samo, da imamo mi neke pravice kot pogajalci, ampak se mi zdi, da moramo zaradi
               verodostojnosti vprašati partnerje, kaj od nas pričakujejo, da bomo znali oceniti,
               ali bomo sploh sposobni izvesti oziroma implementirati obveznosti. Že v tem smislu
               mislim, da je dobrodošlo, če slovenska vlada v luči zelo iskrene namere, da jutri
               postane polnopravni član Slovenija, vpraša partnerje, katere so obveznosti in da se
               poizkuša in jaz cenim to namero in delo obrambnega ministrstva, da se poizkuša čim
               bližje približati, torej oceno o obveznosti. Ne nazadnje in s tem končujem, tudi
               recimo v luči naših obveznosti iz naslova mednarodne solidarnosti. Razumljivo, če
               bomo jutri člani pakta, ki govori o varnostnih garancijah, torej o medsebojni pomoči
               v okoliščinah konfliktov, potem se mi zdi jasno, da se mora slovenska politika in
               javnost navaditi, da bodo slovenski fantje participirali v operacijah za ohranitev
               ali pa celo vzpostavitev miru<stage type="mag"/><stage>(Nadaljevanje)</stage>
               in če te obveznosti imamo v luči, je morda tudi odločitev za to, ali bomo napotili
               recimo sanitetne oddelke v Albanijo ali ne, lažja. Ampak zato, pravim, ne bi bil za
               to, da rečemo, najprej bomo dobili zeleno luč za vstop, potem se bomo pogajali o
               stroških in obveznostih, in potem je dovoljen tudi skepticizem - ne! To mora biti
               vgrajeno v začetek celotnega procesa: povejte, pomagajte nam določiti naše
               obveznosti; o njih želimo demokratično diskusijo v parlamentu in javnosti, in ker
               bomo to demokratično diskusijo opravili, vam lahko zagotovimo, da bomo vsoj del
               obveznosti tudi izvršili. In to bo krepilo našo verodostojnost. In v tem smilu še
               vedno mislim, da je diskusija o obveznostih relevantna, in je informacija ministrstva
               v tem smislu neka spodbuda za to, da se razmišlja, ne samo o finančnih stroških,
               ampak tudi o drugih obveznostih, ki iz tega članstva izhajajo. Hvala.</p>
            </sp>
            <sp xml:id="SDT2-OZMO-Redna-006-1997-04-18.sp51">

               <speaker>PREDSEDNIK JELKO KACIN:</speaker>

               <p>Hvala lepa. Še kdo? Gospod Lenič, gospod Mozetič. Prosim.</p>
            </sp>
            <sp xml:id="SDT2-OZMO-Redna-006-1997-04-18.sp52">

               <speaker>JOŽE LENIČ:</speaker>

               <p>Hvala lepa. Jaz bom eno zelo kratko repliko gospodu Pahorju dal. Jaz nisem govoril o
               tem, da diskusija o obveznostih ni na mestu. Jaz sem govoril o timingu te diskusije.
               In govoril sem o tem, da pričakovati v tem momentu neke zelo relevantne podatke, je
               tudi nerealno. Gospod minister je sicer dal te podatke, zasnovani so na tej zadnji
               študiji ameriškega kongresa. Opozarjam, da so še druge študije, ki govorijo nekaj
               povsem - recimo študija State Departmenta govori o drugačnih stroških. In tukaj se
               navajajo številke, ki so nekajkrat bistveno višje, nekajkrat bistveno nižje, in jih v
               tem trenutku niti ni mogoče dati na tak način, da bi rekel, to je pa v meji tolerance
               10% - jih ni mogoče dati! In jaz sem govoril samo o tem, da bo o teh zadevah in tudi
               o ostalih še zelo veliko časa, ko bomo povabljeni, da se o teh zadevah dejansko
               relevantno in na podlagi podatkov pričnemo pogovarjati. Drugače pa, nasprotno, jaz
               mislim, da želja po razčiščevanju je dobrodošla med nami vsemi, in kot sem tudi sam
               rekel, jaz celo mislim, da ko bodo vse te zadeve razčiščene in bo potrebno iti zadevo
               preverjati tudi v širšo javnost na referendum, čeprav je to moje osebno stališče,
               ampak mislim, da bo temu tako. Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp53">

               <speaker>PREDSEDNIK JELKO KACIN:</speaker>

               <p>Gospod Mozetič.</p>
            </sp>
            <sp xml:id="SDT2-OZMO-Redna-006-1997-04-18.sp54">

               <speaker>MIROSLAV MOZETIČ:</speaker>

               <p>Hvala lepa. No, jaz pa mislim, da timing diskusije je kar pravi oziroma je že skoraj
               malo prepozen, glede na to, če pričakujemo oziroma da pričakujemo junija, julija
               povabilo. Poglejte, zakaj nas bo NATO povabil? Saj oni - to, kar je gospod Pahor
               govoril prej, se v celoti v tem delu strinjam. NATO ima določena pričakovanja ali,
               lahko rečemo, določene zahteve. In ko nas povabi, nas povabi s predpostavko, da bomo
               mi tiste določene zahteve izpolnjevali. Saj so različne, saj so sami povedali, da je
               možno izpolnjevati obveznosti NATA na različne načine. Ampak jaz niti ne mislim, da
               je prva in najtežja obveznost plačevanje, bom rekel, tistega denarnega zneska, ki ga
               moraš tukaj imeti. Vrsta drugih obveznosti je v NATU; mislim, da je 5. člen tistega
               pakta, obrambnega, njihovega, ki govori o pomoči drug drugemu v primeru napada, ali
               pa o sodelovanju pri različnih drugih akcijah. In timing je potreben, ne toliko
               zaradi te diskusije tukaj, ampak mislim, da je tu treba povedati javnosti, da je
               treba povedati slovenskim ljudem, NATO pomeni to in to. Ne zato, ker bi bil jaz proti
               NATU, ampak da bodo ljudje vedeli, kaj je NATO. Da bo tudi to, kar je bilo prej
               govora, da se ne bodo pojavljale špekulacije, ki, pravite, da se pojavljajo v tisku.
               In sem prepričan tudi jaz, da se pojavljajo. Ampak pojavljajo se zato, ker vlada še
               ni jasno povedala, kaj NATO pričakuje od Slovenije in kaj je Slovenija pripravljena
               dati oziroma odgovoriti, ko pričakuje, ko zdaj obljublja raznorazne zadeve, zato, da
               bo dobila povabilo. Jaz mislim, da vsi poznamo, kaj so pogajanja, in tisti, ki me
               povabi za mizo, za pogajalsko mizo, verjetno me ne povabi na prazno, ampak mi je že
               vnaprej nekaj povedal, in je že vnaprej nek odgovor dobil. Tam bo pa še dodelal tiste
               nianse, o katerih pa bo verjetno čas govoriti. Ampak o niansah, o tem, ali bomo
               poslali enega zdravnika in eno medicinsko sestro, kot sem slišal, da pošilja ena
               država, ali bosta dva zdravnika in dve medicinski sestri, ali bo treba pošiljati
               tanke, ki so slabi, pravijo naši, ampak dobro, ljudi, vojake, tudi če so poklicni. In
               tudi Amerikanci rečejo, zakaj - v kongresu sprašujejo Clintona, zakaj naj grejo naši
               vojaki, pa tudi če so plačani, miriti v Albanijo, zakaj pa vi ne greste sami dol, ki
               imate te probleme?</p>
               <p>Mislim, vse te stvari je najbrž treba ljudem povedati, pa iz tega razloga, da bomo
               vsi vedeli, tisti, ki smo tukaj, in vsi ljudje, ki bodo odločali, in lahko da res
               pride do tega, da se bo odločalo na referendumu - in na kakšni osnovi se bodo ljudje
               odločali, <stage type="mag"/><stage>(Nadaljevanje)</stage> če nimajo nobenih
               informacij in to je tisto osnovno. Zato "timeing" ni zgrešen oziroma da je ravno
               pravi, da se prepreči čimveč špekulacij in da se ljudem dejansko pove, kaj to je.
           </p>
            </sp>
            <sp xml:id="SDT2-OZMO-Redna-006-1997-04-18.sp55">

               <speaker>PREDSEDNIK JELKO KACIN:</speaker>

               <p>Hvala lepa. Jaz bi sklenil to razpravo s predlogom sklepov. Pred tem bi pa seveda še
               enkrat opozoril na dejstvo, da za našo kredibilnost in uspešnost v zaključni fazi
               pogajanj vendarle potrebujemo še kakšno korektno in konkretno gesto s strani
               slovenske države, predvsem s strani slovenske vlade. Zato bi rad spomnil, da sta
               vladi Republike Slovenije in Albanije podpisali sporazum o sodelovanju na obrambnem
               področju, da ta sporazum velja in da lahko na podlagi tega sporazuma Slovenija bolj
               aktivno poseže v to krizno območje in na ta način dokaže, da aktivno podpira
               prizadevanja za mir in stabilnost na tem delu sveta in da ji pri vstopu v NATO ne gre
               samo za koristi ampak ji gre tudi za njene obveznosti in prevzem teh obveznosti.</p>
               <p>Morda bi bilo dobro, ker je danes bilo govora tudi o tem, koliko lahko prispevajo
               nakupi vojaške opreme in orožja na zahodu pri hitrosti vključevanja v NATO, da bi
               vlada pripravila poročilo o tem in ga posredovala morda Odboru za obrambo, kajti
               doslej kaj takega nismo slišali in nimamo informacij o tem ali se na tem področju
               sploh kaj dogaja.</p>
               <p>Kar pa zadeva predlog sklepov, bi kolegice in kolegi, predlagal, da sprejmemo več
               sklepov. Predlagam naslednje.</p>
               <p>Prvi sklep. Odbor se je seznanil z informacijo in pozval Vlado Republike Slovenije,
               da še okrepi dejavnosti povezane z vključevanjem Republike Slovenije v zvezo NATO.</p>
               <p>Drug sklep, da pričakujemo, da nam bo vlada poslala pisno poročilo o oceni stroškov
               vkjučevanja v zvezo NATO vključno z oceno stroškov, ki jih predstavlja udeležba v
               posamezni operaciji, kot je, recimo, operacija v Albaniji.</p>
               <p>Tretji sklep, da pričakujemo, da nam bo vlada dala poročilo o vključevanju Republike
               v operacijo SFOR.</p>
               <p>Nedavno tega smo obravnavali nekaj na to temo. Slišali smo, kaj ponujamo ampak do kam
               smo prišli in kdaj bo stvar aktualna, kaj je treba še storiti ta hip pravno formalno
               ne vemo, ker gradiva s strani vlade nismo dobili.</p>
               <p>Četrti sklep, da se odločimo, da izjavo, ki so jo podpisale vse politične stranke v
               Republiki Sloveniji, posredujemo tudi vsem odborom za mednarodne odnose parlamentov
               članic zveze NATO.</p>
               <p>Dajem predlog sklepov v razpravo. Borut Pahor.</p>
            </sp>
            <sp xml:id="SDT2-OZMO-Redna-006-1997-04-18.sp56">

               <speaker>BORUT PAHOR:</speaker>

               <p>Predsednik, podpiram tvoje sklepe. Tam v drugem, ko govoriš o stroških, predlagam, da
               so obveznosti, ker stroški so samo del teh obveznosti, tako da bi se glasilo: pisno
               poročilo o pričakovanjih obveznosti iz naslova polnopravnega članstva.</p>
            </sp>
            <sp xml:id="SDT2-OZMO-Redna-006-1997-04-18.sp57">

               <speaker>PREDSEDNIK JELKO KACIN:</speaker>

               <p>Ja. Gospod Luci.</p>
            </sp>
            <sp xml:id="SDT2-OZMO-Redna-006-1997-04-18.sp58">

               <speaker>MIROSLAV LUCI:</speaker>

               <p>Jaz bi vseeno želel, da se vidi slovensko gospodarstvo, ker vojska je vedno bila tudi
               strateški partner našega gospodarstva. Zato me ocena stroškov toliko ne zanima, če je
               to tudi v industrijskem partnerstvu videti kakšno možnost. Vem, da je to težko
               pogajanje, ampak če mogoče to tudi dati, da se slovensko gospodarstvo tudi vključuje
               na tem področju.</p>
            </sp>
            <sp xml:id="SDT2-OZMO-Redna-006-1997-04-18.sp59">

               <speaker>PREDSEDNIK JELKO KACIN:</speaker>

               <p>Hvala lepa. Jaz podpiram drugi sklep v tem smislu, kot je gospod Pahor predlagal. Ne
               gre v prvi vrsti za oceno stroškov v denarju, pač pa <stage type="mag"/> <stage>(nadaljevanje)</stage> Hvala lepa. Gospod Mozetič.</p>
            </sp>
            <sp xml:id="SDT2-OZMO-Redna-006-1997-04-18.sp60">

               <speaker>MIROSLAV MOZETIČ:</speaker>

               <p>Hvala lepa. Jaz podpiram drugi sklep v tem smislu kot je gospod Pahor predlagal. Ne
               gre za prve vrste ocene stroškov v denarju, pač pa gre zato kakšen obveznosti
               poročilo ali pa sporočilo o tem kakšne obveznosti bo Slovenija eventualno morala
               prevzemati z vključitvijo v Nato.</p>
            </sp>
            <sp xml:id="SDT2-OZMO-Redna-006-1997-04-18.sp61">

               <speaker>PREDSEDNIK JELKO KACIN:</speaker>

               <p>Dobro. Gospe in gospodje, jaz predlagam še peti sklep. Zadnjič ko smo obravnavali
               možnosti za članstvo, nestalno članstvo v Varnostni svet organizacije združenih
               narodov nam je Ministrstvo za zunanje zadeve posredovalo tudi pregled dosedanjih
               aktivnosti in stališč posameznih držav do naših možnosti, da pridobimo ta mandat.
               Zato bi morda veljalo, da tak pregled aktivnosti, dejavnosti po posameznih državah in
               zadnjih stališč teh držav tudi dobimo v pisni obliki in na podlagi tega potem
               sprejmemo še kakšna druga stališča oziroma prevzamemo kot parlamentarci del
               obveznosti, da o prepričevanju šestnajsterice skupaj tako vlada kot parlament
               postanemo še bolj učinkoviti. Bi bil ta predlog sprejemljiv?</p>
               <p>Ker ni razprave prehajamo na glasovanje o posameznih sklepih. Torej prvi sklep,
               odbor se je seznanil z informacijo in pozval Vlado Republike Slovenije, da še okrepi
               dejavnost povezano z vključevanjem Republike Slovenije v zvezo Nato.</p>
               <p>Kdo je za tak sklep prosim, da to potrdi z dvigom rok? Je kdo proti?</p>
               <p>Ugotavljam, da je predlog sprejet.</p>
               <p>Drugi sklep govori o gradivu, ki naj predstavi obveznosti, ki izhajajo iz
               vključevanja v Zvezo Nato. V tej smeri so šli vaše dopolnitve sklepa. Skratka ne o
               finančnih posledicah, ampak pregled vseh obveznosti, ki jih prinaša vključevanje v
               Zvezo Nato.</p>
               <p>Kdo je za? Je kdo proti? <stage>(Ne.)</stage> Hvala.</p>
               <p>Ugotavlja, da je predlog sprejet.</p>
               <p>Tretji predlog govori o poročilu o pripravah Republike Slovenije o vključevanju v
               SFOR.</p>
               <p>Kdo je za? Je kdo proti?</p>
               <p>Naslednji sklep govori o naši nameri, da izjavo vseh političnih strank posredujemo
               Odborom za mednarodne odnose, parlamentom šestnajsterice članice Zveze Nato.</p>
               <p>Kdo je za? Je kdo proti?</p>
               <p>Ugotavljam, da je sklep sprejet.</p>
               <p>In zadnji sklep, da pričakujemo od vlade pregled dosedanjih aktivnosti in doseženega
               stanja pri zagotavljanju podpore v državah članicah Zveze Nato na način kot smo ga
               dobili ob obravnavi možnosti naše kandidature za nestalno članstvo v Varnostnem svetu
               organizacije združenih narodov. Gospod Ivo Hvalica.</p>
            </sp>
            <sp xml:id="SDT2-OZMO-Redna-006-1997-04-18.sp62">

               <speaker>IVO HVALICA:</speaker>

               <p>Hvala lepa, gospod predsednik. Jaz bi to dopolnil s pregledom tudi parlamentarnih
               odnosov in aktivnosti. Mi to nujno potrebujemo in kot sem rekel prej, ker je možno
               tudi v parlamentarnem segmentu še kaj postoriti pred Madridom. Hvala. <stage type="mag"/>
               </p>
            </sp>
            <sp xml:id="SDT2-OZMO-Redna-006-1997-04-18.sp63">

               <speaker>PREDSEDNIK JELKO KACIN:</speaker>

               <p>Se strinjam, ampak ta sklep nalaga vladi, da pripravi svoj del obveznosti. Lahko
               dodamo šestega, s katerim se zadolžimo samo oziroma Službo za mednarodne odnose, da
               nam pripravi pregled dosedanjih aktivnosti. Torej, v prvem delu govorimo o sklepu, ki
               ga naslavljamo na vlado. Ugotovimo sklepčnost!</p>
               <p>Kdo je za? <stage>( članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>In šesti dodatni sklep, s katerim Odbor za mednarodne odnose nalaga sebi in Službi
               za mednarodne odnose, da pripravi pregled dosedanjih aktivnosti parlamenta za
               vključitev v Zvezo NATO, predvsem mednarodnih stikov in naših naporov. Ugotovimo
               sklepčnost!</p>
               <p>Kdo je za? <stage>( članov.)</stage> Je kdo proti? <stage>(Nihče.)</stage></p>
               <p>Ugotavljam, da smo s šestimi sprejetimi sklepi končali obravnavo te točke.</p>
               <p>Gospod Thaler je prosil za besedo?</p>
            </sp>
            <sp xml:id="SDT2-OZMO-Redna-006-1997-04-18.sp64">

               <speaker>ZORAN THALER:</speaker>

               <p>Mislim, da je vseh teh šest sklepov zelo dobrih, koristnih in uporabnih, ker so tudi
               zelo operativni. Morda bi si lahko dovolil tudi predlog, da bi začetni, uvodni sklep
               lahko bil, da Odbor za mednarodne odnose parlamenta ali sam oziroma v njegovem imenu
               ponovno poudarja trdno odločenost Slovenije, da želi biti povabljena na pogajanja za
               članstvo v NATU, ker ko predstavljamo stališča tujim sogovornikom, je to pomembno,
               sicer rečemo 11. aprila leta 1996 je parlament take in take sklepe sprejel, rečejo to
               je v redu, kako pa je situacija v zadnjem času; sedaj imamo dokument strank, verjetno
               lahko odbor reče, da ponovno opozarja na sklep 11. aprila 1996 ali ponovno čvrsto
               stopa na stališče odločenosti, da se to zgodi, kot uvodni sklep, če je to možno.
               Hvala.</p>
            </sp>
            <sp xml:id="SDT2-OZMO-Redna-006-1997-04-18.sp65">

               <speaker>PREDSEDNIK JELKO KACIN:</speaker>

               <p>Gospod Hvalica.</p>
            </sp>
            <sp xml:id="SDT2-OZMO-Redna-006-1997-04-18.sp66">

               <speaker>IVO HVALICA:</speaker>

               <p>Hvala lepa. Mogoče bi to naredili skupaj z Odborom za obrambo in bi imelo to nek
               težji pomen. Hvala.</p>
            </sp>
            <sp xml:id="SDT2-OZMO-Redna-006-1997-04-18.sp67">

               <speaker>PREDSEDNIK JELKO KACIN:</speaker>

               <p>Rad bi samo v pojasnilo ugotovil, da smo ravnokar glasovali za šest sklepov, da so
               vsi ti sklepi bili sprejeti praktično soglasno, da ni bilo nikogar, ki bi glasoval
               proti in že to dejstvo kaže, da v tem odboru praktično ni dvomljivca, ki bi ne
               podpiral našega približevanja v zvezo NATO. Sprašujem pa vas, ali sprejmemo pobudo
               ministra za zunanje zadeve in amandmiramo katerega od naših sklepov?</p>
               <p>Ciril Ribičič.</p>
            </sp>
            <sp xml:id="SDT2-OZMO-Redna-006-1997-04-18.sp68">

               <speaker>DR. CIRIL RIBIČIČ:</speaker>

               <p>Mogoče bi bila ideja, da bi v preambuli teh sklepov se sklicevali na to odločitev,
               ki je še vedno aktualna, nekako tako.</p>
            </sp>
            <sp xml:id="SDT2-OZMO-Redna-006-1997-04-18.sp69">

               <speaker>PREDSEDNIK JELKO KACIN:</speaker>

               <p>Prosim, da glasujemo o tem, da v preambuli sklepov postavimo stališče Odbora za
               mednarodne odnose, ki podpira - najbolj kar se da možno aktivno podpirati
               ...<stage>(Smeh.)</stage>..., ...<stage>(Ponovno in znova.)</stage>... Šalo na stran - prosim, da glasujemo o tem,
               da v preambuli postavimo našo aktivno držo. Ugotovimo sklepčnost!</p>
               <p>Kdo je za? <stage>(Nihče.)</stage> Je kdo proti? <stage>(Nihče.)</stage><stage type="mag"/>
               <stage>(Nadaljevanje)</stage> Ugotavljam, da smo soglasno izglasovali dopolnitev in soglasno
               zaključili 2. točko dnevnega reda.</p>
               <p>Prehajam na <title>3. TOČKO DNEVNEGA REDA - INFORMACIJA O PREDSTAVNIŠTVIH REPUBLIKE
                  SLOVENIJE V TUJINI.</title> Hkrati pa se zahvaljujem predstavnikov vlade za
               sodelovanje pri tej točki. Gradivo je priloženo. Velja enako kot sem rekel pri
               prejšnji točki. Gradivo je prišlo v Državni zbor pred datumom, ki je naveden na prvi
               strani in prosim zunanjega ministra za uvodno besedo. Hvala.</p>
            </sp>
            <sp xml:id="SDT2-OZMO-Redna-006-1997-04-18.sp70">

               <speaker>ZORAN THALER:</speaker>

               <p>Hvala lepa. Dovolite mi, da je uvodna beseda kratka. Dokument, ki je pred nami,
               govori o predstavništvih naše države v tujini in je tretji od dokumentov, o katerih
               sem govoril in jih obljubljal na naši prvi seji po imenovanju vlade. Prvi je bil in
               ste ga že obravnavali, o varnostnem svetu in naši kandidaturi. Drugi je bil o NATU in
               to je o diplomatskih konzularnih predstavništvih. Dočim teme Evropska unija in
               Hrvaška, kot tudi takrat izpostavljene, prihajajo, upam, na naslednjih sejah na
               vrstni red.</p>
               <p>Tema o predstavništvih naše države v tujini je po moje pomembna predvsem zato, ker
               je sedaj s tem dokumentom na enem mestu podana iz ptičje perspektive slika naše
               dejanske fizične zastopanosti v državah partnericah in o tem smo večkrat govorili, o
               tej potrebi, da je potrebno imeti to generalno sliko. Ta slika pove, da imamo
               trenutno 41 delujočih predstavništev v tujini in sicer 31 veleposlaništev, 4 stalna
               predstavništva oziroma misije pri mednarodnih organizacijah ter šest generalnih
               konzulatov. V postopku odpiranja na tej praktični ravni so še tri veleposlaništva in
               en generalni konzulat. Na papirnati ravni glede sklepov in dokumentov, objave ukazov,
               se je to že zgodilo.</p>
               <p>Sam dokument v bistvu predstavlja po posamičnih državah sedež predstavništva ter
               datum objave ukaza oziroma sklepa o odprtju. Potem ime vodje predstavništva ter datum
               objave ukazov o imenovanju oziroma sklepu o postavitvi ter predstavlja kadrovsko
               zasedbo v predstavništvu, to je število diplomatov po posameznih nazivih ter število
               administrativnega osebja. Zbirka teh podatkov pove, da imamo trenutno zaposlenih v
               tujini 176 uslužbencev, od tega 123 diplomatov in 53 administrativno-tehničnih
               uslužbencev. Od diplomatov je 28 veleposlanikov, 17 pooblaščenih ministrov, 35
               svetovalcev in 29 diplomatov v rangu od prvega do tretjega sekretarja ter 6
               generalnih konzulov in 8 konzulov oziroma vice konzulov. <stage type="mag"/><stage>(Nadaljevanje)</stage> Med naštetimi je 15 strokovnjakov za gospodarsko
               področje, posebej strokovnjakov. Poleg navedenih je v predstavništvih v tujini še 7
               vojaških atašejev. Iz teh številk izhaja, da ima Slovenija v povprečju po 3 diplomate
               na predstavništvo, kar je seveda močno pod povprečjem drugih, s Slovenijo
               primerljivih držav, kakorkoli je že ta formulacija relativna, kaj je to sploh
               primerljivo.</p>
               <p>Vlada zastopa stališče, da je Slovenija država s približno 10.000 dolarji na glavo
               prebivalca, in da je obstoječa diplomatska mreža primerna naši tovrstni moči in
               zmogljivosti nas vseh slovenskih davkoplačevalcev. To pomeni, da, generalno gledano,
               je vzpostavitev mreže v kvantitativnem smislu več ali manj zaključena. To se je
               zgodilo v sorazmerno kratkem času, v praktično šestih letih. Sodimo, da je mreža,
               generalno gledano, primerno razporejena, se pravi v državah, kjer - ali imamo večino
               komunikacij, stikov, gospodarskih interesov oziroma so naši tovrstni interesi
               izraziti in jih želimo okrepiti. Če sem konkreten, gre seveda ta krog najprej na
               sosednje države, potem na države srednje Evrope, s katerimi sodelujemo v CEFTI
               oziroma v Srednjeevropski pobudi, gre za države Evropske unije oziroma NATA, gre za
               centre svetovne moči, kot so Združene države Amerike, Rusija, Kitajska, Japonska, gre
               za kriterij, da si Slovenija ne more privoščiti pustiti nepokrito celotno celino. In
               ta mrežna primerjava potem pripelje do rezultata, kakršnega imamo. Izrazit je interes
               biti prisoten tam, kjer je slovenska diaspora oziroma izseljenci, najsi bo v
               Argentini, Kanadi, ZDA, Avstraliji, in še kje drugje, in tako naprej.</p>
               <p>Predlagam, da v debati spoštovani člani in članice odbora povedo svoja mnenja o teh
               vprašanjih, dajo eventuelno kakšna stališča, predloge. Vlada razmišlja o tem, da bi
               eventuelno, čeprav je to vedno problematičen in neenostaven postopek, ponekod
               racionalizirala, na predstavništvu ali dveh, to mrežo. Ostaja odprto vprašanje
               odprtja veleposlaništev v treh državah članicah Evropske unije, kjer še nismo
               prisotni, to je na Nizozemskem, na Irskem in na Finskem - Haag, Dublin in Helsinki.
               In to so nekako dileme, s katerimi se ukvarja izvršna oblast. <stage type="mag"/> <stage>(nadaljevanje)</stage> Finančna situacija diplomatsko konzularne mreže
               in celotnega sistema vključno ministrstva je nazavidljiva. Mi imamo resne probleme in
               težave, ki niso skrivnost, povezani so z začasnim financiranjem, nesprejetjem
               proračuna in tudi s tem, da se je ta sistem v šestih letih vzpostavljal na novo in je
               z veliko muko prihajal do sredstev, dočim so drugi takoimenovani državotvorni resorji
               obstojali že prej, obramba, notranje zadeve in še kaj, in niso imeli teh težav in so
               nekako njihova izhodiščna pozicija položajev v finančnem smislu v proračunu je bil
               neprimerljiv. Aprila, maja leta 1990 ko po prvih pluralističnih volitvah je v
               takratnem republiškem komiteju za mednarodno sodelovanje bilo zaposlenih 35 ljudi in
               v isti stavbi mislim, da sta bili še dve ali tri ministrstva, za energetiko,
               industrijo in tako naprej. Se pravi tu je šlo res za ogromno delo pa tudi
               prizadevanja vseh, ki so se s tem ukvarjali. Najlepša hvala.</p>
            </sp>
            <sp xml:id="SDT2-OZMO-Redna-006-1997-04-18.sp71">

               <speaker>PREDSEDNIK JELKO KACIN:</speaker>

               <p>Hvala lepa. Prosim gospod Feri Horvat.</p>
            </sp>
            <sp xml:id="SDT2-OZMO-Redna-006-1997-04-18.sp72">

               <speaker>FRANC (FERI) HORVAT:</speaker>

               <p>Nisem prepričan, da je možno danes sedaj ob tej uri ko je že petek popoldne, pa tudi
               iz drugih razlogov voditi eno temeljito produktivno razpravo in tudi potem do nekih
               zaključkov priti okrog tega. Imam še tudi druge razloge zato. Mi bomo verjetno v
               kratkem v tem Državnem zboru obravnavali strategijo ekonomskih odnosov s tujino. S to
               temo bo gotovo povezano tudi naša predstavljanje naših gospodarskih interesov v
               tujini, preko DKP-jev, pa ne samo preko DKP-jev, ampak tudi na druge načine kar je pa
               kar bi recimo moralo biti. In mislim, da bi bolj bilo smiselno ali v povezavi tudi s
               tisto temo ali enkrat posebej si čas vzeti za to pa se pripraviti in potem voditi
               temeljito razpravo o tem, razen, če je kaj tako nujnega, da bi bilo treba danes
               odločati. Hvala.</p>
            </sp>
            <sp xml:id="SDT2-OZMO-Redna-006-1997-04-18.sp73">

               <speaker>PREDSEDNIK JELKO KACIN:</speaker>

               <p>Želi še kdo besedo? Gospod Schiffrer.</p>
            </sp>
            <sp xml:id="SDT2-OZMO-Redna-006-1997-04-18.sp74">

               <speaker>MAG. MARIJAN SCHIFFRER:</speaker>

               <p>Jaz bi rad gospoda ministra vprašal namreč na tem seznamu nikjer ne vidim
               gospodarskih atašejev. Ali je to skrito pod kakšnim drugim imenom ali so vsa naša
               predstavništva brez gospodarskega zastopnika?</p>
            </sp>
            <sp xml:id="SDT2-OZMO-Redna-006-1997-04-18.sp75">

               <speaker>ZORAN THALER:</speaker>

               <p>Povsod tam kjer piše e.p. - to je ekonomsko področje šifra, recimo v Bonnu piše to
               pod diplomati v drugi vrstici, tam je poseben človek za ekonomske oziroma gospodarsko
               področje, na Dunaju, v Rimu, kar po vrsti grem, v Bruslju. Na 15 veleposlaništvih je
               poseben diplomat za ekonomsko področje.</p>
            </sp>
            <sp xml:id="SDT2-OZMO-Redna-006-1997-04-18.sp76">

               <speaker>PREDSEDNIK JELKO KACIN:</speaker>

               <p>Ja, prosim gospod Schiffrer.</p>
            </sp>
            <sp xml:id="SDT2-OZMO-Redna-006-1997-04-18.sp77">

               <speaker>MAG. MARIJAN SCHIFFRER:</speaker>

               <p>Namreč moje vprašanje je zato, ker je ena cela celina, to se pravi cela južna
               Amerika nima enega samega gospodarskega zastopnika na poslaništvu v Buenos Airosu. In
               to je škoda, da pustimo tako ogromno razsežno ozemlje brez gospodarskega kritja.
               Hvala.</p>
            </sp>
            <sp xml:id="SDT2-OZMO-Redna-006-1997-04-18.sp78">

               <speaker>PREDSEDNIK JELKO KACIN:</speaker>

               <p>Želi še kdo besedo? Jaz bi vprašal ministra, da preveri nekatere navedbe v tem
               gradivu, namreč <stage type="mag"/><stage>(Nadaljevanje)</stage> pod točko 2
               piše, da na Dunaju ni vojaškega atašeja, v Rimu pa je. Kolikor jaz vem, je stanje
               ravno obratno, namreč, da že dolgo vrsto let imamo vojaškega atašeja v Avstriji,
               nimamo ga pa v Rimu in Rim se pokriva nerezidenčno iz Dunaja, razen če je bilo zadnji
               teden kaj spremenjeno, ko me ni bilo v državi, ampak ne verjamem. Ponovno sprašujem
               Ferija Horvata, kako naj razumem njegov predlog, da prekinemo razpravo o tem in jo
               nadaljujemo ob drugi priložnosti in danes ne sprejemamo nobenih sklepov v zvezi s
               tem? Ali da?</p>
            </sp>
            <sp xml:id="SDT2-OZMO-Redna-006-1997-04-18.sp79">

               <speaker>FRANC (FERI) HORVAT:</speaker>

               <p>Tako je, jaz bi še dodatno predlagal, da če je možno, da bi nam zunanje ministrstvo
               preskrbelo še informacijo o drugih predstavništvih, mislim predvsem gospodarska. Če
               je možno to informacijo dobiti, ker bi to bilo koristno, da imamo celovito sliko
               pokrivanja. Banke imajo svoja predstavništva, ne mislim toliko na podjetniška.</p>
            </sp>
            <sp xml:id="SDT2-OZMO-Redna-006-1997-04-18.sp80">

               <speaker>PREDSEDNIK JELKO KACIN:</speaker>

               <p>Hvala lepa. Gospod Ivo Hvalica.</p>
            </sp>
            <sp xml:id="SDT2-OZMO-Redna-006-1997-04-18.sp81">

               <speaker>IVO HVALICA:</speaker>

               <p>Hvala lepa. Torej jaz sem tudi za to, da sprejmemo to zgolj kot informacijo. Na eni
               izmed prihodnjih sej bi pa rad slišal kaj v zvezi z menjavo veleposlanikov. Tu so
               datumi 1992, 1993, skratka, vse je, kot sami dobro veste, vse zrelo že za zamenjavo.
               Ampak to me ne zanima toliko politično, ker mi smo pač opozicija in nimamo nobenih
               raznih možnosti in si ne delam utvar, ampak gre za čisto logistiko kako misli, kakšno
               strategijo ima vlada pri nameščanju novih veleposlanikov ne nazadnje tudi zaradi
               čiste logistike, ker bomo tu imeli potem neke vsiljene hearinge in tako dalje in tako
               dalje. Kdaj mislite to opraviti in tako naprej. Glede na to, ponavljam, nekaterim se
               je že zdavnaj iztekel rok. Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp82">

               <speaker>PREDSEDNIK JELKO KACIN:</speaker>

               <p>Če sem pravilno razumel sugestijo oziroma prošnjo Ferija Horvata, potem danes ne bi
               sprejemali sklepov. Vseeno pa lahko priporočimo vladi, da današnjo razpravo upošteva
               in da jo v nadaljevanju razprave tudi ustrezno pisno dopolni. V kolikor bi sprejeli
               tak sklep, bi sam predlagal, da to gradivo dopolni saj z dvema potrebnima
               dopolnitvama oziroma namerami. Ena izhaja iz sklepov, ki smo jo sprejeli pred
               prejšnjo točko. Radi bi videli oziroma slišali usmeritve pri razvoju vojaške
               diplomatske mreže v prihodnje glede na naše vključevanje v zvezo NATO in drugič
               seveda namere v zvezi s širitvijo ekonomskih predstavništev v tujini glede na
               približevanje Evropski uniji. Mislim, da glede na strateške prioritete zunanje
               politike bi nujno potrebovali dokument iz katerega bi bile razvidne naše usmeritve
               vse tja do leta 2000 z dimaniko popolnjevanja teh dveh pomembnih segmentov naše
               zunanjepolitične in gospodarske dejavnosti. <stage type="mag"/>
               <stage>(Nadaljevanje)</stage> Ali lahko po dosedanji razpravi prekinemo razpravo o tej točki in
               nadaljujemo, ko nam bo Ministrstvo za zunanje zadeve dostavilo iskane pisne
               dopolnitve? Ne vidim nasprotovanja med poslankami in poslanci. Zunanji minister.</p>
            </sp>
            <sp xml:id="SDT2-OZMO-Redna-006-1997-04-18.sp83">

               <speaker>ZORAN THALER:</speaker>

               <p>Ja, gotovo je težko na eni seji tako kompleksne teme naenkrat obravnavati, tako se s
               tem strinjam, da s tem nadaljujemo. Dejstvo je, da posebnih gospodarskih
               predstavništev Slovenija nima, tako da več poročati od tega, kje so strokovnjaki za
               ekonomsko področje, 15 jih je, sem omenil, se ne da v tem trenutku. Je pa res, da
               potekajo zdaj pogovori med Gospodarsko zbornico Slovenije, MEOR-jem in zunanjim
               ministrstvom o tem, kako bi zastavili stvar za naprej in verjetno bi bila priložnost,
               če bo do takrat kaj novega, da se to dodatno na odboru pove. Glede vojaških atašejev
               je pa bistveno, da jih je navedenih toliko kolikor jih je, ker je ta na Dunaju, tudi
               v Rimu zadolžen, razumem, da je zaradi tega prišlo do te zamenjave, ker ima juris
               dikcijo tudi v Italiji. Narobe bi bilo, če bi bila dva napisana, tako za Dunaj kot
               Rim, ker tega pa ni. Je pa to napaka, ki seveda ponavadi poslušamo opravičila, da jih
               imamo premalo ljudi na vseh področjih. Tako da jaz predlagam, da s tem naslednjič
               nadaljujemo.</p>
               <p>Glede vprašanja gospoda Hvalice, to sem še mislil dopolniti. Vlada pripravlja po
               zakonu o zunanjih zadevah predloge za nova imenovanja. Sam si seveda prizadevam, da
               bi to prišlo tako kmalu tudi na Odbor za mednarodne odnose, da bo možen nek postopek
               potem normalno speljati do meseca avgusta, tu mislim predvsem na pridobivanje
               gremanov, na ukaz predsednika države, ki tudi še nastopa v funkcijo po odboru, da bo
               to opravljeno v normalnih mesecih, avgust se izkazuje za to najbolj primeren, tako za
               poslovitev starega ambasadorja kot potem za prihod čez 14 dni ali mesec dni po odhodu
               prejšnjega novega. To pa seveda pomeni, da bi moral odbor o tem odločati v maju
               mesecu in tega se vlada zaveda. Hvala.</p>
            </sp>
            <sp xml:id="SDT2-OZMO-Redna-006-1997-04-18.sp84">

               <speaker>PREDSEDNIK JELKO KACIN:</speaker>

               <p>Gospod Hvalica, še enkrat, prosim.</p>
            </sp>
            <sp xml:id="SDT2-OZMO-Redna-006-1997-04-18.sp85">

               <speaker>IVO HVALICA:</speaker>

               <p>Hvala lepa. Glede na to, kar je zunanji minister zdaj povedal, ga sprašujem in bi
               prosil, kolikor se da jasen odgovor. Ali bo vlada upoštevala težnje sindikata
               diplomatskih uslužbencev, da bi veleposlaniška mesta zasedali karierni diplomati? Da
               bi že enkrat začeli s tem načinom kadrovanja. Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp86">

               <speaker>ZORAN THALER:</speaker>

               <p>Kariernih diplomatov bo toliko več, kolikor bo več volja v političnih strankah za
               to.</p>
            </sp>
            <sp xml:id="SDT2-OZMO-Redna-006-1997-04-18.sp87">

               <speaker>IVO HVALICA:</speaker>

               <p>Odgovor je diplomatski, vendar nejasen.</p>
            </sp>
            <sp xml:id="SDT2-OZMO-Redna-006-1997-04-18.sp88">

               <speaker>PREDSEDNIK JELKO KACIN:</speaker>

               <p>Glede na to, da ni več prijavljenih razpravljavcev... Ja, gospa Beblerjeva.<stage type="mag"/>
               </p>
            </sp>
            <sp xml:id="SDT2-OZMO-Redna-006-1997-04-18.sp89">

               <speaker>DARJA LAVTIŽAR-BEBLER:</speaker>

               <p>Tudi jaz bi rada na to opozorila, da se letos, tako kot je že gospod Hvalica, da se
               letos verjetno že vrača večina diplomatov, in verjetno že, da je to prava prilika, ko
               je možno bolj poglobljeno analizirati situacijo primernosti, organiziranosti teh
               predstavništev in seveda tudi lociranosti, kajti na vsak način je težje potem se
               lotevati nekih sprememb, ko je spet neka zadeva v teku, se pravi, ko spet nek nov
               diplomat nastopi novo poslanstvo zunaj. Tako je verjetno že potrebno razmisliti o
               tem, ali so ponekod morda ta predstavništva pretirano zasedena, morda je kje premalo
               ljudi. Mislim, da se nam nekaj stvari dogaja tudi, ki smo jih podedovali nekako z
               mentaliteto iz bivše Jugoslavije, da smo želeli močno širiti to diplomatsko mrežo, ob
               tem pa verjetno že nam finančna, ne kadrovska vprašanja tega in možnosti ne
               zagotavljajo v zadostni meri. Imamo recimo, morda so posebni razlogi, zato bi bilo
               pričakovati v tem gradivu tudi neko argumentacijo. Imamo recimo odpravnika poslov na
               Portugalskem. Sedaj je menda odpravnik poslov ali odpravnica poslov v Singapuru;
               skratka neke kriterije, zakaj nekje odpiramo nova predstavništva oziroma zakaj smo
               nekje postavili novega človeka. Nekih kriterijev v teh informacijah ni in mislim, da
               je pač to nujno sestavni del ene takšne informacije.</p>
               <p>Verjetno pa tudi že velja posebej biti pozoren na kadrovsko usposobljenost oziroma
               strokovno usposobljenost posameznih kadrov, ki jih pošiljamo ven. Namreč sama vem, da
               se dogaja, da pošiljamo v nekatere države ljudi, ki ne znajo jezika ljudi, ki ga tam
               govorijo in verjetno je že to nekaj, o čemer je potrebno pač tudi malo temeljiteje se
               pogovoriti verjetno že tudi v tem odboru in zlasti potem seveda tudi pri kadrovanju
               novih diplomatov, ki bodo šli jeseni že na nova delovna mesta in poslanstvo. Hvala.
           </p>
            </sp>
            <sp xml:id="SDT2-OZMO-Redna-006-1997-04-18.sp90">

               <speaker>PREDSEDNIK JELKO KACIN:</speaker>

               <p>Gospod Lenič.</p>
            </sp>
            <sp xml:id="SDT2-OZMO-Redna-006-1997-04-18.sp91">

               <speaker>JOŽE LENIČ:</speaker>

               <p>... <stage>(Ni vključen.)</stage>... Bom zelo kratko. Mene zanima, že v naprej se zavedam, da je to
               zelo težko, kljub vsemu pa ni nemogoče. Zanima me, ali ima Ministrstvo za zunanje
               zadeve na metodološki ravni, sistemski ravni izdelano metodologijo spremljanja
               uspešnosti poslovanja neke konkretne ... To sprašujem tudi ... nekaterih člankov, ki
               so odšli zadnje čase v dnevnem časopisju, ampak ne želim se pogovarjati o imenih, o
               čemerkoli. Zanima me sistemsko na metodološki ravni, če je kaj takšnega narejenega,
               če ni, pač pojasnilo, zakaj ni.</p>
            </sp>
            <sp xml:id="SDT2-OZMO-Redna-006-1997-04-18.sp92">

               <speaker>PREDSEDNIK JELKO KACIN:</speaker>

               <p>Želi še kdo besedo? Lahko odgovori predstavnik zunanjega ministrstva.</p>
            </sp>
            <sp xml:id="SDT2-OZMO-Redna-006-1997-04-18.sp93">

               <speaker>ZORAN THALER:</speaker>

               <p>Razprostranjenost mreže je gotovo bistvena tema sploh te razprave o predstavništvih
               v tujini. Povedal sem določene kriterije, ki so pri tem vodili, ne samo vlado, ampak
               tudi parlament. V vsakem veleposlaništvu je odločal parlament preko Odbora za
               mednarodne odnose in ponavadi sta tukaj v diskusiji dva pristopa. Zelo kmalu pridemo
               do tega, da marsikje nismo zastopani, in da bi bilo potrebno tam biti. Gospod Šifrer
               je o tem govoril, da smo recimo v Latinski Ameriki malo zastopani, da nimamo
               posebnega človeka za ekonomsko področje, ampak mora to delati kar sam veleposlanik in
               ljudje, ki so tam. Imamo samo eno predstavništvo v Argentini. In seveda, istočasno je
               tukaj drug pristop, ki je tudi popolnoma logično razumljiv, zadeve precej stanejo,
               zmogljivost države in davkoplačevalcev je omejena in je potrebno varčevati in tudi
               biti zelo skromen v tem pirjenju mreže in mislim, da se je v teh letih oba ta dva
               pristopa upoštevala in kompromis med tem je tudi sedanji rezultat, verjetno pa je
               potrebno konkretno pogledati z argumenti, kjer bi se dalo kaj popraviti, izboljšati
               in storiti drugače.</p>
               <p>Glede esektivnosti, naj si bo veleposlaništva ali konzulatov; seveda v ministrstvu
               obstaja redna statistika o tej produktivnosti, naj si bo na ravni samih številk,
               koliko depeš, takšnih ali drugačnih in katero kategorijo sogovornikov in podobno
               določeno <stage type="mag"/><stage>(Nadaljevanje)</stage> veleposlaništvo
               oziroma predstavništvo proizvede. Tudi ocena samega izplena iz tega, ali so to
               relevantne informacije ali gre predvsem za spremljanje tiska ali kaj podobnega.
               Razmerje med tem, do katere ravni v ministrstvu spremlja države vlade in podobno.
               Potem je pa to zbrano in opredeljeno na nek način tudi v letnem poročilu samega
               ministrstva. Gre seveda za to redno medsebojno kontrolo tistih, ki so v centru
               sistema, do tistih, ki so razporejeni po svetu.</p>
               <p>Naj pa mi bo dovoljeno izraziti tudi eno generalno stališče, ker ne gre samo za to,
               da bi bil advokat takšnega ali drugačnega prepričanja. Vendar zavedajoč se, da smo v
               Sloveniji vse prevečkrat poenostavljeno kritični in iz posamičnih primerov potem
               delamo zelo hitro generalne ocene, bi rad opozoril, da mnoga stališča drugih zunanjih
               opazovalcev, držav, diplomatov, gostov in tako naprej, recimo zadnji tak je bil
               Douglas Hurd, ko je bil tukaj, ki izražajo veliko občudovanje temu, kaj je Slovenija
               kot država storila v teh šestih, sedmih letih na področju diplomacije. Mi se moramo
               zavedati, da imamo v nekaterih ključnih prestolnicah izjemno kvalitetne in sposobne
               ljudi, profesorje mednarodnega prava, ki so si pridobili velik ugled pri svojem delu.
               In moramo biti zelo pazljivi pri kakšnih pavšalnih in generalnih mnenjih o tem,
               kakšno diplomacijo Slovenija ima. Slovenija ima eno najmanjših diplomacij s tremi
               diplomati na predstavništvo, ki delajo noč in dan, marsikdaj dobesedno. Tudi sam sem,
               moram biti včasih v situaciji, da jih kličem ob 11.00 zvečer ali pa ob polnoči, če je
               potrebno, in jih moramo kot take tudi ceniti. Je pa včasih prihajalo do kakšnih
               stranskih poti, ko je bilo bolj pomembno, da je šel točno ta in ta človek točno tja
               in tja, ampak mislim, da je to omejeno na nič do pet odstotkov celotnih ali pa vseh
               primerov, in iz tega ne bi smeli delati generalnih ocen. Hvala.</p>
            </sp>
            <sp xml:id="SDT2-OZMO-Redna-006-1997-04-18.sp94">

               <speaker>PREDSEDNIK JELKO KACIN:</speaker>

               <p>Sprašujem Ferija Horvata, če vztraja pri svojem predlogu, da prekinemo razpravo?
               Potem dajem najprej na glasovanje predlog Ferija Horvata, da prekinemo razpravo o tej
               točki in jo nadaljujemo na naslednji seji Odbora za mednarodne odnose, s tem seveda,
               da pričakujemo, da bo Vlada Republike Slovenije v skladu z vsebino današnje bogate
               razprave dopolnila gradivo in omogočila, da se vsebinsko pogovarjamo o tem, kakšna
               naj bo ta mreža vse tja do konca mandata.</p>
               <p>Kdo je za to, da se prekine razprava, prosim, da to potrdi z dvigom rok.</p>
               <p>Kdo je za? <stage>(... članov.)</stage> Je kdo proti? <stage>(Nihče.)</stage></p>
               <p>Zaključujem 3. točko dnevnega reda in se zahvaljujem predstavnikom Ministrstva za
               zunanje zadeve.</p>
               <p>Prehajamo na <title>TOČKO 3.A,</title>
               ki govori o <title>ZAČASNEM SPORAZUMU O TRGOVINI IN ZADEVAH V ZVEZI S TRGOVINO MED REPUBLIKO
               SLOVENIJO IN EVROPSKO SKUPNOSTJO, EVROPSKO SKUPNOSTJO ZA PREMOG IN JEKLO IN EVROPSKO
               SKUPNOSTJO ZA JEDRSKO ENERGIJO.</title>
               </p>    
               <p>Kot veste, posebej ekipa poslancev, ki je bila ravno zdaj na obisku, pred nedavnim na
               obisku v Bruslju, smo bili posebej opozorjeni, da v Bruslju težko razumejo, da mi
               nismo sprejeli niti začasnega sporazuma, ki urejuje status Republike Slovenije v
               odnosu do Evropske unije, dokler ne bomo ratificirali pridružitvenega sporazuma.</p>
               <p>Vlada nam je gradivo posredovala v pisni obliki v obravnavo, zato prosim
               predstavnike vlade, da gradivo predstavijo.</p>
            </sp>
            <sp xml:id="SDT2-OZMO-Redna-006-1997-04-18.sp95">

               <speaker>ZORAN THALER:</speaker>

               <p>Hvala lepa. Gre, kot je bilo rečeno, za začasni sporazum, ki ga je unija uvedla zato,
               ker ratifikacijski postopki v povprečju trajajo za celoten sporazum od leta in pol do
               dveh. Od našega podpisa ni minilo niti leto dni, se pravi, lahko pričakujemo, da bo
               celoten postopek ratifikacije v vseh parlamentih, če bi se držali povprečja, trajal
               še približno leto. Zato je uveden inštitut začasnih sporazumov, ki predvsem
               trgovinski del sporazuma uvajajo čimprej; v našem primeru gre za 1.1. letošnjega
               leta. Bistvena značilnost našega pridružitvenega sporazuma je ta, da se asimetrično
               odpirajo trgi. Slovenski trg bo vsaj delno ostal še zaščiten s carinskimi barierami
               do leta 2001. Evropska unija je s 1. januarjem letos v popolnosti odprta za naše
               industrijske izdelke. In to, se mi zdi, je bistveno sporočilo tega sporazuma in tudi
               te ratifikacije. Res je, da bo zaradi tega zmanjšan naš priliv v proračun, zaradi
               tega, ker bo manj carin v našem budžetu. Vendar to pomeni, da bodo premnoga slovenska
               podjetja, ki sicer za reprodukcijski material so plačevala carine, tega oproščena. In
               to pomeni dodatno spodbudo in svežo kri v slovensko gospodarstvo. In, seveda,
               Ministrstvo za finance je imelo velike probleme najti rezerve za ta izpadla sredstva,
               vendar je to postorilo.</p>
               <p>S tem sporazumom se seveda Slovenija še bolj de facto in de iure s svojim
               gospodarstvom vključuje v evropsko gospodarstvo, in to je tudi v ekonomskem smislu v
               precejšnji meri smisel našega vstopanja v Evropsko unijo. Pričakuje se, da bo
               direktnih in posrednih učinkov veliko, in da pozitivni prevladujejo nad negativnimi.
               Ima pa seveda vsaka palica dva konca, tudi ta.</p>
               <p>Evropska komisija je obravnavala in zainteresirano delovno telo ta sporazum. Mislim,
               da bi bilo dobro, da odbor odloči pozitivno in da tudi da signal parlamentu, kdaj -
               in to čimprej - naj bi ta začasni sporazum ratificirali. Hvala lepa. <stage type="mag"/>
               </p>
            </sp>
            <sp xml:id="SDT2-OZMO-Redna-006-1997-04-18.sp96">

               <speaker>PREDSEDNIK JELKO KACIN:</speaker>

               <p>Hvala lepa, gospod minister. Preden začnemo razpravo, bi vas seznanil še s tem, da
               je Komisija za evropske zadeve dokument že obravnavala in sprejela naslednji sklep:
               "Komisija za Evropske zadeve podpira predlog zakona o ratifikaciji začasnega
               sporazuma o trgovini v zadevah v zvezi s trgovino med Republiko Slovenijo na eni
               strani in Evropsko skupnostjo, Evropsko skupnost za premog in jeklo, Evropsko
               skupnost za jedrsko energijo na drugi strani." Hkrati pa je sprejela tudi dodatni
               sklep, ki se glasi, da predlaga, da se na podlagi 147. člena poslovnika Državnega
               zbora Republike Slovenije dnevni red 4. seje Državnega zbora Republike Slovenije
               razširi z novo točko dnevnega reda in to je predlog zakona o ratifikaciji začasnega
               sporazuma. Imamo tudi mnenje Sekretariata za zakonodajo in pravne zadeve. Sekretariat
               nima pripomb. Ugotovljene pa so bile nekatere manjše jezikovne napake, ki bodo
               popravljene v dogovoru s predlagateljem pri končni redakciji besedila. Mi imamo tukaj
               tudi tekst vseh teh manjših pripomb. V kolikor je potrebno, lahko tudi te stvari
               preučimo, ampak jaz mislim, da so jih že vzeli na znanje in da zaradi racionalizacije
               vodenja te seje o pripombah, ki so že dane v pisni obliki, ne razpravljamo. Zdaj pa
               dajem besedo poslankam in poslancem. Želi kdo besedo? Gospod Mozetič.</p>
            </sp>
            <sp xml:id="SDT2-OZMO-Redna-006-1997-04-18.sp97">

               <speaker>MIROSLAV MOZETIČ:</speaker>

               <p>Hvala lepa. Zdaj bom res rekel, da sem vesel, da smo to dobili, ampak bom kritičen,
               kljub vsemu. Poglejte, sporazum je precej debela zadeva, obrazložitev, ki smo jo
               dobili od vlade, je na dveh, treh straneh in pol, obrazložitev, ki je bila ustna,
               tukaj je bila dobri dve minuti in ni obsegala nič več kot je že tukaj napisano
               oziroma tudi nobene druge informacije. To recimo kot prva zanimivost. Kot druga
               zanimivost, ki naj pokaže na to, da je parlament oziroma, da so poslanci zelo zelo
               benevolentni, tako do vlade, kot tudi do tega, da se sprejme ta sporazum. Sporazum je
               bil podpisan 10. junija 1996, vlada je 21. novembra 1996 sprejela uredbo, s katerimi
               je ta sporazum, bom rekel mu dala veljavo, da je s 1.1.1997 postal in se začel že
               uporabljati, tistega dne je tudi sprejela sklep, da se nemudoma to zadevo pošlje v
               Državni zbor, 21. novembra 1996. Papir, na vladnem papirju je datum zdaj, to kar smo
               zdaj mi dobili v obravnavo, 27.3.1997, plus nekaj dni, to pomeni začetka aprila smo
               dobili to v parlament. Člani odbora smo to dobili 15. aprila, obravnavamo danes 18.
               aprila in bom verjetno tudi z razširitvijo dnevnega reda začeli ta sporazum
               obravnavati po 22. aprilu. Tisti, ki te datume skupaj sešteje in dneve sešteje, bo
               videl, da je očitek, ki nekako prihaja, kot da parlament ne želi tega, zadeve
               obravnavati, povsem nekorekten in tudi netočen, pač pa, da so datumi, ki jih je vlada
               porabila in čas, ki ga je vlada porabila, je bistveno drugačen.</p>
               <p>Zdaj pa, jaz imam tukaj glede na to obrazložitev samo eno opombo, ki je tudi na neki
               način vprašanje in potem tudi vprašanje. Poglejte v obrazložitvi, finančne posledice
               izvajanja začasnega sporazuma, piše, da je ena od posledic to, da bo proračun izgubil
               toliko in toliko milijard tolarjev in potem je trditev, to so sredstva, ki se jim
               država odreka itn. Ampak to ni res, da se jim odreka. Poglejte, mi imamo v paketu
               gospodarskih ukrepov zakon o davku na ne vem kakšne avtomobile in obrazložitev, ki je
               bila dana s strani finančnega ministra, pravi, da je ta davek potreben zato, ker je
               izpad dohodka pri carinah, ker smo morali pač znižati zaradi tega sporazuma carine,
               kar pomeni, da ta trditev, ki je v obrazložitvi finančne ocene sporazuma, je povsem
               napačna in zavajajoča. Mene bi zanimalo, kljub vsemu je ta sporazum že štiri mesece,
               se ga uporablja, pa, ali ima<stage type="mag"/> <stage>(nadaljevanje)</stage>
               vlada, bom rekel s strani zbornice ali pa gospodarstva kot celote kakšen odziv kakšen
               eho na to kaj je že pozitivnega ali pa negativnega ta sporazum prinesel. In potem je
               tukaj še ena trditev in sprašujem, če je res točna. Ratifikacija začasnega sporazuma
               ne narekuje spremembe obstoječe oziroma sprejema nove notranje zakonodaje. Sedaj
               glede na to kaj piše v 5. točki na prvi strani kaj vsebuje ta začasni sporazum, pa
               nisem povsem prepričan, da je to res, ta sporazum pravi in se nanaša na trgovinski
               del sporazuma, ok. ter določbe o konkurenci, intelektualni lastnini, državnih
               monopolih tržne narave, javnih podjetjih in podjetij s posebnimi ali s ključnimi
               pravicami. Dvomim, ne poznam zato pa sprašujem, da je potem ta trditev, da ni znotraj
               domače zakonodaje na tem področju, ki ga tukaj obrazložitev našteva, da ni potrebno
               res nič storiti. Sicer pa bom sporazum podprl, ker mislim, da je tudi že velja tudi
               ga bomo podprli kot stranka Krščanskih demokratov, vendar mislim, da je prav, da se
               te stvari, ki sem jih opozoril opozori in da, če bi pa podrobno vendar časa pa ni
               bilo, verjetno študirali pa bi našli pa še kakšno problematično zadevo, vendar v tem
               trenutku jasno glede na proceduro, da se ratificira sporazum, ki je podpisan je možno
               bodi si ga ratificirat ali ne ratificirat, kar pomeni, da s tega vidika in mislim, da
               je koristen tako, da ne bo sporno, da bi bilo da jaz dvomim v koristnost tega
               gospodarskega, trgovinskega dela tega sporazuma. Ta sporazum je gotovo koristen in
               gotovo je tudi prinesel za gospodarstvo že marsikaj dobrega, očitno pa res ni
               prinesel za državo, ker ima premalo davkov in bo zaradi tega uvajal nove davke. Hvala
               lepa.</p>
            </sp>
            <sp xml:id="SDT2-OZMO-Redna-006-1997-04-18.sp98">

               <speaker>PREDSEDNIK JELKO KACIN:</speaker>

               <p>... <stage>(se ne sliši ničesar)</stage> ... Prosim predstavnika Ministrstva za zunanje zadeve, da
               odgovori na vprašanje.</p>
            </sp>
            <sp xml:id="SDT2-OZMO-Redna-006-1997-04-18.sp99">

               <speaker>GOSPOD ______ :</speaker>

               <p>Hvala lepa, gospod predsednik. Najprej bi povedal, da je bil začasen sporazum
               podpisan 11. novembra 1996 v Bruslju in glede na to, da v rokih, ki so bili določeni
               v sporazumu ni bilo mogoče izpeljati postopka za njegovo uveljavitev s 1. januarjem
               saj bi to predpostavljalo postopek ratifikacije, ki bi morala biti končana 96 je
               vlada potem pristopila k uredbi o njegovi začasni uporabi od 1. januarja 1997.</p>
               <p>Kar zadeva potrebo oziroma narekovanje sprememb obstoječe oziroma nove notranje
               zakonodaje smo na stališču, da ta začasni sporazum dejansko ne narekuje dodatnih
               sprememb. Seveda te spremembe bodo nastopile ob samem sporazumu o pridružitvi. Hvala
               lepa.</p>
            </sp>
            <sp xml:id="SDT2-OZMO-Redna-006-1997-04-18.sp100">

               <speaker>PREDSEDNIK JELKO KACIN:</speaker>

               <p>Prosim, gospod Mozetič.</p>
            </sp>
            <sp xml:id="SDT2-OZMO-Redna-006-1997-04-18.sp101">

               <speaker>MIROSLAV MOZETIČ:</speaker>

               <p>Če sem prav slišal je sedaj bilo rečeno 11. novembra 1996, ampak tako prvi stavek bo
               treba obrazložiti in potem je tudi to narobe, piše 10. junija 1996 je Republika
               Slovenija z Evropsko unijo podpisala evropski sporazum o pridružitvi med Republiko
               Slovenijo.</p>
            </sp>
            <sp xml:id="SDT2-OZMO-Redna-006-1997-04-18.sp102">

               <speaker>PREDSEDNIK JELKO KACIN:</speaker>

               <p>Ja, prosim.</p>
            </sp>
            <sp xml:id="SDT2-OZMO-Redna-006-1997-04-18.sp103">

               <speaker>GOSPOD ______ :</speaker>

               <p>Hvala lepa. Torej 10. junija je bil podpisan pridružitveni sporazum, 11. novembra pa
               je bil podpisan samo začasni sporazum, ki predstavlja trgovinski del celotnega
               pridružitvenega sporazuma. Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp104">

               <speaker>PREDSEDNIK JELKO KACIN:</speaker>

               <p>Hvala lepa. Ugotavljam, da smo izčrpali razpravo o tej točki dnevnega reda.
               Predlagam sklep, odbor je pri obravnavi upošteval mnenje sekretariata za zakonodajo
               in pravne zadeve, ki na predlog zakona ni imel pripomb. Ugotovljene pa so bile
               nekatere manjše jezikovne napake, ki bodo popravljene v dogovoru s predlagateljem pri
               končni redakciji besedila. Odbor je pri obravnavi upošteval tudi mnenje Komisije za
               evropske zadeve, ki predloga zakona podpira. Odbor je soglašal z navedenim predlogom
               zakona in zato predlagal Državnemu zboru Republike Slovenije naj ga uvrsti na dnevni
               red svoje 4. redne seje in ga sprejme. Želi kdo razpravljati o sklepu? <stage>(Ne.)</stage>
               Glasujemo!</p>
               <p>Kdo je za? Je kdo proti? <stage>(Ne.)</stage></p>
               <p>Ugotavljamo, da je sklep sprejet soglasno. <stage type="mag"/>
               </p>
            </sp>
            <sp xml:id="SDT2-OZMO-Redna-006-1997-04-18.sp105">

               <speaker>PREDSEDNIK JELKO KACIN:</speaker>

               <p>V odsotnosti poslanca Hvalice ugotavljamo, da smo izčrpali to točko dnevnega reda in
               prehajamo na <title>4. TOČKO - PREDLOG ZAKONA O RATIFIKACIJI SPORAZUMA O USTANOVITVI
                  MEDNARODNEGA CENTRA ZA SENZORIČNO OCENA VINA.</title> Prosim predstavnico vlade, da
               predstavi dokument.</p>
            </sp>
            <sp xml:id="SDT2-OZMO-Redna-006-1997-04-18.sp106">

               <speaker>GOSPA______________:</speaker>

               <p>Junija 1996 sta tedanji direktor Mednarodne organizacije za trto in vino, ki ima 46
               držav članic in pa v imenu Vlade Republike Slovenije tedanji kmetijski minister
               doktor Jože Osterc podpisala sporazum, ki predvideva ustanovitev centra za senzorično
               oceno vina kot izpostave Mednarodne organizacije za trto in vino. Dejavnost je
               prestižne narave in izobraževanje degustatorjev iz celega sveta s ciljem pridobitve
               diplome, ki bo predpogoj za sodelovanje na mednarodnih degustacijah, ki potekajo pod
               pokroviteljstvo OJV-ja, to so pa vse večje mednarodne degustacije. Glede na opozorilo
               in pa dodatni sklep zainteresiranega odbora Državnega zbora, to je Odbora za
               kmetijstvo, da naj vlada ponovno preuči predlagan sedež mednarodne organizacije, pa
               ugotavljamo, da smo z željo po decentralizaciji sedež prestavili iz Ljubljane na
               vinorodno Primorsko in da so Primorci že pred samim podpisom sporazuma podpisali
               pismo o nameri, s katerim se tudi zavezujejo, da bodo večji del stroškov delovanja
               tega centra krili sami. Zato menimo, da je pravilno, da je sedež tega centra v Novi
               Gorici. Hvala.</p>
            </sp>
            <sp xml:id="SDT2-OZMO-Redna-006-1997-04-18.sp107">

               <speaker>PREDSEDNIK JELKO KACIN:</speaker>

               <p>Hvala lepa. Imamo tudi mnenje Odbora za kmetijstvo, ki je pozitivno. Ne bi prebiral
               zadev. Želi kdo razpravljati o dokumentu? Gospod Lešnik, prosim.</p>
            </sp>
            <sp xml:id="SDT2-OZMO-Redna-006-1997-04-18.sp108">

               <speaker>ZORAN LEŠNIK:</speaker>

               <p>Gospod predsednik, mnenje Odbora za kmetijstvo, gozdarstvo in prehrano je v resnici
               pozitivno. Vendar razšli smo se pri tem sedežu zato, ker je odbor ugotovil, da
               izgleda, da niso bili vsi zainteresirani povabljeni k dogovoru. Primorci so se
               angažirali, združili, dali svojo ponudbo, medtem ko, izgleda, so ostali deli, in tu
               je prevladalo eno mnenje, jaz pa tu ne govorim iz nekega lokalpatriotizma, tudi na
               Odboru za kmetijstvo nisem tako zastopal tega stališča, zdaj gospa ponovno pravi, da
               nekako Ministrstvo za kmetijstvo, gozdarstvo in prehrano vztraja pri tem, da bi bil
               sedež tam. Ne vem, preden se naj bi odločilo o tem, kje naj bi bil sedež, bi se naj
               vendarle povprašalo vse prizadete slovenske vinogradnike. Ampak prosim, da se ne bomo
               napačano razumeli, ko rečem s tem, ampak vsa področja, vemo, da imamo podravsko -
               posavski vinorodni rajon in pa <stage type="mag"/><stage>(Nadaljevanje)</stage> primorski vinorodni rajon, ker osebno pač smatrajo, da je
               prevelika oddaljenost in da bi bilo primernejše, če bi v enem takem geopolitičnem
               središču, ne sicer tu pri Litiji, ampak v Celju, kjer je že Združenje za
               vinogradništvo in vinarstvo Slovenije. Toliko. Hvala lepa.</p>
            </sp>
            <sp xml:id="SDT2-OZMO-Redna-006-1997-04-18.sp109">

               <speaker>PREDSEDNIK JELKO KACIN:</speaker>

               <p>Feri Horvat, prosim.</p>
            </sp>
            <sp xml:id="SDT2-OZMO-Redna-006-1997-04-18.sp110">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Jaz ne podcenjujem tega problema sedeža in
               rešpektiram sklep Odbora za kmetijstvo, vendar ker sedež direktno, če jaz prav
               razumem zadevo, ne zadeva zakona o ratifikaciji, potem mislim, da ne bi bilo prav, da
               bi zdaj spet domači špetir prenašali navzven, v odnos do te organizacije. In da mi
               damo pozitivno mnenje, da predlagamo zboru, da sprejme zakon o ratifikaciji, tisti
               problem sedeža se pa naj vzporedno obravnava, če je potrebno.</p>
            </sp>
            <sp xml:id="SDT2-OZMO-Redna-006-1997-04-18.sp111">

               <speaker>PREDSEDNIK JELKO KACIN:</speaker>

               <p>Jaz bi želel - dr. Zagožen.</p>
            </sp>
            <sp xml:id="SDT2-OZMO-Redna-006-1997-04-18.sp112">

               <speaker>DR. FRANC ZAGOŽEN:</speaker>

               <p>Torej, jaz tudi predlagam, da podpremo ta sporazum. K temu bi samo rekel, da če se je
               mednarodni urad za vinsko trto in vino uskladil in to ponudil Sloveniji, upam, da se
               bomo tudi Slovenci in da se ne bomo okrog tega sprli kasneje. Res pa je, Primorci so
               bili od začetka, ko je ideja nastajala, pri tem aktivni in zainteresirani.</p>
            </sp>
            <sp xml:id="SDT2-OZMO-Redna-006-1997-04-18.sp113">

               <speaker>PREDSEDNIK JELKO KACIN:</speaker>

               <p>Kolegice in kolegi, jaz bi sklenil razpravo v naslednje sklepe. Najprej bi vse sklepe
               šli skozi, pa bi potem razpravljali.</p>
               <p>Prvič. Odbor je pri obravnavi upošteval mneje Odbora za kmetijstvo, gozdarstvo in
               prehrano, ki predlog zakona podpira.</p>
               <p>Drugič. Odbor je soglašal z navedenim predlogom zakona in zato predlaga Državnemu
               zboru Republike Slovenije, naj predlog obravnava na svoji seji in ga sprejme.</p>
               <p>In zdaj ta dodatni, na podlagi teh treh intervencij. Odbor za mednarodne odnose je
               na predlog Odbora za kmetijstvo, gozdarstvo in prehrano, sprejel tudi naslednji
               sklep: "Odbor za mednarodne odnose poziva Vlado Republike Slovenije, da do pričetka
               obravnave navedenega predloga zakona, ponovno prouči in utemelji primernost sedeža
               mednarodnega centra za senzorično oceno vina v Novi Gorici."</p>
               <p>Mislim, da to odraža. Želi gospa Špela Trpin kaj dodati?</p>
            </sp>
            <sp xml:id="SDT2-OZMO-Redna-006-1997-04-18.sp114">

               <speaker>ŠPELA TRPIN:</speaker>

               <p>V samem zakonu tako ali tako ni sedeža, tako da mislim, da je brezpredmetno, da do
               same obravnave v parlamentu to obravnava vlada. Bomo pa še enkrat proučili. Moram pa
               povedati vsem, kljub vsemu, da smo se pogovarjali tudi s Štajerci, in da so
               ugotovili, da so Primorci res ponudili toliko, kot sami ne morejo ponuditi, tako da
               mislim, da je brezpredmetna razprava na to temo.</p>
            </sp>
            <sp xml:id="SDT2-OZMO-Redna-006-1997-04-18.sp115">

               <speaker>PREDSEDNIK JELKO KACIN:</speaker>

               <p>No, jaz bi lepo prosil predstavnico vlade, da poslancev ne poučuje, kdaj je razprava
               predmetna in kdaj je brezpredmetna. O tem bomo pač odločali sami. Drugič, tudi ne
               želim, da bi razpravljali v tem smislu, da so sklepi neuresničljivi oziroma da vlada
               k temu ni zavezana. Naš sklep je tukaj zabeležen oziroma pripravljen ravno zato, da
               bi vlado prisilili, da prepreči blamažo Republike Slovenije v mednarodnih odnosih, če
               se bomo prerekali okrog tega. Res je, da v zakonu eksplicitno piše, da vlada določi
               sedež. Ampak če vlada želi, da bomo to zadevo obravnavali, želimo, da pred tem doseže
               konsenz in nas prepriča, da smo se tem špetirom na ta način tudi izognili. Zato dajem
               na glasovanje tak predlog sklepov, kot sem ga predlagal.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Hvala. Ugotavljam, da je točka dnevnega reda izčrpana. Zahvaljujem se predstavnici
               vlade.</p>
               <p>Prehajamo na <title>TOČKO 4.A - RATIFIKACIJA VREMENSKE NAPOVEDI,</title>
               to je <title>PREDLOG ZAKONA O RATIFIKACIJI SPORAZUMA O SODELOVANJU MED REPUBLIKO SLOVENIJO
               IN EVROPSKIM CENTROM ZA SREDNJEROČNE VREMENSKE NAPOVEDI.</title>
               </p>
            

               <p>Predstavnik vlade, gospod Mahnič. <stage type="mag"/>
               </p>
            </sp>
            <sp xml:id="SDT2-OZMO-Redna-006-1997-04-18.sp116">

               <speaker>GOSPOD MAHNIČ:</speaker>

               <p>Hvala, gospod predsednik. Ta sporazum je bil sklenjen z menjavo not med direktorjem
               tega centra gospodom Barishem? in direktorjem Hidrometerološkega zavoda Slovenije dr.
               Hrčkom. Sporazum ureja sodelovanje na tej ravni med Slovenijo in Evropskim centrom.
               Pomembno je zaradi tega, da bo prišlo do izmenjave podatkov na tem področju, torej
               tudi z vidika Ministrstva za zunanje zadeve bi še na to opozoril, da je v 9. členu
               določen prispevek Slovenije in je pomembno tudi s tega vidika, da se ta sporazum
               čimprej ratificira, ker je ta prispevek vezan tudi časovno, če bi se nekaj časa to
               zavleklo bi bila ta številka potem vprašanje ponovne proučitve in obravnave.</p>
               <p>Ker je predlagatelj v vsebinskem smislu Ministrstvo za okolje in prostor
               Hidrometerološki zavod, če so kakšna vprašanja glede vsebine sporazuma, bodo
               predstavniki iz Ministrstva za okolje in prostor dali podrobnejša pojasnila.
               Hvala.</p>
            </sp>
            <sp xml:id="SDT2-OZMO-Redna-006-1997-04-18.sp117">

               <speaker>PREDSEDNIK JELKO KACIN:</speaker>

               <p>Hvala lepa. Želi od 13 še prisotnih poslank in poslancev razpravljati? <stage>(Ne.)</stage> Gospod
               Gostiša, prosim.</p>
            </sp>
            <sp xml:id="SDT2-OZMO-Redna-006-1997-04-18.sp118">

               <speaker>LEON GOSTIŠA:</speaker>

               <p>Imam pripombo na 13. člen, kjer govori kaj se zgodi v primeru oboroženega spopada.
               Moti me besedilo v drugem stavku, kjer piše, da lahko o prekinitvi ena pogodbena
               stranka sama odloči. Mislim, da je zadeva lahko problematična, ker vemo, da v taki
               situaciji so lahko ti podatki dragoceni pri samem vodenju vojaških operacij in mogoče
               bi veljalo ta del celo spustiti, ali pa najti neko drugo varianto besedila.</p>
            </sp>
            <sp xml:id="SDT2-OZMO-Redna-006-1997-04-18.sp119">

               <speaker>PREDSEDNIK JELKO KACIN:</speaker>

               <p>Predstavnik vlade.</p>
            </sp>
            <sp xml:id="SDT2-OZMO-Redna-006-1997-04-18.sp120">

               <speaker>GOSPOD MAHNIČ:</speaker>

               <p>Torej, ob tem vprašanju gospoda poslanca, bi najprej opozoril na dejstvo, da gre za
               že sklenjen sporazum in da v tem trenutku odbor obravnava predlog zakona, da se
               ratificira. Če bi se želelo karkoli spreminjati v tem sporazumu, bi to pomenilo,
               odložitev ratifikacije in ponovna pogajanja o sklenitvi torej o spremembi že
               sklenjenega sporazuma, kar mi kot vlada ne ocenjujemo kot ustrezno v tej situaciji.
               Gre za to, da pač ta člen omogoča, da v taki situaciji, ki bi lahko nastala, da se
               začasno in piše, da se začasno prekine uresničevanje sporazuma, ne pa odpove sam
               sporazum. Tak je bil njihov tipski sporazum, ki je bil tudi že sklenjen z nekaterimi
               drugimi državami, ki so v podobni situaciji in moram reči, da s strani vlade nismo
               videli v tem predlogu nič takega, kar bi bilo proti interesom sodelovanja. To gre za
               čisto hipotetično situacijo. Hvala.</p>
            </sp>
            <sp xml:id="SDT2-OZMO-Redna-006-1997-04-18.sp121">

               <speaker>PREDSEDNIK JELKO KACIN:</speaker>

               <p>Hvala lepa. Gospod Gostiša.</p>
            </sp>
            <sp xml:id="SDT2-OZMO-Redna-006-1997-04-18.sp122">

               <speaker>LEON GOSTIŠA:</speaker>

               <p>Mene ne moti drugega, razen tega, da lahko odloča o prekinitvi sporazuma ena
               pogodbenica, kar je lahko center in je lahko tudi motivirana ta odločitev z nekimi
               drugimi vzroki, ne samo z čisto tehničnimi vzroki. Lahko je tudi postavljena na eno
               stran.</p>
               <p>Glede celotnega člena imam samo to pripombo.<stage type="mag"/>
               </p>
            </sp>
            <sp xml:id="SDT2-OZMO-Redna-006-1997-04-18.sp123">

               <speaker>PREDSEDNIK JELKO KACIN:</speaker>

               <p>Hvala lepa. Lahko zaključimo razpravo? Želi predstavnik vlade besedo?</p>
            </sp>
            <sp xml:id="SDT2-OZMO-Redna-006-1997-04-18.sp124">

               <speaker>GOSPOD__________:</speaker>

               <p>Hvala. Mogoče, mislim to gre za tehnično zadevo. V primeru izbruha vojne bi lahko
               prišlo do prekinitve teh zvez in to je osnovni namen tukaj. Ne gre za političen, tudi
               center ne bo, mislim, to je organizacija, ki se ne ukvarja z nekimi mednarodnimi,
               mislim političnimi zadevami, ampak je strokovna organizacija. Hvala.</p>
            </sp>
            <sp xml:id="SDT2-OZMO-Redna-006-1997-04-18.sp125">

               <speaker>PREDSEDNIK JELKO KACIN:</speaker>

               <p>Hvala lepa. Jaz predlagam, da odločamo o naslednjem predlogu sklepa. Odbor je pri
               obravnavi upošteval mnenje Sekretariata za zakonodajo in pravne zadeve, ki na predlog
               zakona ni imel pripomb. Odbor je soglašal z navedenim predlogom zakona in zato
               predlagala Državnemu zboru Republike Slovenije, naj predlog obravnava na svoji seji
               in ga sprejme.</p>
               <p>Kdo je za? <stage>(10 članov.)</stage> Je kdo proti? <stage>(? članov.)</stage></p>
               <p>Ugotavljam, da je predlog sprejet.</p>
               <p>Prehajam na <title>5. TOČKO DNEVNEGA REDA - POBUDA ZA PRISTOP K KONVENCIJI O PRESOJI
                  VPLIVOV NA OKOLJE, KI SEGAJO ČEZ DRŽAVNE MEJE.</title> Želi besedo predstavnik
               vlade? Odsvetujem, ampak sprašujem, če želite. Hvala.</p>
               <p>Predlagam naslednji sklep. Smo na meji sklepčnosti namreč. Odbor je obravnaval
               navedeno pobudo in se z njo strinjal. Ob tem je odbor upošteval stališča Odbora za
               infrastrukturo in okolje, ki predlaga Odboru za mednarodne odnose kot matičnemu
               delovnemu telesu, da podpre pobudo za pristop h konvenciji. Predlagam, da glasujemo o
               tako formuliranem sklepu.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo to točko dnevnega reda izčrpali.</p>
               <p>Prehajam na <title>6. TOČKO DNEVNEGA REDA - OSNUTEK PRAVILNIKA O IZVAJANJU MEDNARODNIH
                  DEJAVNOSTI DRŽAVNEGA ZBORA.</title> Pravilnik smo vam posredovali v pisni obliki.
               Poslanec Feri Horvat je že dal pisne pripombe na ta pravilnik. Javlja se Roman
               Jakič.</p>
            </sp>
            <sp xml:id="SDT2-OZMO-Redna-006-1997-04-18.sp126">

               <speaker>ROMAN JAKIČ:</speaker>

               <p>Hvala za besedo. Jaz mislim, da gre pohvala službi za mednarodne odnose, da je
               pravilnik pripravila. Jaz sicer ne vem, kako je prej, na podlagi česa je bilo, ampak
               seveda hvale vredno, da je osnutek pravilnika pred nami. Jaz bi želel opozoriti
               predvsem na tri zadeve. Seveda pozitivno se mi zdi, da se uvajajo kriteriji za
               sodelovanje na multilateralnih srečanjih, ki so naslovljene na Državni zbor, kot so
               seveda poznavanje problematike aktivnosti oziroma aktivna udeležba poslanca, ki gre
               na pot in pa znanje tujih jezikov. Bi imel pa seveda pripombo ali pa razmislek ob 3.
               členu, ki govori o bilateralnem obisku enkrat letno in povratnem v naslednjem letu,
               seveda izhajajoč iz, mislim tudi sklepov oziroma razprav, ki smo jih imeli na začetku
               oziroma v jutranjih urah, ko smo govorili, da seveda bo treba intenzivirati določene
               obiske in izmenjave in bi bilo treba vredno premisleka, ali zafiksirati, da je lahko
               uradni bilateralni obisk samo enkrat na leto in povratni naslednje leto.</p>
               <p>In pa razmislek o 5. členu, izhajajoč iz dejstva, prav tako izrečenega, da bi seveda
               aktivnost Državnega zbora, vlade in v bistvu vseh institucij usmerjena v
               intenziviranje odnosov z državami glede različnih, od sprejema v Evropsko unijo do
               seveda nestalnega članstva v Varnostnem svetu Združenih narodov, bi seveda dal tukaj
               v razmislek, da oziroma predlog, da Služba za mednarodne odnose dobi okrepitev, ker
               bo seveda večji del stvari, ki bi jih bomo razpravljali v tem parlamentu, bo seveda
               padlo na strokovne službe oziroma strokovno službo za mednarodne odnose, zato seveda
               predlagam, da bi v tem kontekstu razmislili in predlagali kot Odbor<stage type="mag"/> <stage>(Nadaljevanje)</stage> za mednarodne odnose, zato seveda
               predlagam, da bi v tem kontekstu razmislili in predlagali kot Odbor za mednarodne
               odnose Državnemu zboru oziroma tistim, ki so za to zadolženi; jaz sicer ne vem,
               generalni sekretar, ki da poskrbi, da bo seveda strokovna služba ojačana, in bo lahko
               izpolnjevala določbe, ki si jih je sama sebi pripisala v 5. členu tega pravilnika o
               izvajanju mednarodne dejavnosti v Državnem zboru, ker mislim, da seveda trenutna
               situacija ni v prid temu, da bi seveda lahko tako obširno materijo, ki jo v
               naslednjih mesecih mislimo narediti v Državnem zboru, ta ekipa fizično zmogla; ne
               govorim, strokovno je zelo dobro podkovana, ampak fizično in obseg dela je prevelik
               za tako majhno število ... Hvala.</p>
            </sp>
            <sp xml:id="SDT2-OZMO-Redna-006-1997-04-18.sp127">

               <speaker>PREDSEDNIK JELKO KACIN:</speaker>

               <p>...<stage>(Ni vključen.)</stage>...</p>
            </sp>
            <sp xml:id="SDT2-OZMO-Redna-006-1997-04-18.sp128">

               <speaker>IVO HVALICA:</speaker>

               <p>Hvala lepa. Pripombo imam na 5. člen in sicer na drugi odstavek. Ta odstavek, tako
               kot je predlagan, se glasi: "Za pripravo in izvedbo obiskov posameznih delovnih teles
               Državnega zbora so odgovorni strokovni sodelavci teh delovnih teles, Služba za
               mednarodne odnose pa jim zagotovi svojo strokovno pomoč." Tukaj mislim, da stvari
               niso razmejene, ta odgovornost in predlagam naslednje - to je vsebinska zadeva sicer
               - torej da bi tehnično in organizacijsko izvedbo in pripravo obiskov posameznih
               delovnih teles, izpelje Služba za mednarodne odnose. Za vsebinsko pripravo obiskov in
               poročilo, obiski pa so odgovorni strokovni delavci teh delovnih teles.</p>
               <p>Gre namreč zato, da prvenstvena služba Službe za mednarodne odnose je izvajanje
               mednarodne dejavnosti Državnega zbora, medtem ko so strokovne službe posameznih
               odborov, predvsem pripravljajo gradiva za seje delovnih teles in seje Državnega
               zbora. Mislim, da sem, da je jasno, tako kot pred menoj kolega Jalič tudi sam mislim,
               da je potrebno ustrezno izpopolniti kadrovsko Službo za mednarodne odnose; ta je do
               sedaj, torej zaenkrat nezadostna. Tukaj bi ponovno opozoril na tisto, kar mene
               večkrat peče, to je tudi protokol. S tem v zvezi bi moral to zadevo povezati. V
               glavnem je protokol, v 90% se nanaša na mednarodno dejavnost in nas, zaradi tega bi
               rad ta protokol v okviru Službe za mednarodne odnose.</p>
               <p>Bom to, kar sem predlagal za spremembo drugega odstavka 5. člena, podal tudi pisno.
           </p>
            </sp>
            <sp xml:id="SDT2-OZMO-Redna-006-1997-04-18.sp129">

               <speaker>PREDSEDNIK JELKO KACIN:</speaker>

               <p>Hvala lepa. Predlagal bi, da danes o tem ne odločamo, ampak glede, da to, da smo
               dobili dvakrat vsebinske pripombe s strani gospoda Jakiča, s strani gospoda Hvalice,
               ki bo stvar dodal tudi pismo in pa to, kar je gospod Feri Horvat že dal, da se te
               stvari prouči, in da naslednjič pogledamo, kaj od tega je uresničljivo. Posebej še
               zaradi tega, ker je stanje takšno, kot je, delno tudi zaradi odločitev, ki so že bile
               sprejete, npr. protokol je sedaj izločen iz Službe za mednarodne odnose in gre nekam
               drugam in to so odločitve, na katere mi nismo imeli neposreden vpliv, ali pa smo
               včasih samo sami to izglasovali, morda v prejšnjem sklicu ne pa sedaj. Tako, da se -
               samo malo. Mi bomo te zadeve dodelili strokovnim službam in potem na eni od
               naslednjih sej se ponovno, na prvi seji pogovarjali o tem pravilniku, ker dejstvo pa
               je, da bi kot predsednik želel ugotoviti, da to je korak naprej, da je potem veliko
               lažje opravljati mednarodno dejavnost, jo spremljati in potem tudi razmejiti
               odgovornost za nekatere zadeve.</p>
               <p>Prosim gospod Lešnik.</p>
            </sp>
            <sp xml:id="SDT2-OZMO-Redna-006-1997-04-18.sp130">

               <speaker>ZORAN LEŠNIK:</speaker>

               <p>Vprašal bi samo, kaj to pomeni, da ne bi dajali nič več pripomb?</p>
            </sp>
            <sp xml:id="SDT2-OZMO-Redna-006-1997-04-18.sp131">

               <speaker>PREDSEDNIK JELKO KACIN:</speaker>

               <p>Ne, ne. Če so pripombe bi prosil, da jih posredujete v pisni obliko.</p>
            </sp>
            <sp xml:id="SDT2-OZMO-Redna-006-1997-04-18.sp132">

               <speaker>ZORAN LEŠNIK:</speaker>

               <p>Dobro, v redu.</p>
            </sp>
            <sp xml:id="SDT2-OZMO-Redna-006-1997-04-18.sp133">

               <speaker>PREDSEDNIK JELKO KACIN:</speaker>

               <p>Tako, da bi na naslednji seji OMA vse te pripombe, ki bi prišle v pisni obliki, že
               upoštevali in pravilnik ustrezno dopolnili in potem o njem razpravljali in odločali.
               Lahko tako? <stage>(Ja.)</stage> Ne bom dajal sklepov na glasovanje. <stage type="mag"/>
               </p>
               <p>Prehajamo na <title>TOČKO 7 - MEDNARODNA DEJAVNOST DRŽAVNEGA ZBORA.</title>
               </p>
               <p>Tukaj pa nekaj konkretnih potreb in zahtev.</p>
               <p>Najprej, 29.4. ob 13.00 uri naj bi imeli srečanje s Klausom Neumannom. Gospod
               Neumann je general nemške vojske, hkrati pa je vodja vojaškega odbora Zveze NATO.
               Opravili bi razgovor z delegacijo Odbora za mednarodne odnose in Odbora za obrambo.
               Srečanje bo trajalo eno uro. Sestaviti pa moramo delegacijo, ki se bo udeležila tega
               razgovora. Mi pred tem nismo zbirali kandidatov za ta pogovor. Jaz osebno sem
               zainteresiran, da pri tem sodelujemo v čim večjem številu, ker je to ravno ena tistih
               akcij, o katerih smo se prej pogovarjali, da mora namreč parlament tudi po svoji
               plati veliko prispevati k temu, da bi do vključitve v prvem krogu v Zvezo NATO
               prišlo.</p>
               <p>Zato sprašujem, kolegice in kolege, kdo od vas je pripravljen sodelovati v tem
               razgovoru 29.4. ob 13.00 uri z generalom Klausom Neumannom? Je kakšen prostovoljec?
               Gospod Zagožen? Jaz bi predlagal, da se udeleži gospod Lenič, ki je v prejšnjem
               mandatu bil v delegaciji za NATO.</p>
            </sp>
            <sp xml:id="SDT2-OZMO-Redna-006-1997-04-18.sp134">

               <speaker>JOŽE LENIČ:</speaker>

               <p>Gospod predsednik, jaz bi z veseljem to naredil, sicer kandidiram tamle za nek Rim,
               tako, da če bom prisoten doma, bom z veseljem na tem razgovoru.</p>
            </sp>
            <sp xml:id="SDT2-OZMO-Redna-006-1997-04-18.sp135">

               <speaker>PREDSEDNIK JELKO KACIN:</speaker>

               <p>Aha. No, prosim, glede na to, da smo na meji sklepčnosti, in pozivam tudi strokovno
               službo, da vse člane Odbora za mednarodne odnose povpraša o tem in pridobi njihovo
               morebitno prijavo za sodelovanje na tem srečanju.</p>
               <p>Jaz bi samo predlagal sklep, da smo danes to potrdili in to obravnavali. Torej,
               omenjenega razgovora se bodo udeležili naslednji člani Odbora za mednarodne odnose -
               pisne prijave pa sprejema strokovna služba.</p>
               <p>Potem imamo Rim, "RoseRot" <stage>(?)</stage> seminar z naslovom "Prenova zavezništva", od 28. do
               30. aprila v Rimu. Za udeležbo so prijavljeni: Franc Kangler, Jože Lenič, Ivo
               Hvalica. Možna sta dva udeleženca. Gospod Lenič je tukaj prisoten in se želi
               udeležiti tega seminarja. 28. in 30. aprila - ne zasedamo zaenkrat, razen če bi se...
               <stage>(Medsebojni pogovor!)</stage>...</p>
            </sp>
            <sp xml:id="SDT2-OZMO-Redna-006-1997-04-18.sp136">

               <speaker>MARIA POZSONEC:</speaker>

               <p>29. zasedamo.</p>
            </sp>
            <sp xml:id="SDT2-OZMO-Redna-006-1997-04-18.sp137">

               <speaker>PREDSEDNIK JELKO KACIN:</speaker>

               <p>Je bil sprejet tak sklep? <stage>(Da.)</stage> Ja, potem pa moramo upoštevati tisto nepisano
               pravilo, da gresta predstavnik opozicije in predstavnik vladajoče koalicije, da ne
               spreminjamo razmerja sil. V tem primeru je iz opozicije gospod Hvalica, in predlagam,
               da se udeležita seminarja gospod Lenič in gospod Hvalica. Lahko?... <stage>(Medsebojni
               pogovor!)</stage>... Hvala za zaupanje, gospod.</p>
               <p>Imamo prošnjo poslanke Marie Pozsonec za udeležbo na 42. kongresu federalistične
               unije evropskih narodnih skupnosti, od 7. do 11. maja, v Porečah ob Vrbskem jezeru,
               na katero je povabil gostitelj kongresa, Narodni svet koroških Slovencev. Predlog
               sklepa: "Odbor se strinja, da se udeleži gospa Maria Pozsonec."</p>
               <p>Kdo je za? <stage>(... članov.)</stage> Je kdo proti? <stage>(Nihče.)</stage></p>
               <p>Hvala, sprejeto.<stage type="mag"/><stage>(Nadaljevanje)</stage> Konferenca o
               reformi Evropske unije in možnostih širitve od 19. do 23. maja v Varšavi, mi smo že
               2. aprila razpravljali o tem in sklenili, da se konference udeležita en član Odbora
               za mednarodne odnose in še en član Komisije za evropske zadeve. Služba je pisno
               zaprosila poslanske skupine, da dajo prijave. Dobili smo samo eno prijavo, in sicer
               LDS za Kacina, poslanska skupina italijanske in madžarske narodne skupnosti pa je
               sporočila, da nima predloga kandidata. Skratka, nimamo predloga Komisije za evropske
               zadeve.</p>
            </sp>
            <sp xml:id="SDT2-OZMO-Redna-006-1997-04-18.sp138">

               <speaker>DARJA LAVTIŽAR-BEBLER:</speaker>

               <p>Namreč, jaz sem dobila neko vprašanje naslovljeno name s strani evropske komisije, če
               bi se jaz hotela tega udeležiti, ampak zdaj, ko je naša poslanska skupina že
               predlagala gospoda Kacina, potem bi bilo morda prav, da naš odbor opozori predsednika
               evropske komisije, da oni dajo enega iz opozicije, recimo.</p>
            </sp>
            <sp xml:id="SDT2-OZMO-Redna-006-1997-04-18.sp139">

               <speaker>PREDSEDNIK JELKO KACIN:</speaker>

               <p>Dobro. Jaz predlagam, da sprejmemo sklep, v kolikor Komisija za evropske zadeve ne
               bo dala drugega predloga, se udeleži tega zasedanja gospa Lavtižar-Bebler. V redu?
               Smo slišali, ampak če Evropejce to ne moti, bomo pač potovali v dvoje.</p>
               <p>Predlagam, da gremo na naslednjo <title>TOČKO DNEVNEGA REDA - VABILO SLOVENSKEGA DEŽELNEGA GOSPODARSKEGA ZDRUŽENJA, NAJ
               DELEGACIJA DRŽAVNEGA ZBORA OBIŠČE SLOVENSKO GOSPODARSTVO IN PODJETNIKE V
               FURLANIJI-JULIJSKI KRAJINI.</title>
               </p>
               <p>Predlagam, da se v načelu dogovorimo. Cela vrsta razprav je bila, da se premalo
               ukvarjamo s Slovenci izven Slovenije, cela vrsta razprav je že bila o tem, da je
               treba krepiti njihovo gospodarsko osnovo. Moj predlog je bil, da pripravimo
               delegacijo, v kateri bi bili člani komisije za odnose s Slovenci v zamejstvu in po
               svetu, zdaj ne vem, kako se bo točno imenovala, Odbor za mednarodne odnose in Odbor
               za gospodarstvo in v mesecu maju obiščemo slovensko gospodarstvo in podjetnikov
               Furlaniji-Julijski krajini, da celotna delegacija ne šteje več kot sedem ljudi in da
               zberemo predloge s strani teh dveh delovnih teles Državnega zbora in potem na podlagi
               današnjega sklepa se udeležimo tega srečanja z našimi gospodarstveniki v Italiji.
               Lahko sprejmemo tak sklep? Hvala lepa.</p>
               <p>Potem še nekaj obvestil. Rad bi vas obvestil, da se pripravlja obisk predsednika
               Državnega zbora Janeza Podobnika v Avstriji, in sicer 5. in 6. maja 1997.</p>
               <p>Pripravlja se obisk delegacije makedonskega parlamenta v Sloveniji pod vodstvom
               predsednika Tita Petkovskega, ki naj bi bil predvidoma v Sloveniji 20.maja
                  1997.<stage type="mag"/> <stage>(Nadaljevanje)</stage> Pripravlja se obisk
               predsednice parlamentarne skupščine Sveta Evrope, gospe Leni Fischer v Sloveniji od
               20. do 22. maja 1997. Pred tremi dnevi mi je ta obisk ponovno potrdila in mislim, da
               gre za pomembno zadevo.</p>
               <p>In tretjič. Mednarodna konferenca o novih in obljubljenih demokracijah bo od 2. do
               4. septembra 1997 v Bukarešti. Ministrstvo za zunanje zadeve je vabilo prejelo.
               Predlaga pa, da se konference udeleži predstavnik Državnega zbora oziroma član Odbora
               za mednarodne odnose ob tem, da organizator krije stroške za enega udeleženca. Jaz
               mislim, da nam o tem zdaj ni treba odločati, gre za september, ampak vendarle rad bi
               opozoril na aktivnost Romunije, ki poskuša tudi z organizacijo takih prireditev in
               srečanj vplivati na to, da bi bila uvrščena v prvi krog širitve zveze NATO.</p>
               <p>In če dovolite pod točko razno. Se opravičujem, stvar je prišla, dokument je prišel
               šele danes v Službo za mednarodne odnose oziroma v Odbor za mednarodne odnose. Gre za
               spremljanje volitev v Veliki Britaniji, te bodo 1. maja. KVIAZ je o tem razpravljal
               in določil, da se kot opazovalca oziroma kot predstavnika Državnega zbora skupaj z
               nekaterimi drugimi parlamentarci srednje in vzhodne Evrope udeležita gospod Leon
               Gostiša in gospod Ciril Ribičič in spremljata volitve. Lahko potrdimo dogovor, ki je
               bil sprejet na KVIAZ-u.</p>
               <p>In druga zadeva, ravno tako prihaja iz KVIAZ-a in sicer kritje stroškov udeležbe
               predsednika Odbora za infrastrukturo in okolje, gospoda Jakoba Presečnika in Jožefa
               Zimška na 4. mednarodnem znanstvenem in strokovnim kolokvijem o upravljanju prometu,
               23. aprila v Mariboru ter na strokovni ekskurziji itn. Ne, pardon. Da bo Državni zbor
               za vsakega udeleženca kril stroške, kotizacija znaša 10.000 tolarjev za posameznega
               udeleženca, strokovna ekskurzija pa 80.000 tolarjev za vsakega udeleženca. Lahko
               potrdimo? Dajmo. Hvala.</p>
               <p>In samo še pod točko razno. V četrtek 24. aprila ob 17.30 uri bo v velikem salonu
               pogovor s strokovnjaki, tremi strokovnjaki, udeleženci mednarodne konference "Srednja
               in vzhodna Evropa in severno-atlantska varnost". Člani Odbora za mednarodne odnose -
               to je četrtek popoldan - v petek pa imamo konferenco tukaj ob 17.30 uri, pozno
               popoldan, pisno gradivo v zvezi s tem smo poslali v vseh poslanske skupine. Zadeva
               izhaja iz Odbora za obrambo in prosim, da se člani Odbora za mednarodne odnose, to
               velja za nas, kot tudi člani Odbora za evropske zadeve in člani Odbora za obrambo, po
               možnosti udeležite razgovora s temi tremi strokovnjaki. Prosim.</p>
            </sp>
            <sp xml:id="SDT2-OZMO-Redna-006-1997-04-18.sp140">

               <speaker>GOSPA____________:</speaker>

               <p>Eden od teh strokovnjakov je menda izreden strokovnjak na področju predvidevanja,
               izračunavanja stroškov<stage type="mag"/> <stage>(Nadaljevanje)</stage> NATA in
               se pravi, da bi bil verjetno tudi v povezavi z našo danes obravnavano točko dnevnega
               reda zelo zanimiv pogovor z njim. Hvala.</p>
            </sp>
            <sp xml:id="SDT2-OZMO-Redna-006-1997-04-18.sp141">

               <speaker>PREDSEDNIK JELKO KACIN:</speaker>

               <p>Hvala lepa. S tem po treh urah in 40 minutah zaključujem današnjo sejo Odbora za
               mednarodne odnose. Zahvaljujem se za vašo kooperativnost in vse, kar smo skupaj
               dosegli.</p>
               <stage>(Seja se je končala ob 13.44 uri.)</stage>
            </sp>
         </div>
      </body>
   </text>
</TEI>
