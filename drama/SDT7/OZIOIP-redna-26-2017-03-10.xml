<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZIOIP-redna-26-2017-03-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F26C97C5BD3A89FBC12580C9003420C3</idno>
               <idno type="custom" subtype="day">BF79C97841CA18A8C12580DF003308A5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=BF79C97841CA18A8C12580DF003308A5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIOIP-redna-26-2017-03-10.OZIOIP" n="26">
               <name>redna seja</name>
               <date when="2017-03-10"/>
            </setting>
         </settingDesc>
         <particDesc>
            <listOrg>
               <org xml:id="OZIOIP-redna-26-2017-03-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIOIP-redna-26-2017-03-10.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA INFRASTRUKTURO, OKOLJE IN PROSTOR</stage>
            <stage type="session">26. seja</stage>
            <stage type="date">(8. marec 2017)</stage>
            <stage type="chairman">Sejo je vodil Igor Zorčič, predsednik odbora. </stage>
            <stage type="time">Seja se je pričela ob 9.02. </stage>


            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Spoštovani, lep pozdrav.</p>
               <p>Vsem gostjam, kolegicam v tem prostoru, pa tudi državljankam pred televizijskimi
               ekrani čestitam ob 8. marcu, mednarodnem dnevu žena. Nedaven primer razprave
               poljskega poslanca v Evropskem parlamentu nas opozarja na to, da tudi ti humanistični
               in civilizacijski dosežki niso samoumevni in je prav, da se jih tudi v parlamentu
               vedno znova spomnimo in se jim poklonimo in se ogradimo od razprav, ki rušijo temelje
               človekovih pravic in enakopravnosti, ki so tudi osnova današnjemu prazniku.</p>
               <p>Obveščam vas <gap n="…"/> Pričenjam, najprej, 26. sejo Odbora za infrastrukturo, okolje in
               prostor.</p>
               <p>Obveščam vas, da nisem prejel nobenih opravičil. Po pooblastilu pa zaenkrat Ivan
               Škodnik nadomešča poslanko Vojko Šergan.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red: 1. Predlog zakona o spremembah in dopolnitvah zakona o varstvu
               okolja, druga obravnava, 2. Razno. Ker v poslovniškem roku nisem prejel nobenega
               predloga za spremembo dnevnega reda je ta določen, kot ste ga prejeli s sklicem seje
               odbora.</p>
               <p>Prehajamo na <title>1. TOČKO DNEVNEGA REDA, TO JE NA OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O VARSTVU OKOLJA, DRUGA OBRAVNAVA,</title>
               ki ga je Državnemu zboru v obravnavo po rednem postopku posredoval poslanec mag.
               Matej Tonin. Predlog zakona je bil prvotno uvrščen na 25. sejo Odbora za
               infrastrukturo, okolje in prostor. Pred začetkom obravnave je bil na podlagi 74.
               člena Poslovnika Državnega zbora podan predlog, da se razprave in odločanje o
               predlogu zakona preloži na eno od naslednjih sej. V skladu s terminskim programom
               Državnega zbora sem predlog zakona ponovno uvrstil na današnjo sejo odbora.</p>
               <p>Za obravnavo je bilo posredovano naslednjo gradivo: predlog zakona za dne 20. 12.
               2016, mnenje zakonodajno-pravne službe za dne 16. 1. 2017, mnenje Državnega sveta za
               dne 19. 1. 2017, mnenje Vlade za dne 26. 1. 2017 in pripombe Skupnosti občin
               Slovenije za dne 20. 1. 2017.</p>
               <p>V poslovniškem roku sta bila vložena tudi amandmaja Poslanske skupine Nove Slovenije
               – krščanskih demokratov k 1. in 2. členu.</p>
               <p>Vsa navedena gradiva so objavljena na spletni strani Državnega zbora. Na sejo so bili k obravnavi te točke
               povabljeni, predlagatelj poslanec mag. Matej Tonin, Ministrstvo za okolje in prostor,
               Državni svet, gospodarska zbornica Slovenije, Zbornica komunalnega gospodarstva,
               Skupnost občin Slovenije, Združenje občin Slovenije, Združenje mestnih občin
               Slovenije, ZEK, Zveza ekoloških gibanj Slovenije in Zakonodajno-pravna služba.
               Pričenjam drugo obravnavo predloga zakona v kateri bomo na podlagi 126. člena
               Poslovnika opravili razpravo in glasovanje o posameznih členih predloga zakona.</p>
               <p>Besedo dajem predstavniku predlagatelja, poslancu mag. Mateju Toninu, da nam poda
               dopolnjeno obrazložitev k predlogu zakona.</p>
            </sp>
            <sp who="SDT7:ToninMatej">

               <speaker>MAG. MATEJ TONIN (PS NSi):</speaker>

               <p>Dobro jutri, dober dan in seveda iskrene čestitke vsem ženam!</p>
               <p>Zakon, ki smo ga predlagali v Poslanski skupini oziroma, ki sem ga predlagal,
               spreminja Zakon o varstvu okolja in sicer spremembe, ki jih predlagam, na nek način
               želijo v ta naš pravni red pa tudi v prostor, naš, uvesti nek zdrav razum, če se temu
               tako lahko reče.</p>
               <p>Kaj pravzaprav predlagam? Zakon o varstvu okolja je že kar nekaj let, prav tako pa je
               bilo na podlagi tega Zakona o varstvu okolja sprejeta že leta 2001 posebna odredba,
               ki je določene stvari še natančneje urejala. In sicer, govorimo o centrih za
               zbiranje, sortiranje, ločeno zbranih odpadkov. Tukaj bi uvodoma rad poudaril razliko,
               da ne govorimo o regijskih centrih za odlaganje odpadkov, ker gre morda pri tej moji
               obravnavi ali pa pri tem mojem zakonu tudi za napačno razumevanje. Torej še enkrat
               zelo jasno poudarjam, danes se ne bomo pogovarjali o regijskih centrih kjer se ti
               odpadki odlagajo, ampak zgolj v manjših centrih, ki so jih na podlagi te odredbe
               občine dolžne zgraditi zato, da se tam odpadki sortirajo oziroma, da občani lahko
               prinesejo večje komunalne odpadke, ki se potem sortirajo, morda naprej obdelajo,
               odlagajo pa na drugih mestih. In ta odredba, ki danes velja in kot sem rekel, je bila
               sprejeta leta 2001, od slovenskih občin zahteva, da vsaka občina, izključene so tiste
               občine, ki imajo manj kot 3 tisoč prebivalcev, ampak vse slovenske občine, ki pa
               imajo več kot 3 tisoč prebivalcev, so pa dolžne zgraditi vsaj en tak zbirni center z
               obdelavo in zbiranje komunalnih odpadkov na vsakih 8 tisoč oziroma naselje, ki šteje
               več kot 8 tisoč prebivalcev še dodaten takšen zbirni center in potem nad 25 tisoč
               prebivalcev še dodatno. Skratka, če povem poenostavljeno, za večino to slovenskih
               občin pomeni, da morajo zgraditi vsaj en takšen zbirni center. Po podatkih, ki so mi
               jih dale posamezne občine, graditev takšnega zbirnega centra stane od 300 tisoč evrov
               pa do pol milijona evrov, odvisno od tega ali občine že imajo zagotovljeno zemljišče
               oziroma ali ga morajo še pridobiti oziroma ga kupiti. Tako, da na nek način
               predstavlja to kar en velik strošek za občine tako ali drugače. No, in kot sem dejal,
               ta odredba, ki te stvari od občin terja, je bila sprejeta že leta 2001. Danes smo
               leta 2017, še vedno pa v Sloveniji obstaja 22 takih občin, ki tega zbirnega centra v
               skladu s to odredbo še vedno nimajo zgrajenega. Ne gre za občine, ki bi bile lene
               oziroma zanikrne, po domače povedano, ne gre za občine, ki tega ne bi zgradile zaradi
               tega, ker mislijo, da je to nepotrebno, ker vendarle je potrebno priznati, da je v
               zadnjih desetih, petnajstih ali pa, če hočete, tudi dvajsetih letih je bil v
               Sloveniji narejen gromozanski napredek kar se tiče zbiranja in ločevanja odpadkov in
               seveda tudi taki centri prispevajo k temu in zdaj se postavlja ključno vprašanje,
               zakaj teh 121 občin teh stvari ni uredilo v skladu s to odredbo. In odgovor je zelo
               preprost in sicer, več ali manj gre to za nekdanje te velike komunalne občine ki, če
               se jih spomnite, ki jih je bilo v Sloveniji tam okrog 65 oziroma nekaj čez 60 in te
               občine imajo še danes skupaj urejene te  zbirne centre. Bom povedal dva konkretna primera. Iz
               koncev, kjer prihajam, je recimo nekdanja velika komunalna občina Kamnik, ki se je
               kasneje razdelila na občino Kamnik in Komenda, ima danes takšen skupen zbirni center
               na meji in obe občini opozarjata, da bi to prakso, kot jo imamo danes, da ta zbirni
               center poskušamo postavit nekje na meji, da bi to veljalo tudi v prihodnosti. Podoben
               takšen primer kot kamniško-komendski je tudi primer nekdanje komunalne občine
               Domžale. Mislim, da je župan Dragar na seji Državnega sveta to zelo plastično
               povedal. Iz nekdanje velike komunalne občine Domžale se je izdvojilo mislim, da nekih
               pet manjših občin: Moravče, Lukovica, Trzin, Mengeš. Situacija je približno taka.
               Povedal je za primer občine Trzin, kjer po tej odredbi, ki je sprejeta iz leta 2001,
               bi moral Trzin imeti svoj takšen zbirni center. Problem, ki pa ga občina Trzin ima,
               kljub temu, da je ena izmed najbogatejših slovenskih občin in ji zgraditev enega
               takšnega zbirnega centra ne bi smela predstavljati velikega problema, da enostavno
               nimajo prostora to umestiti. Župan Dragar je takrat na Državnem svetu rekel, oni
               nimajo prostora ne za britof, ne za nogometno igrišče in enostavno nimajo kam niti
               tega zbirnega centra umestiti, hkrati pa imajo dva kilometra čez mejo že obstoječi
               center, ki pa je v občini Domžale. Ministrica bo morda znala povedati tudi njen
               primer iz štajerskih koncev, kjer imata praktično sosednji občini Ruše, pa še ena
               občina, katere ime mi je sedaj ušlo iz glave, ampak morda ga bo <gap n="…"/> <stage>/ oglašanje iz
               dvorane/</stage> Prosim? Ga bo morda ministrica sama povedala, ampak gre za to, da občini
               nameravata takšen zbirni center zgraditi skoraj na identični lokaciji, edina stvar,
               ki ju ločuje je reka Drava. </p>
               <p>Zaradi vseh teh primerov je prišel moj zakon. Priznavam čisto odkrito, tisti, ki se
               boste v te stvari poglabljali, da je nesistemski zakon. Nesistemski zakon pa je
               zaradi tega, ker iz odredbe prenaša v zakon del določil, ki urejajo in določajo, kako
               in pod kakšnimi pogoji je potrebno te zbirne centre zgradit.</p>
               <p>Spomnim se, da sem bil za poslanca izvoljen decembra leta 2011 in vse od takrat je
               bil to že problem. Se pravi, 2011 je bilo deset let po sprejetju te odredbe, ki je
               bila sprejeta 2001, in je zahtevala, da občine to zgradijo. Že takrat so občine na te
               primere opozarjale. Spomnim se, da sem takrat kot poslanec vlagal več poslanskih
               vprašanj, prosil ministrstva, da bi vendarle to odredbo spremenili. Več ali manj so
               bili odgovori v vseh teh letih isti, in sicer, da se ministrstvo zaveda teh
               problemov, da situacijo poskuša reševat, da pripravlja novo odredbo in pri tem je
               vseh teh pet, zdaj bo že skoraj šest let ostalo. Tako da premaknilo se ni nič
               bistvenega. Zadeve so šle celo tako daleč, da je odredba celo že bila ali pa zdaj
               uredba pripravljena, ampak je bila potem iz seje vlade umaknjena, kar me nagovarja k
               temu, da so očitno nekateri lobiji zelo zainteresirani za to, da se to ne spremeni in
               da se to ne zgodi, zato pa se te stvari umikajo iz dnevnega reda Vlade.</p>
               <p>Torej, da grem pa zdaj na bistveno vsebino zakona. Ker poslanci nimamo možnosti
               spreminjati ali pisati uredb, to lahko dela samo minister in Vlada, imamo pa možnost
               predlagati zakone, sem določbe, ki so v uredbi namenjeni temu, pod kakšnimi pogoji se
               postavljajo te centri, prenesel v zakon in v zakonu tudi zapisal, da če se dve občini
               soglasno dogovorita, kar pomeni, da morata oba občinska sveta najbrž tako odločitev
               sprejet in potrdit, lahko zgradita tudi tovrsten skupni center, ki pa ne sme bistveno
               poslabševat dostopa in pa vseh ostalih logističnih elementov, ki tukaj zraven
               sovpadajo. Na takšen način bi na nek način rešili problem teh 22 občin. Najbrž se boste še vprašali
               zakaj, če sem od leta 2011 naprej opozarjal s poslanskimi vprašanji zakaj sem zdaj
               prišel z zakonom. Zato, ker so me začele občine opozarjati, da so dobile inšpekcijske
               odločbe, da jih zdaj so jih začeli že inšpektorji pod grožnjo nekih glob v
               prihodnosti opozarjati, da je v letu 2017 potrebno te centre zgraditi. In zdaj te
               občine potrebujejo neko odločitev kaj zdaj, ali bo na vrat na nos pa za vsako ceno
               treba to zgraditi, ali bo vendarle dovoljen zdrav razum, da če se dve občini
               dogovorita in če to bistveno ne poslabšuje zbiranja teh komunalnih odpadkov, lahko
               tak skupen center tudi zgradita. No in to je bistvo vsega tega zakona in to mislim,
               da bi bilo vredno tudi podpreti in na nek način zdaj olajšati vse tiste občine, ki so
               zdaj v strahu kaj zdaj te inšpekcijske odločbe pomenijo.</p>
               <p>Vmes, ko je bila ta seja prekinjena, smo imeli tudi že kakšen sestanek na ministrstvu
               z ministrico. Ministrica bo najbrž tudi povedala vam danes, da pravi, da bo to uredbo
               spremenila in da naj bi do parlamentarnih počitnic te stvari zapisali tako, da naj bi
               bilo to mogoče. Jaz lahko tukaj samo rečem, da sem skeptičen do tega, skeptičen pa
               zato, ker se je to isto obljubljalo od leta 2011 dalje, pa se ni zgodilo in to kljub
               temu, da je bila odredba uredba že večkrat pripravljena pa je bila tudi iz dnevnega
               reda Vlade umaknjena. Torej, imam jaz tukaj najbrž upravičene dvome, da dvomim, da se
               bo to dejansko zgodilo do parlamentarnih počitnic.</p>
               <p>Glede samih stvari pa jaz mislim, da ne bo bolelo ne koalicije pa ne kogarkoli
               drugega, če se ta popravek oziroma te moje spremembe Zakona o varstvu okolja tudi
               sprejmejo. Nenazadnje se bodo stvari še vedno lahko potem v nadaljevanju spreminjale.
               V odgovoru, ki ga je poslala Vlada celo zatrjujejo, da naj bi šli v prenovo tega
               Zakona o varstvu okolja. Tako da bodo lahko potem, bom rekel zdaj zelo po domače,
               logistično in tehnično gledano, če danes ta moj zakon sprejet, pomeni, da imajo
               občine težave in probleme odpravljene. V drugi polovici leta pa ministrstvo pa Vlada
               lahko brez večjih problemov sprejme nov sistemski Zakon o varstvu okolja, kjer ta moj
               člen odpravi in to uredi na ustrezen način tako kot ministrica pravi z uredbo, tako,
               da uredbo spremeni in da zakon temu tudi prilagodi. Tako da, tukaj vas iskreno prosim
               za podporo, ker mislim, da bi rešili probleme 22-tim občinam, predvsem pa ne bi bilo
               neke napetosti kaj zdaj – ali se bo leta 2017 to gradilo ali se ne bo gradilo.</p>
               <p>Zaključim pa s tem, ker so bile podane pripombe s strani Zakonodajno-pravne službe na
               ta zakon. Večinski del, vse, kar je bilo le mogoče, smo upoštevali in zato je tudi
               pred vami amandma, ki smo ga pripravili v poslanski skupini in smo ga pravočasno v
               skladu z vsemi pravili tudi vložili, tako da vas ne bi te stvari skrbele. Kot sem pa
               rekel, si pa želim vaše podpore.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospa ministrica, Irena Majcen, želite besedo?</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Spoštovani predsednik, gospod Igor Zorčič, spoštovane poslanke, poslanci, vsi
               prisotni. Tudi sama želim čestitati ob današnjem mednarodnem prazniku, dnevu
               žena.</p>
               <p>V obravnavi je ta zakon, ki je predlagan s strani poslanca gospoda Mateja Tonina.
               Nesistemski poseg v Zakon o varstvu okolja, saj ureja vsebine, ki jih na podlagi
               pooblastila iz 20. in 149. člena Zakona o varstvu okolja s svojimi predpisi ureja
               Vlada Republike Slovenije. Pravna podlaga za izvajanje storitve javne službe,
               zbiranja, obdelave in odlaganja preostanka komunalnih odpadkov, je prvi odstavek 149.
               člena Zakona o varstvu okolja, ki določa obvezne občinske gospodarske javne službe
               varstva okolja in med njimi tudi obvezno občinsko gospodarsko javno službo zbiranja
               določenih vrst komunalnih odpadkov. Tretji odstavek tega istega člena pa daje Vladi
               Republike Slovenije izrecno pooblastilo, da podrobneje predpiše vrste dejavnosti,
               vrste komunalnih odpadkov in nalog, ki se izvajajo v okviru te javne službe, pa tudi
               oskrbovalne standarde  in
               tehnične, vzdrževalne, organizacijske ter druge ukrepe in normative za upravljanje te
               javne službe. Skladno s četrtim odstavkom 149. člena Zakona o varstvu okolja občine
               zagotovijo izvajanje obvezne občinske gospodarske javne službe v skladu s predpisi iz
               tretjega odstavka istega člena in predpisi, ki urejajo gospodarske javne službe. Iz
               navedenega sledi, da predlagani zakon z določitvijo merila kdaj občina na svojem
               območju ni dolžna vzpostaviti zbirnega centra, posega v vsebine, ki jih mora na
               podlagi tretjega odstavka 149. člena Zakona o varstvu okolja predpisati Vlada
               Republike Slovenije.</p>
               <p>Predlagani zakon tudi parcialno ureja objekte in naprave, ki so infrastruktura
               lokalnega pomena potrebna za izvajanje obvezne občinske gospodarske javne službe
               zbiranja komunalnih odpadkov. Predlog zakona namreč posega le v del ureditve
               infrastrukture za zbiranje komunalnih odpadkov in problematike ne rešuje celostno. K
               infrastrukturi zbiranja komunalnih odpadkov poleg zbirnih centrov uvrščamo tudi
               zbiralnice za ločene frakcije in zbiralnice za nevarne frakcije. Pri obdelavi
               komunalnih odpadkov so infrastrukturne naprave za mehansko biološko obdelavo mešanih
               komunalnih odpadkov oziroma centre za ravnanje s komunalnimi odpadki odlagališča in
               sežigalnice vključno s pripadajočimi objekti, kot so na primer objekti za
               skladiščenje odpadkov.</p>
               <p>Na naše ministrstvo letijo očitki, da že od leta 2012 ni bil pripravljen predpis, ki
               bi posodobil to odredbo o ravnanju z ločenimi zbiralnimi frakcijami pri upravljanju
               javne službe ravnanja s komunalnimi odpadki. Tudi pri zbirnih centrih. In ko
               predlagatelj nekako za popotnico svojemu zakonu govori, da bodo imele občine težave
               odpravljene, bi ponovila kar je že tudi sam predlagatelj povedal, da od 212 občin je
               23 takih občin, ki niso ustrezno uredile izgradnje zbirnih centrov. Ko govorimo o
               obisku inšpekcijskih služb zaradi morebitnih nadaljnjih nesoglasjih v komuniciranju
               poudarjam: občini Kamnik in Komenda nimata urejenega zbirnega centra. Kar pomeni, da
               tudi po spremembi uredbe, kakršno bomo predlagali, bo verjetno, težko zdaj
               napovedujem, ampak bo verjetno tema dvema občinama zaveza izgradnje skupnega centra
               še vedno ostala. Res pa je, da se s spremenjenim predpisom kot ga bomo pripravili za
               teh 23 občin olajšajo izgradnje oziroma se lahko s sosednjimi občinami dogovorijo za
               skupne zbirne centre. Rada bi vseeno povedala, da občine v nekaterih primerih
               omogočajo odvoz odpadkov, ki sicer sodijo na zbirne centre dvakrat letno s posebnimi
               kuponi brezplačno od svojih občanov in takšne rešitve so seveda tudi dobrodošle in
               zagotavljajo to izvajanje javne službe.</p>
               <p>Ministrstvo je že dvakrat pripravilo predlog predpisa s katerim je bilo želeno
               drugačno urediti vsebine, ki jih določa odredba. Pa kot se dogaja in na Ministrstvu
               za okolje in prostor je bilo takšnih dogodkov kar nekaj, sta bila ta dva predpisa
               ustavljena. Zato je konec leta 2012 v javno obravnavo poslana nov predlog predpisa,
               da bi se zbiranje komunalnih odpadkov iz gospodinjstev v celoti izvajalo v okviru
               javne službe, komunalne odpadke iz dejavnosti razen mešanih komunalnih odpadkov, pa
               bi lahko zbirali tudi zbiralci, ki svojo dejavnost opravljajo kot gospodarske družbe.
               S tem se ni strinjala Zbornica komunalnega gospodarstva. Kljub poskusom soglasja med
               deležniki ni bilo mogoče doseči in zato se takrat postopek sprejema ni nadaljeval.
               Kot je bilo že omenjeno, smo v zaključni fazi prenove zakona  Zakona o varstvu okolja, ki bo vseboval
               tudi nekatere izboljšane rešitve na področju ravnanja z odpadki glede izvajanja
               državnih in občinskih javnih služb ravnanja z odpadki in s katerim bo mogoče v celoti
               izpolniti zahteve pravnega reda Evropske unije in bolj smotrno urediti zadevno
               področje. Namreč v skladu s predpisi Evropske unije je treba do leta 2020 zagotoviti
               pripravo za ponovno uporabo in recikliranje najmanj 50 % mase odpadnih materialov,
               kot so papir, kovine, plastika in stekla, v celotnem toku odpadkov iz gospodinjstev
               in po možnosti iz drugih virov. Torej virov, ki so pri proizvajalcih, pri podjetjih.
               Za leto 2014 je bilo v Republiki Sloveniji recikliranih 36 % komunalnih odpadkov. V
               Evropski uniji je bilo v tem istem letu povprečje 43,5 %. Komisija evropska je v
               decembru 2015 pripravila nov ambiciozen sveženj ukrepov za krožno gospodarstvo. Med
               temi ukrepi je večji del predlogov sprememb s področja odpadkov z ambicioznejšimi
               cilji. Skupni cilj do leta 2030 je 65 % recikliranja komunalnih odpadkov, 75 %
               recikliranja odpadne embalaže in zavezujoč cilj zmanjšati količino odpadkov, ki
               končajo na odlagališčih do največ 10 % komunalnih odpadkov glede na nastalo količino
               komunalnih odpadkov. Zato bo za dosego navedenih ciljev v prihodnje sprejeti več
               ukrepov, med drugim posebno pozornost nameniti izboljševanju ločenega zbiranja
               komunalnih odpadkov in tako zagotoviti preusmeritev odpadkov iz odlaganja in termično
               obdelavo v recikliranje, ter upoštevati tehnične in tehnološke novosti v postopkih
               recikliranja in predelave odpadkov.</p>
               <p>Po razgovorih in tudi ogledih na terenu se regijski centri za ravnanje odpadkov te
               naloge zavedajo in so že pristopili k izvajanju možnosti povečanega stopnje
               recikliranja kar nas navdaja z optimizmom, da bomo tudi v Sloveniji te naloge
               zmogli.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Najprej ugotavljam, da poslanca Danijela Krivca po pooblastilu nadomešča dr. Anže
               Logar.</p>
               <p>Želi besedo predstavnica Zakonodajno-pravne službe? Gospa Špela Maček Guštin, imate
               besedo.</p>
            </sp>
            <sp who="SDT7:MačekGuštinŠpela">

               <speaker>ŠPELA MAČEK GUŠTIN:</speaker>

               <p>Hvala lepa.</p>
               <p>Z vidika skladnosti s pravnim sistemom smo v našem mnenju opozorili na to, da je
               besedilo oblikovano, torej besedilo predlaganega zakona, oblikovano tako, da se
               opušča del dosedanje ureditve o oskrbovalnih standardih za različna področja, kar pa
               ni pojasnjeno v obrazložitvi ureditve, gre pa za po naši oceni bistven element
               gospodarskih javnih služb, zato je to pomanjkljivost v besedilu potrebno ustrezno
               odpraviti oziroma pač pojasniti. Ugotovili smo tudi da je napačna oznaka pri dveh
               novih členih, torej 149.a in 149.b sta označena napačno. Naj povem v bistvu še to,
               torej potrdim pojasnilo predlagatelja poslanca gospoda Tonina, da so vloženi
               amandmaji ustrezno povzeli oziroma odpravili naše pomisleke. Tako da teh pripomb
               pravzaprav ni več oziroma potrjujemo usklajeno z našim mnenjem.</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi predstavnik Državnega sveta? Gospod Jernej Vebič, imate besedo.</p>
            </sp>
            <sp who="SDT7:VerbičJernej">

               <speaker>JERNEJ VERBIČ:</speaker>

               <p>Hvala lepa za besedo gospod predsednik.</p>
               <p>Lep pozdrav vsem prisotnim, še posebej pa nežnejšemu spolu iskrene čestitke.</p>
               <p>Državni svet je na svoji januarski seji podprla Predlog sprememb in dopolnitev Zakona
               o varstvu okolja. Strinjamo se, da je z vidika načela gospodarnejšega in
               učinkovitejšega  ravnanja
               s komunalnimi odpadki smiselno, da imajo tudi občine z več kot 3 tisoč prebivalci
               možnost souporabe zbirnega centra, ki je zgrajen na območju sosednje občine in ima
               proste kapacitete oziroma je večji od potreb prebivalcev sosednje občine, če se
               občini o tem pisno dogovorita. Državni svet poudarja vidik visokih in nepotrebnih
               stroškov delovanja zbirnih centrov, ki na koncu bremenijo uporabnike, ob enem pa se
               sprašuje kje so vzroki, da se pritiska na občine, da morajo zgraditi tak zbirni
               center, čeprav imajo utečen in dobro delujoč sistem oddajanja ločeno zbranih frakcij
               zbirnemu centru na območju sosednjih občin. V državnem svetu podpiramo prizadevanja
               predlagatelja zakona, da zakon omogoči, da lahko dve sosednji občini, ki imata več
               kot 3 tisoč prebivalcev, vzpostavita skupni zbirni center, saj Ministrstvo za okolje
               in prostor že vse od daljnega leta 2011 neuspešno poskuša urediti to vprašanje s
               podzakonskim aktom. O tem Državni svet opozarja, da je nemogoče pričakovati, da bodo
               ob preteklih neuspešnih poskusih pravočasno pripravili sistemske spremembe Zakona o
               varstvu okolja oziroma sprejete spremembe podzakonskega akta v katerem bodo po
               besedah predstavnikov Ministrstva za okolje in prostor skušali poiskati življenjske
               oziroma bolj razumske rešitve za zbirne centre. V Državnem svetu opozarjamo, da glede
               na dolgotrajnost postopkom umeščanja v prostor do konca 2017 ne bo mogoče vzpostaviti
               teh zbirnih centrov v občinah, ki jih morajo vzpostaviti v skladu z veljavno
               podzakonsko ureditvijo. Zato se postavlja vprašanje morebitne odgovornosti občin, ki
               te obveznosti iz objektivnih razlogov ne bi uspeli uresničiti.</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo še kdo od preostalih vabljenih? Gospod Lipič z Zveze ekoloških gibanj,
               imate besedo.</p>
            </sp>
            <sp who="SDT7:LipičKarel">

               <speaker>KAREL LIPIČ:</speaker>

               <p>Hvala lepa.</p>
               <p>Tudi s strani Zveze ekoloških gibanj Slovenije iskrene čestitke ženskam ob dnevu
               žena. Mi smo v včerajšnjem sporočilu povedali, da bi moglo na področju politike in
               tudi civilne družbe biti več žensk prisotnih, tudi na vodilnih mestih.</p>
               <p>Zdaj pa seveda h konkretni vsebini. Zveza ekoloških gibanj Slovenije je dejansko
               spremljala pobude in podpira pobudo za predlog zakona, ki ga je vložil mag. Matej
               Tonin in pa seveda tudi stališče Državnega sveta nam je zelo blizu in ga tudi v
               celoti podpiramo. Zdaj seveda naše stališče je, da bi ta zakon mogli dejansko še
               celovito obravnavati te spremembe, ker na področju ravnanja z odpadki je še ogromno
               nejasnosti in na te nejasnosti je opozorilo že računsko sodišče v poročilu ravnanja s
               komunalnimi odpadki v septembru 2015. To pomeni pred letom in pol, ko je dejansko
               Ministrstvo za okolje in prostor naložilo, jaz bi samo na kratko citiral kratek zapis
               iz tega povzetka revizijskega poročila, kjer je bilo zapisano:</p>
               <p><q>"Ministrstvo področje ravnanja s komunalnimi odpadki ni strateško celovito uredilo,
               saj v operativnih programih ni pravočasno določilo ciljev, načinov in ukrepov za
               doseganje ciljev ter ni vzpostavilo rednega spremljanja in vrednotenja izvajanja
               politike na tem področju. Za večino obdelanih komunalnih odpadkov je načrtovalo
               odlaganje na odlagališčih, čeprav je odlaganje ob veljavni hierarhiji ravnanja z
               odpadki okoljsko manj sprejemljiv način od sežiga, ki se izvaja za približno 12 %
               vseh obdelanih komunalnih odpadkov Republike Slovenije. Ministrstvo ni vzpostavilo
               ustrezne celovite normativne ureditve ravnanja s komunalnimi odpadki v Zakonu o
               varstvu okolja je predlagalo, da se gospodarski javni službi zbiranja in obdelave
               komunalnih odpadkov izvajata le za določeno vrsto komunalnih odpadkov, ki naj bi bile
               opredeljene s podzakonskimi predpisi, čeprav Zakon o gospodarskih javnih službah
               predpisuje obveznost določenih gospodarskih javnih služb z zakonom,"</q> in tako naprej,
               da ne bi bral kompletnega povzetka revizijskega poročila.</p>
               <p>Revizijsko poročilo je pravzaprav ugotovilo stanje med letom 2012 in pa koncem leta
               2014  in je dejansko
               zajelo celovito problematiko. To ni problem samo tega predsedovanja Ministrstva za
               okolje in prostor, ki ga vodi gospa Majcnova, ampak tudi za nazaj in to področje bo
               treba celovitejše urediti. Namreč, v lanskem letu je prav tako potekala razprava o
               pripravi programa ravnanja z odpadki in pa programa preprečevanja odpadkov Republike
               Slovenije in na vse verzije, predvsem na tretjo verzijo operativnega programa
               ravnanja z odpadki in preprečevanja odpadkov, smo dali v Zvezi ekoloških gibanj tudi
               konkretne pripombe. Seveda večina od teh pripomb ni bila upoštevana, vendar
               predlagana verzija ne daje vrste konkretnih odgovorov na reševanje trenutnega stanja
               na področju politike ravnanja s komunalnimi odpadki v Sloveniji. Če iz tega izhajam,
               bo to področje treba celovito urediti in ta segment, ki ga danes obravnavamo, je samo
               eden od problemov. Vztrajamo, da bo potrebna v teh spremembah boljša politika na tem
               področju znotraj ministrstva in Vlade, da teh sprememb ravnanja z odpadki, da ne bo
               več dopuščanja obstoječega stanja, kot je turizem odpadkov na račun visokih cen, ki
               jih plačujejo gospodarstvo in ljudje. Namreč, teh 22 občin, za Kamnik in Komendo, ki
               smo jih omenili, večina teh tudi spada v osrednjo in zahodno Slovenijo. To področje
               je zelo slabo urejeno na področju ravnanja z odpadki. Poznamo problem gorenjskih
               odpadkov, kar se še vedno vrsto let nikamor ni premaknilo. Potem so goriški odpadki s
               svojo problematiko regijskega centra, obalni odpadki, odpadki z Notranjske, pa tudi
               lahko rečem iz Ljubljane in okolice Vrhnike. Večina teh odpadkov žal še vedno potuje
               s kamioni in se odlaga v severovzhodni Sloveniji.</p>
               <p>To so stvari, ki so sicer posredno vezane na to, da moramo v občini imeti te zbirne
               centre. Seveda v vsakem primeru je v občini potrebno imeti zbirne centre. Zelo
               pomembno je, da teh šest regijskih centrov deluje. Lahko rečem vsaj za Puconce,
               Bukovžlak, Gorenjsko, Kostak, da nekateri zelo dobro delujejo in so lahko v zgled, na
               drugi strani pa imamo slabše rešene probleme, kot je ta trenutek Ljubljana, čeprav
               ima Ljubljana nov center, ampak stvari, ki se dogajajo z odvozom odpadkov v Avstriji,
               nikakor niso v prid Mestni občini Ljubljana, ki je bila zelena, oziroma tudi
               Snagi.</p>
               <p>To so stvari, ki bi jih morali celovito pripraviti. Tudi znotraj sprememb Zakona o
               varstvu okolja in ne glede na to, kako se boste odločili, to, kar je tudi ministrica
               povedala, jaz mislim, da ne do leta 2020, ker nas zavezujejo evropski dokumenti,
               ampak ta celovita prenova Zakona o varstvu okolja na področju ravnanja z odpadki bi
               morala biti takojšnja in celovita in bi morala upoštevati tudi stališče, mnenje
               slovenske stroke na tem področju. Konec meseca imamo jubilejni 20. strokovni posvet
               na področju ravnanja z odpadki, vrsto strokovnjakov na tem področju bo predstavilo
               celovito ravnanje z odpadki, žal iz ministrstva ne bodo prisotni, in strokovnjaki
               tako domači kot tuji bodo govorili o tej problematiki krožnega gospodarstva.</p>
               <p>To so problemi, ki bi jih morali reševati. Ta trenutek smatram, da na področju
               ravnanja z odpadki, ob sevanjih, pa seveda kvaliteti zraka so teme, ki bi jim morali
               prisluhniti, in o njih tako tudi ravnati.</p>
               <p>Mogoče toliko s strani Zveze ekoloških gibanj.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Odpiram razpravo. <stage>/ oglašanje iz dvorane/</stage> Predlagatelj? Predlagatelji imate
               besedo.</p>
            </sp>
            <sp who="SDT7:ToninMatej">

               <speaker>MAG. MATEJ TONIN (NSi):</speaker>

               <p>Torej, da bi kljub vsemu razpravo malo zožil na tisti segment, ki ga jaz s tem
               zakonom podpiram. V dosedanji razpravi je bila vrsta problemov, ki so na področju
               varstva okolja. Jaz jih danes ne bi odpiral. Eden izmed teh je zagotovo tudi ta, da
               so bili nekateri regijski centri za odlaganje odpadkov, med njimi tudi ta naš
               ljubljanski, predimenzionirani, ker so bili delani na podlagi kalkulacij, da se bodo
               odlagale ne vem kakšne količine odpadkov, pa se danes ne in zaradi tega potem
               izhajajo številne težave. Bili so drago zgrajeni, potem bo to problem z
               amortizacijami <gap n="…"/> Skratka, en kup problemov, jaz se ne bi na ta del nanašal, ampak
               hočem pripeljati zgodbo čisto do konkretnega problema, da boste čim boljše razumeli,
               kaj želim rešiti.</p>
               <p>Torej, če gledam primer občine Kamnik. Mi odpadke odlagamo v tem ljubljanskem
               regijskem centru, kamor
               so navezane še številne občine. Hkrati pa imamo v Suhadolah, kjer je to občina
               Komenda trenutno, ima naš koncesionar, to se reče, bom konkretno povedal Publicus,
               zdaj nek tak center za obdelavo in sortiranje teh odpadkov. Ministrica ima prav, ko
               pravi, da občina Kamnik in Komenda še nimata zbirnega centra, ki bi ga morala imeti
               po tej odredbi, ki je bila sprejeta leta 2001. To drži. Ampak lahko pa rečem, da
               funkcijo tega zbirnega centra pa zdaj upravlja postrojenje tega našega koncesionarja.
               Kaj to pomeni? Da vsi naši občasni iz Komende in iz Kamnika lahko vozijo kosovne
               odpadke v ta zbirni center v Suhadole. Še celo več, mi imamo korak več naprej, imamo
               celo možnost, da občani dvakrat na leto naročijo od doma izpred hiše, da jim pride
               koncesionar in te kosovne odpadke pelje na to mesto. Se pravi, dvakrat na leto ti ni
               treba nikamor voziti, ampak pokličeš in ti pride. Torej, to vam hočem povedati zato,
               da ne bo vtis, da smo v Kamniku in Komendi neki lenuhi, da od leta 2001 nismo želeli
               zgraditi tega zbirnega centra, ampak vam želim zgolj povedati, da v smislu nekega
               zdravega razuma, pa dobrega gospodarja imamo stvar rešene na način, da funkcionirajo,
               da so jih občani navajeni in da odpadki ne ležijo po grapah. To je dejstvo. Se pravi,
               stvari trenutno v Kamniku, kar se tiče odpadkov funkcionirajo. Kljub temu nas pa ta
               odredba sili, da moramo pa kljub temu, da imamo nek tak delujoči zbirni center, pa še
               vedno zgraditi pa še en center, celo tako, da Komenda mora enega zgraditi obvezno, mi
               pa moramo enega zgraditi zaradi tega, ker smo občina večja, kot 3 tisoč prebivalcev,
               poleg tega je pa še naselje Kamnik po nekaterih kalkulacijah ima več, kot 8 tisoč
               prebivalcev, bi morali še enega narediti. Čemu, zakaj? In zdaj ta zakon, ki ga jaz
               predlagam bi omogočil zgolj to, da če že in če je že nujno potrebno, potem občina
               Kamnik in Komenda lahko zgradita skupaj nek tak center ali na območju občine Kamnik,
               torej, da bo Komenda tudi ta center uporabljala, ali na območju občine Komenda. To je
               stvar in dogovor dveh občin. In jaz želim samo s tem zakonom omogočiti, da je ta
               dogovor možen, ker po danes veljavni zakonodaji ta zdravorazumski dogovor ni možen. </p>
               <p>Zakonodajno-pravna služba je povedala, da smo mi tiste pripombe, napake, ki smo jih
               naredili v osnovni verziji, smo jih odpravili. Državni svet je povedal, ker je bila
               zelo konstruktivna razprava, pa ker so župani bili tudi na tem odboru, razumejo
               probleme, se spoznajo, tudi to zadevo podpirajo. Vesel sem tudi stališča Zveze
               ekoloških gibanj, ki so tudi rekli, da to zadevo podpirajo. Torej, jaz še enkrat
               mislim, da tukaj bi bilo vredno, pa ne gre za nobeno ideološko vprašanje, ne gre za
               nobeno vprašanje, ki povzroča ne vem kakšne javnofinančne posledice temu našemu
               proračunu, ampak gre resnično zgolj za to, da poskušamo uzakoniti nek zdrav razum, če
               ga že preko odredb ne moremo in seveda bo potem imelo ministrstvo proste roke, da v
               miru te stvari v nadaljevanju sanira, da to popravi, spremembo celotnega zakona,
               vključi še tiste probleme in težave notri, o katerih je govoril predstavnik zveze
               ekoloških gibanj in da temu novemu zakonu prilagodi tudi uredbo. Do takrat bi pa te
               probleme rešil ta moj zakon.</p>
               <p>In zdaj, zakaj mislim, da je to potrebno danes sprejeti. Glejte, pred sabo imam
               odgovor na poslansko vprašanje iz 21. septembra 2015. A veste kdo je podpisnik?
               Podpisnica je današnja ministrica, do takrat je bila ministrica za okolje in prostor.
               In v tem odgovoru leta 2015 mi ministrica vse lepo napiše, češ, kakšna je odredba, da
               mi to moramo v Kamniku in Komendi zgraditi, hkrati pa tudi pove to, kar je že danes
               povedala, da se je poskušalo uredbo spremeniti oziroma adaptirati že leta 2010 in
               leta 2012 pa je bila umaknjena z dnevnega reda Vlade, zaključi pa zelo zanimivo.
               Predlog uredbe o komunalnih odpadkih pa ostaja v programu dela Vlade, zato je njegova
               priprava obveznost ministrstva v prihodnjem obdobju.  To je ministrica rekla leta 2015, danes smo leta
               2017. In zaradi vseh teh stvari, kako so stvari v preteklosti tekle, me razumite, da
               sem skeptičen, da se bodo letos pa te stvari spremenile in je zagotovo najbolj varna
               varianta, da se ta moj zakon sprejme, potem ima pa seveda ministrstvo priložnost, da
               stvari uredi kakor hoče in želi.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Torej, prehajamo oziroma smo že prešli na razpravo in glasovanje o posameznih členih
               in vloženih amandmajih v okviru druge obravnave predloga zakona. Ker ima predlog
               zakona samo 3 člene, odboru predlagam, da se razprava o vseh členih predloga zakona
               združi v skladu s 128. členom Poslovnika. Po opravljeni razpravi o členih bi najprej
               opravili glasovanje o amandmajih, nato pa glasovali še o vseh členih predloga zakona
               skupaj. Če nima nihče proti, bi šli pač v skladu s tem 128. členom Poslovnika.
               Ugotavljam, da nihče temu ne nasprotuje. V razpravo dajem vse tri člene predloga
               zakona in vložen amandma Poslanske skupine Nove Slovenije-krščanskih demokratov k 1.
               in 2. členu. K razpravi so se že prijavili kolega Krajnc, Trček, Žnidar. Torej,
               kolega Krajnc, imate besedo.</p>
            </sp>
            <sp who="SDT7:KrajncBojan">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospod predsednik.</p>
               <p>Zdaj, za začetek bi se vendarle morali malo spomniti kaj smo o tem že govorili v
               uvodu te točke na prejšnji seji. Če se spomnite, smo takrat že opravili tudi
               vsebinsko razpravo okrog tega in lahko ponovim tudi sam na tej točki, da se seveda z
               namenom predlagatelja popolnoma strinjam. Torej, smiselno je, da bi lahko dve ali več
               občin gradile skupne zbirne centre in to ne velja samo zdaj za ta konkreten primer,
               ki se tu navaja, torej Komendo in Kamnik, za katero vemo, da ležita dosti blizu
               skupaj in je tudi v nekem geografskem smislu to ekonomično narediti, ampak tudi za
               seveda druge občine po Sloveniji in jaz se ne spomnim, da bi v razpravi do zdaj
               kdorkoli nasprotoval temu namenu. Zdaj seveda vprašanje pa je bilo na kakšen način to
               urediti in če se spomnimo razprave ali pa si pogledamo magnetogram prejšnje seje, na
               kateri smo to obravnavali seveda vidimo, da je na nek način prišlo do tako
               imenovanega gentlemanskega dogovora, ko sta kolega, oba, kolega Hršak in kolega Tonin
               seveda predlagala prekinitev te točke.</p>
               <p>Zdaj, zakaj sta predlagala to<gap n="…"/> Mi smo sejo takrat prekinili in po nadaljevanju po
               prekinitvi je tudi kolega Tonin sam povedal, da sta si z ministrico na hodniku seveda
               dala roko in sta se dogovorila o tem, da se bosta dobila. Zdaj, po mojih informacijah
               in prav bi bilo, da to danes tu še enkrat slišimo, sta se v resnici dobila ali vsaj
               dogovorila okrog tega na kakšen način to rešiti. In ta način seveda ni tak, da se gre
               s spremembo Zakona o varstvu okolja, kot ga predlaga predlagatelj in zdaj, če prav
               razumem tudi pri tem vztraja čeprav je ministrica prej v uvodni obrazložitvi dejala,
               da bo seveda ministrica, da bo ministrstvo pripravilo spremembo uredbe, je sicer
               rekla uredbe, čeprav zdaj govorimo o veljavni odredbi o ravnanju z ločenimi in
               izbranimi frakcijami pri upravljanju javne službe iz leta 2001. Torej je treba še
               razčistiti to, ali govorimo morebiti vendarle o neki novi uredbi ali spremembi uredbe
               na podlagi novega zakona o varstvu okolja ali kakšni drugi uredbi ali o veljavni
               odredbi in seveda tu vnesti časovno komponento, v kateri je kolega Tonin odgovoril
               tudi na zadnji seji v povezavi z inšpekcijskimi odločbami in gradbeno sezono, ki naj
               bi seveda omogočila izgradnjo za ti dve občini samo konkretno, hitro v tem letu, da
               bi se seveda odpravila inšpekcijska odločba. V roku enega meseca je takrat govoril
               oziroma približno enega meseca, če pa prav razumem vajin dogovor, kolikor sem pač
               informiran, pa do maja letos tako, da bi bilo vseeno fino, da to še  enkrat tudi na javnem delu seje
               slišimo. In ker za razliko od kolega Tonina pač jaz nisem nič skeptičen do tega, kar
               ministrica obljubi, in verjamem, da bo to tudi izpolnila, kar je obljubila, bom
               seveda zdaj takoj predlagal v skladu z drugim odstavkom 128. člena poslovnika sklep,
               da zakon ni primeren za nadaljnjo obravnavo. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Predlagatelj, imate besedo.</p>
            </sp>
            <sp who="SDT7:ToninMatej">

               <speaker>MAG. MATEJ TONIN (PS NSi):</speaker>

               <p>Ker sem bil pozvan, da določene stvari pojasnim, kaj je bilo dogovorjeno. Seja je
               bila prekinjena, kako je bila prekinjena, bodo več morda drugi poslanci povedali. To
               lahko povem, da sestanek z ministrico je bil, tu je bila ministrica korektna in je po
               tisti prekinitvi držala besedo in me je potem teden po tistem povabila na ta
               sestanek. Jaz sem na tem sestanku pričakoval, da se bomo predvsem dogovorili, ali je
               treba zakon še v katerem delu amandmirati, zaradi tega, ker je bil še odprt rok, da
               lahko zakon na določeni točki še amandmiramo in popravimo. Ampak ministrica se tam ni
               hotela pogovarjati o tem, da bi bil ta moj zakon sprejet, ampak me je seznanila s
               tem, da bo ministrstvo šlo v pripravo nove uredbe, ki bo te stvari, po njenih
               besedah, rešila, in da naj bi ta uredba bila veljavna še pred parlamentarnimi
               počitnicami letošnje leto. To je bila njena vloga. Jaz pa k temu samo dodajam, in sem
               vam tudi povedal, da pač v te obljube težko verjamem, zaradi tega, ker je ta ista
               ministrica že leta 2015 na poslansko vprašanje odgovarjala, da bo to storila, pa smo
               danes leta 2017. Pa najbrž ni za vse to ona kriva, ker je tudi bilo povedano, da se
               je tudi v preteklosti, 2010 in 2012, poskusilo s spremembo te uredbe, pa tudi zadeva
               ni šla skozi. Zato jaz vidim kot edino smiselno in učinkovito rešitev, da se ta zakon
               sprejme. Torej, če mi ta zakon danes sprejmemo, problem rešimo takoj. Če čakamo na
               uredbo, bog ve, ali uredba bo ali ne bo, ali bo dejansko pred parlamentarnimi
               počitnicami ali bo po parlamentarnih počitnicah. Kaj pa, če ne bo niti v letu 2017,
               potem bodo imele vse te občine, o katerih govorim, svoje težave in probleme. Naj
               zaključim s tem, zakon seveda ni pisan samo za Kamnik in Komendo, od koder jaz
               prihajam, ampak zakon je pisan na splošno in velja za vse tiste občine, ki tega
               problema še nimajo urejenega. To pa je 23 občin, mislil sem, da jih je 22, ampak
               danes je dala ministrica zadnji podatek, da je teh občin 23. Torej, draga koalicija,
               mislim, da gre tu pa res za zdrav razum, da je dobro, da problem rešimo takoj, da so
               težave odpravljene, potem pa naj se stvari po vaše, če je treba, še rešujejo kako
               drugače.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Torej, na podlagi drugega odstavka 128. člena Poslovnika Državnega zbora dajem v
               razpravo in na glasovanje sklep, da Predlog zakona o spremembah in dopolnitvah Zakona
               o varstvu okolja ni primeren za nadaljnjo obravnavo. <stage>/ oglašanje v ozadju/</stage> Zdaj ste,
               kolega Trček, itak na vrsti za razpravo. Imate besedo.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>Hvala za besedo. Sem mislil, da tudi tokrat ne bo razprave.</p>
               <p>Najprej bi tudi jaz vsem iskreno čestital, ki se prepoznajo v današnjem prazniku
               dneva žena, seveda ne samo ženam v tem tradicionalnem smislu, kot ga mogoče pojmuje
               Moderni center ali desnica. Ob tem bi pa tudi rad rekel, da seveda vsak dan mora biti
               ne le dan žena, ampak tudi dan enakih možnosti, kar je tudi poimenovanje enega od
               ministrstev, na kar pa tudi to ministrstvo, kaj šele ta Vlada pogosto pozablja. Ob
               tem, če že čestitamo, bi rad po dolgem času pozdravil med nami kolega Bojana.
               Navsezadnje smo politiki še vedno ljudje, pa pogosto pozabimo, da je treba malo bolj
               skrbeti za zdravje. Upam, da si okej. Zdaj pa k temi.</p>
               <p>To, kar je povedal someščan Maribora, gospod Krajnc, sem se malo vprašal, ali smo mi
               sedeli na isti seji, ko smo to prvič obravnavali. Dobro veste, da je v imenu
               koalicije gospod Hršak takoj zahteval umik te točke, prekinitev, potem se je kolegu
               Toninu zvijalo roko na hodniku, v metaforičnem smislu, županom nismo pustili do
               besede. Sam predsedujoči je pa po tisti prekinitvi nekako ubesedil, <q>"vzemi to ali te
               bomo pa itak v razpravi povozili."</q> To je tako bilo in to je iz magnetograma
               ugotovljivo.  Zdaj, če
               bi se vedel kot vodja neke poslanske skupine koalicije, bi zdaj bil proti kolegu
               Toninu, ker največkrat uporabljena beseda danes je bila moj, moj, moj, moj. Ampak
               očitno smo v nekem predvolilnem letu, bom rekel neko tako pozicioniranje mi ni ljubo
               ampak dobro.</p>
               <p>Če se zdaj dotaknem konkretne problematike, širši oris je gospod Lipič podal. Jaz
               priznam, da sem danes damam in tovarišicam obljubil, da bom danes nekoliko krajši.
               Tako da tega ni potrebno ponavljati. Je pa potrebno te zadeve reševati. To je
               dejstvo. Tudi če predhodni predsedujoči Računskemu sodišču dosti govoril o tem kar
               imenujemo turizem odpadkov. Nekateri imenujejo celo smetlarska mafija, sedanji to
               zelo izpostavlja ob tej reviziji še kar nekaj drugih revizij. Vedno v bistvu trči ob
               to. In ključni problem se mi tu zdi ali je prostor pri nas redka dobrina ali ne. Jaz
               bi rekel celo zaklad. Pa ne bom zdaj tega ekoterorizma vlekel ven. Kolega Tonin je
               govoril o velikih komunalnih občinah. Glejte, jaz odkrito kot prostorski sociolog
               osebno mislim, da bi to problematiko morali reševati še na manjšem številu – 30, 40
               tovrstnih zbirnih centrov, 4/5 regionalnih primernih primerno dimenzioniranih, malo
               smo to že zamudili. Ljubljanski center ima tudi kakšne druge probleme pa se nekako v
               to ne bom spuščal. In v tej luči kaj je razvojna perspektiva dela Slovenije iz katere
               jaz prihajam, da boste iz nekih delov Slovenije, ki so se mogoče malo bolj znašli,
               vozili smeti k nam in bomo mi zdaj s tem se ukvarjali. Kar na nekih ravneh predelave,
               reciklaže niti ne bi bilo napačno, ampak kljub temu sem za regionalne kroge tovrstnih
               zadev in seveda mi niti ne pridemo, glejte, mi se zdaj na osmi marec o smeteh
               pogovarjamo, do nekega v bistvu razprave o manjši entropičnosti, skratka, domače
               povedano manj smeteh, o tudi energetsko manjši entropičnosti pa nekako niti ne
               pridemo. Zdaj, kakšen odnos ima kdo do ministrice, koliko ji zaupa, koliko ji ne
               zaupa, ali bo ona nekaj storila ali ne, jaz sem zdaj to poslušal kar je gospa
               ministrica povedala. Nekako dvakrat smo se poskušali s številnimi deležniki, Pomurci
               bi rekli zgučati in potem nekako nismo prišli do rešitve. A veste, mi včasih v naši
               familiji zapnemo kaj bomo jedli. Pa je potrebno do neke odločitve priti in to je neka
               materija, ki naj bi jo urejala Vlada Republike Slovenije, katerakoli že in v nekem
               trenutku bi morala, seveda niste vi krivi za vse gospa Majcen, ampak že kar nekaj
               Vlad ni oddelalo svoje naloge – levih desnih sredinskih, kakorkoli jih boste vi zdaj
               že imenovali.</p>
               <p>Zdaj jaz se tudi ne strinjam s Toninom, da gre za nek nesistemski zakon. Če bi midva
               bila v neki vlogi župana ali zaposlenega na občini je to neka sistemska zadeva, ki bi
               nekako v bistvu radi da se uredi. In jaz tudi na tisti predhodni seji, glejte, to je
               tema, ki bi jo morali rešiti v tri četrt ure. Vključno z vsem teatrom, vključno z
               mojim teatrom, ki se ga včasih, včasih tukaj grem. Ampak očitno bomo zdaj tukaj
               nekako zapenjali do nezavesti, čakali bomo, čakali bomo kaj, neke sistemske rešitve,
               čeprav bolj izkušena predsednika strank, ki so v koaliciji in vladna člana pravita,
               da ste itak že v predvolilnem letu, da sistemskih rešitev ne bo, en celo pravi, da
               boste zdržali do konca pa ne vem do kdaj boste zdržali in to se mi zdi nekako skrajno
               neodgovorno. Če bi ta Vlada, ta koalicija pa kake druge vlade oddelale to kar je opis
               del in nalog, potem kolega Tonin danes ne bi imel priložnosti, ne vem, dvajsetkrat,
               tridesetkrat reči <q>"moj, moj, moj"</q> in bi to bilo že urejeno z nekim podzakonskim aktom
               in bi se ukvarjali s tem kar je gospod Lipič nekako zelo nazorno opisal. Ampak očitno
               smo pač v tej sestavi parlamenta v agregatnem stanju kot smo.  Kot sem rekel, sem obljubil, da bom
               kratek. V imenu Združene levice bomo seveda te spremembe podprli, se pa nekako bojim,
               da se bo zdaj zgodilo neko preglasovanje in lokalne skupnosti bodo imele še vedno
               neke te izzive in težave, ki jih imajo. Če bi malo nagajal, bi lahko šel amandmirat v
               tej smeri, da se to ne bi nanašalo zgolj na dvojine, na te konkretne primere, ker,
               kot sem že prej rekel, mi bi morali izhajati iz tega, da je prostor redka dobrina,
               izhajati tudi iz te nesrečne zgodbe z Magno, da kot nek<gap n="…"/> Kaj me žalosti, žalosti me v
               bistvu to, da ste vi, gospa, in gospod Počivalšek oba agronoma po osnovni izobrazbi,
               če sem pravilno seznanjen. Skratka, in v tej luči se mi zdi, da po kakem desetletju
               že skoraj opozarjanja na to, bolj s civilnodružbene strani kot s kje drugje, je
               skrajni čas, da se tega začnemo lotevati. Ampak, da bomo mi neko sistemsko rešitev
               iskali, še ne pomeni, da bomo dali pod preprogo neke zadeve, ki jim jaz v žargonu
               rečem gasilske, s katerimi se moramo ukvarjati. In to je pač nek dobronameren
               gasilski predlog, če se tako izrazim, ki je pač nastal zaradi tega, ker navsezadnje
               tudi ko si kupčkate koalicijo, je Ministrstvo za okolje in prostor vedno bolj tam pri
               repu, ob Slovencih v svetu.</p>
               <p>Mi bomo seveda podprli, vključno s tem amandmajem, ki nekako odgovori na ZPS
               pripombe, je pa vsa ta šlamastika seveda nastala, ker številni niste oddelali domačih
               nalog v nekih predhodnih sestavah in tudi v tej sestavi ne. Jaz upam, da naslednje
               leto ob 8. marcu se ne bomo pogovarjali o smeteh, da se bomo mogoče pogovarjali o
               rožicah in ne zgolj zaščiti biotske pestrosti, ampak kako ji dati možnost, da se še
               bolj razcveti. Hvala za besedo.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Žnidar, imate besedo.</p>
            </sp>
            <sp who="SDT7:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Hvala lepa, predsedujoči. Spoštovana ministrica, ostali kolegi in kolegice, vsem lep
               pozdrav!</p>
               <p>Ja, spoštovana ministrica, jaz bi rekel, da tile vaši odgovori danes v uvodnem delu
               za mene niso resni. Povedali ste tri stvari. V začetku, da je to nesistemski poseg
               tega predloga, potem v drugem delu, da se je že dvakrat naredil poskus, da se ta
               zadeva reši, ampak da se ni dalo uskladiti z deležniki, na koncu pa, da ste velik
               optimist, da se bo to enkrat rešilo. To so bili danes trije ključni dejavniki, ki ste
               jih tu podali. Pa če grem k vsakemu posebej. Nesistemski poseg, jaz se strinjam, da
               je to nesistemski poseg, ampak veljavna uredba ima rok in obveznosti in naloge, ki
               jih občine morajo izpolniti in padejo z letom 2017. Zakaj imamo to sejo in zakaj
               danes to razpravljamo – zaradi vašega in vladnega nedela! Ne bi bilo treba nobenega
               odbora, če bi Vlada pripravila uredbo, bi bila uredba konec leta ali v začetku
               letošnjega leta sprejeta, nobenega problema ne bi bilo. In kaj je naloga poslancev –
               da opozarjamo, ker občine, inšpektorji in ostali morajo zakone spoštovati. In
               določeni roki in naloge v tej uredbi padejo z letom 2017! In določeni iz takšnih in
               drugačnih razlogov, govorim o občinah, niso mogli izpolniti, določeni tudi niso in
               zdaj je treba neke rešitve na mizo dati, takšne ali drugačne. Ali jih preganjati z
               inšpektorji ali pa spremeniti uredbo, nekaj je treba narediti. Ali imate kaj na mizi?
               Imate na mizi rešitev? Nimate je, spoštovana ministrica, oziroma to je naloga Vlade.
               Vsi govorite, <q>"bom, bom, bom,"</q> ne vem, kako dolgo boste še govorili <q>"bom"</q>. Ta uredba
               ima roke in naloge in obveznosti.  In kaj imate na mizi? Kakšne rešitve imate? Nimate jih,
               ničesar nimate! Najbolje je zdaj dol v papirje gledat, ja. Saj bi jaz tudi gledal, če
               ne bi domače naloge opravil ali pa tistega dela, ki ga imam za opravit. Seveda,
               najbolj elegantno je pa dati predlog, preglasovati z večino, ta zakon ni primeren za
               nadaljnjo obravnavo. Ja, jaz bi se strinjal, če bi tisti ministričin <q>"bom"</q> držal, pa
               bi rekla, da bo pred počitnicami prišla vladna uredba na mizo. Potem pa dajmo
               vzporedno danes sprejeti sklep, to je korektno, da je rok za sprejetje uredbe 31. maj
               letošnjega leta. No, koalicija, zdaj pa da vas vidim, ali ste pripravljeni ta sklep
               danes tu sprejeti in podpreti. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Predlagatelj, imate besedo.</p>
            </sp>
            <sp who="SDT7:ToninMatej">

               <speaker>MAG. MATEJ TONIN (PS NSi):</speaker>

               <p>Morda še en vidik, ki ga nisem izpostavil. Ta zakon, ki ga podpira Franc Trček in ki
               ga podpira tudi Združena levica, bi na nek način rešil, da bi pomagal ministrici pri
               boju zoper te lobije. In sicer, zdaj so ti lobiji dvakrat umaknili to uredbo z
               dnevnega reda Vlade, če bi pa ta zakon bil sprejet, bi se pa ministrica lahko
               sklicevala, da gre za zakon, in bi se lahko tam na glavo postavljali pri pripravi
               uredbe, ker bi bilo jasno pojasnjeno, da je treba pač tudi uredbo v skladu z zakonom
               spisati. To je ena stvar, da ta zakon ponuja ministrici pomoč pri nadaljnjem pisanju
               in delanju te uredbe. To je ena stvar.</p>
               <p>Morda pa še mojim kolegom iz SMC, mislim, da tu predstavljajo večji del tega odbora.
               Najbrž poznate gospoda Romana Grošlja, piše, da je svetnik Občine Komenda, bil
               izvoljen na listi SMC Kamnik. On mi je pisal pismo, mail, in sicer piše: <q>"V zvezi z
               vašim Predlogom zakona o spremembah in dopolnitvah Zakona o varstvu okolja vam
               sporočam, da se tudi sam zavzemam za te spremembe. Tako sem s problematiko že 24. 8.
               2015 seznanil Kolegij predsednikov lokalnih odborov stranke za Gorenjsko, dne 14. 10.
               2015 pa sem ob napovedanem obisku ministrice za okolje Irene Majcen v Komendi
               predlagal dodatno temo sestanka o problematiki izgradnje zbirnih centrov. Skratka,
               veseli me, da ste vložili predlog, in ga tudi podpiram. V lokalnem odboru SMC
               Kamnik-Komenda je bila sprejeta moja pobuda, da damo podporo vašemu predlogu, vodstvu
               stranke pa smo predlagali, da ga podpre na državni ravni, poslanci pa naj glasujejo
               za."</q> Lokalni odbor SMC.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Jaz bi morda glede na predlog kolega Žnidarja predlagal, da se, kolega Žnidar,
               uskladite z gospo Guštin iz Zakonodajno-pravne službe glede vsebine teksta, če bomo
               dali potem to na glasovanje. Pač, glede na to, da smo bili že večkrat opozorjeni, da
               mi ne moremo pozvati Vlade, lahko ji pa priporočamo.</p>
               <p>Zdaj dajem besedo kolegici Kotnik Poropat, potem pa ministrici.</p>
            </sp>
            <sp who="SDT7:KotnikPoropatMarjana">

               <speaker>MARJANA KOTNIK POROPAT (PS DeSUS):</speaker>

               <p>Hvala za besedo, spoštovani predsednik. Spoštovani vsi prisotni!</p>
               <p>Jaz sicer nisem bila na zadnji seji Odbora za infrastrukturo, o poteku katere je
               govoril spoštovani poslanec, gospod Krajnc, zato o tem nisem seznanjena, ker tudi
               nisem prebrala magnetograma te seje. Ampak bi vseeno danes, ker sem prebrala Predlog
               zakona o spremembah in dopolnitvah Zakona o varstvu okolja, ki ga je predlagala Nova
               Slovenija oziroma kolega, gospod Tonin, pa bi par besed o tem povedala oziroma podala
               svoje mnenje, na podlagi vsega tega, kar sem prebrala, tudi mnenja Vlade in današnje
               razprave oziroma predstavitve problema, ki ga je podala ministrica.  Torej, Vlada je v mnenju, ki smo ga
               prejeli, z dne 26. 1. 2017 povedala, da bo v letu 2017 izdana uredba, ki bo urejala
               javno službo zbiranja komunalnih odpadkov. V njej bodo v skladu s 149. členom Zakona
               o varstvu okolja 1 določeni oskrbovalni standardi, tehnični, vzdrževalni,
               organizacijski ter drugi ukrepi in normativi za opravljanje gospodarske javne službe
               zbiranja komunalnih odpadkov, torej tudi zahteve o ureditvi zbirnih centrov. No, in
               kot sem že rekla, ministrica je danes temeljito predstavila problematiko tega
               področja in tudi navedla aktivnosti, ki jih v tej smeri za odpravo te pomanjkljivosti
               izvaja ministrstvo. Povedala je tudi, da se pripravlja prenova Zakona o varstvu
               okolja in ta zakon bo tudi uredil vse potrebno za izvajanje te gospodarske javne
               službe zbiranja komunalnih odpadkov, recikliranja in tako dalje. Zato bom jaz seveda
               danes glasovala za sklep, ki ga je povedal že kolega Krajnc, da predlagane spremembe
               in dopolnitve zakona niso primerne za nadaljnjo obravnavo. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima gospa ministrica. Pa če se mogoče opredelite do predlaganega sklepa kolega
               Žnidarja.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Hvala.</p>
               <p>Glede na ponujeno pomoč bi želela vseeno dati nekaj odgovorov. Če kdo ima idejo, da
               bi pomagal nam na Ministrstvu za okolje in prostor, bi jaz sprejela tako pomoč že v
               smislu tega, da bi se kljub vsemu navedlo, kaj vse pa je že ministrstvo v teh dveh
               letih in pol storilo glede zakonodaje in očitkov Računskega sodišča pri ravnanju z
               odpadki; tega seveda ne želimo vedeti niti videti. Operativni program preprečevanja
               in ravnanja z odpadki je obseg dela, ki je zahteval popoln angažma zaposlenih na
               ministrstvu, torej nismo te naloge zaupali neki zunanji instituciji. In ob pripravi
               tega operativnega programa in ob mnenju Računskega sodišča se je zavedanje, kaj vse
               še moramo narediti, reševalo postopoma. Kot je bilo že danes omenjeno, tudi v samem
               postopku je sprememba te odredbe, navedena je bila v delu Vlade in seveda je še vedno
               navedena. To pomeni, da glede na razgovor, ki smo ga imeli s predlagatelji, mag.
               Matejem Toninom in njegovimi sodelavci oziroma sodelavci občin Komenda in Kamnik, smo
               že takrat povedali, da torej še v mesecu marcu gre nova uredba v javno razgrnitev in
               potem v naslednjem mesecu v sprejetje na Vlado, tako da do predloga, ki je bil
               predlagan, oziroma do termina sama nimam nobenih zadržkov. Imam pa zadržek, da se
               sprejme nesistemsko ta poseg v Zakonu o varstvu okolja. Če je to nadomestilo, se
               seveda strinjam. Ne glede na to, ali bo sklep tako ali drugače sprejet, zaveza, ki
               sem jo dala ob našem srečanju in tudi sicer, bo izvršena. Res težko, težko sprejemam
               to idejo, da kar povprek in po dolgem nekaj obljubljam, pa nič ne naredim. Moram
               reči, da se mi tudi v političnem žargonu zdi, da se dajo katere stvari pa kljub vsemu
               verjeti oziroma zaupati. Tako do predloga res nimam nobenih zadržkov. Hvala.</p>
            </sp>
            <sp who="SDT7:RancDaniloAnton">

               <speaker>PODPREDSEDNIK DANILO ANTON RANC:</speaker>

               <p>Hvala ministrici.</p>
               <p>K besedi se je javil kolega Škoberne.
               </p>
            </sp>
            <sp who="SDT7:ŠkoberneJan">

               <speaker>JAN ŠKOBERNE (PS SD):</speaker>

               <p>Najlepša hvala, spoštovani gospod podpredsednik. Spoštovana ministrica, kolegice in
               kolegi!</p>
               <p>Ministrica seveda upravlja z enim najpomembnejših in ob tem ni odveč poudariti
               najzahtevnejšim resorjem in je uspešno podedovala kar nekaj nedokončanih nalog, ki se
               jih je skupaj z ekipo kljub temu, da gre za področje, kjer so interesi izrazito
               diametralno v nasprotju, običajno tudi precej učinkovito lotila. Dovolite, da omenim
               samo umestitev severnega dela tretje razvojne osi, ki je trajala, da ne rečem več,
               kot desetletje in je v obdobju te ministrice bila umeščena, da se pomembni ukrepi
               zagotavljanja protipoplavne varnosti urejajo, da je prišlo do poskusa za zelo široko
               in zelo nasproti si mislečo civilno družbo do usklajevanja zakona okolja, ki je zdaj
               tudi v pripravi, da je bil sprejet nov zakon o dimnikarski službi in tako naprej.
               Torej, ne govorimo o resorju, ki je polovico mandata gledal v zrak, ampak se je
               aktivno ukvarjal z naslavljanjem ključnih problemov in izzivov tudi, če želite z
               naslova pariškega podnebnega sporazuma in tako naprej.</p>
               <p>Ko smo danes na točki, zaradi katere je bila sklicana seja pa lahko ugotovimo dvoje.
               Prvič, da obstaja več možnih poti do rešitve in da je morda tudi na predlagateljevi
               strani nekaj malenkostne, ampak v predvolilnem letu tudi razumljive neiskrenosti pri
               tem, da je ključna zgolj rešitev. Seveda je ključno kdo je pod to rešitvijo na koncu
               dneva podpisan in če bo kolega Tonin bolj miren, mu jaz vse zasluge zato, da bo
               ministrica v uredbi to vprašanje pravočasno uredila, pripišem in potem danes to sejo
               zaključimo in se posvetimo naslednji stvari, ki jo na agendi imamo. Ocenjujem, da je
               predlog, ki ga je kolega Žnidar podal zelo smiseln in racionalen. Mi na eni strani
               imamo zavezo ministrice, terminsko se ujema s predlogom, ki ga je dal kolega Žnidar.
               Ne verjamem sicer, da je potrebno posebej zavezovati ministrico k temu, kar je jasno
               ampak, če to pomiri in če je to dodatna garancija zato, da bo stvar urejena, potem
               težave ne vidim, da tudi to potrdimo. Vsekakor pa se mi zdi, da je v točki, ko se
               odločamo ali rešitev zagotoviti skozi pot, ki je lahko hitrejša, bolj učinkovita tudi
               v danih okoliščinah morebitnih sprememb, bolj prilagodljiva, hitreje prilagodljiva,
               predvsem pa v okviru tega kar je tudi razmejitev med pristojnostmi Državnega zbora in
               Vlade, torej, da dozadevno reč ministrica uredi z uredbo, ne pa z zakonom, kar bi v
               danem primeru bilo neobičajno povsem smiselno in logično, načelu subsidiarnosti, ki
               je sicer eno izmed ključnih načel dobro delujoče demokratične družbe, bi v tem
               primeru ne bilo povoženo tako, da sam bom seveda glasoval za oba predloga sklepov,
               tako za prvega, da je zakon, ki ga danes imamo na mizi neprimeren za nadaljnjo
               obravnavo, ker seveda rešitev na mizi je in ob tem bom podprl tudi predlog kolega
               Žnidarja, da se skozi priporočilo, nasvet ali zavezo tega odbora natančno določi do
               kdaj je naše pričakovanje to na strani ministrstva urejeno in če prav razumem, se s
               tem tudi ministrica strinja.</p>
               <p>Hvala lepa, predsednik.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Predlagatelj, imate besedo.</p>
            </sp>
            <sp who="SDT7:ToninMatej">

               <speaker>MAG. MATEJ TONIN (PS NSi):</speaker>

               <p>Poslanec Škobrne, ne želim biti nesramen ampak to, kar vi meni očitate, to dejansko
               vaša koalicija dela in tudi vi se razvijate v izjemnega demagoga. Ne vem, če je to
               prihodnost socialne demokracije, ampak vendar. Kdo bo tukaj predlagatelj, pa komu bo
               na koncu uspelo, je res vseeno. In jaz sem tudi šel na sestanek k ministrici, če bi
               ona zakon posvojila in če ga želite, ga lahko vladna koalicija takoj vloži, danes, pa
               se vi pod to podpišete. Gre samo za to, katera rešitev bo prej uresničena. Če je
               sprejet ta zakon, ki je danes ali ki smo ga spisali mi, podpira ga pa tudi Francelj
               Trček in Združena levica. Če je ta zakon sprejet, je problem rešen takoj. Če
               upoštevamo vašo rešitev, se zamik reševanja tega problema zelo zamakne in jaz sem vam
               najbrž utemeljeno obrazložil zakaj resno verjamemo, da se to ne bo zgodilo, zaradi
               tega, ker je to že bilo poskušano leta 2010, v času vaše Vlade, leta 2012 v času naše
               Vlade in potem tudi zdaj ministrica pravi, da bo to naredila in 2015 mi je že isto v
               poslanskem vprašanju odgovorila, da se bo to nemudoma zgodilo, pa smo leta 2017, pa
               se to še ni zgodilo. In to je najbrž dosti utemeljen razlog, da je treba ta problem
               takoj, pa nemudoma rešiti. Glede te iskrenosti, a veste, kdo bo predlagatelj, pa kdo
               ne<gap n="…"/> Prosim vas, ali se spomnite tiste seje koalicijske glede kaznovanja vzgojno
               varstvenih ustanov, pa šol, ker so organizirale ekskurzije in so zato bile s strani
               inšpektorjev opozorjene. Pa ste se vsi z mano strinjali, ampak zaradi tega, ker smo
               mi to, vaša poslanka je bila, vaša poslanka je rekla, jo lahko iz magnetograma
               citirate, je rekla: zakon je dober, se strinjam z vami, ampak glasovala bom pa proti.
               Toliko o tem, kako koalicija resno misli kako je vse usmerjeno k rešitvi in kako je
               povečano ali pa pomembno kdo je predlagatelj. Če kdo, dajmo malo časopise zadnjih dni
               odpreti. Mislim, da če kdo, potem so Socialni demokrati globoko v volilni kampanji.
               Globoko, mnogo pred nami. Pa jaz s tem nimam problema, to je vaša stvar. Samo, me pa
               moti, da to kar vi delate, očitate meni. In še enkrat poudarim zelo jasno, naj pade
               danes moj zakon. Gospod Škoberne, vam ga dam fizično. Jutri ga vi vložite, se vi
               podpišite pod njega, naj ga vaša koalicija sprejme. Za mene je bistveno samo to, da
               bi dejansko ta zakon bil sprejet že pred to ključno gradbeno sezono, ki se začne že
               od maja naprej. Vam vse kredite pripišem, ste za vse zaslužen absolutno. To je ena
               stvar. Če ste junak, evo, zdaj imate priložnost, da to naredite, pa bomo videli, če
               vaše besede o tem predlagateljstvu in reševanju tudi dejansko držijo.</p>
               <p>Druga zadeva. To priporočilo, jaz nimam z njim problema. Govorim pa, da to problema
               ne rešuje. Priporočilo je sicer lepa, super stvar, ki jih je ta parlament sprejel že
               nešteto, ampak Vlada se lahko na vsa ta naša priporočila požvižga. Mi smo tudi že na
               Komisiji za nadzor varnostnih in obveščevalnih služb sprejeli kakšno priporočilo, naj
               nam Vlada da določene dokumente, pa nam jih ne da, ker očitno živimo v državi, kjer
               obstajajo in še vedno so neki tajni predpisi, pa nam jih ne da, pa je to priporočilo.
               Zdaj imamo pa priložnost problem rešiti z zakonom, pa najdete tisoč enih razlogov
               zakaj to ni v redu. In še ena zadeva, ki ni nezanemarljiva. Financiranje občin. Ko
               smo sprejemali proračun, ko smo govorili o ZIPRSU, je bila težka debata o povprečnini
               in koliko naj posamezne občine dobijo in vsi župani so jamrali in opozarjali, da se z
               zakoni številne naloge in obveznosti prenašajo na občine, hkrati pa tem obveznostim
               ne sledi denar. In zdaj, kaj konkretno to, da bo bolj plastično, nominalno pomeni? Vi
               zdaj hočete, ker nočete sprejeti tega zakona, ki bi ta problem rešil, da mora in
               občina Kamnik in občina Komenda, vsaka po 400 tisoč evrov investirati v izgradnjo
               tega centra. Tako, da to so konkretne stvari in če je ta zakon sprejet, pač vsaka
               izmed teh občin prihrani polovico tega zneska.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Kolega Škoberne, replika.</p>
            </sp>
            <sp who="SDT7:ŠkoberneJan">

               <speaker>JAN ŠKOBERNE (PS SD):</speaker>

               <p>Najlepša hvala.</p>
               <p>Kolega Tonin, mi je žal, če ste slišali samo del moje razprave o predlagateljstvu, je
               pa že tako, kot pravi star slovenski pregovor, da če mački stopiš na rep, zacvili. Pa
               da ponovim še tisti bistven del moje razprave, zakaj je pomembno, da se ureja z
               uredbo in če je le mogoče ne z zakonom. Prvič zato, ker skupno ugotavljamo na več
               sejah, ne samo tukaj, da je slovenska družba prenormirana in da smo že v fazi, ko bi prav za vsako stvar
               morali sprejeti zakon in to ni dobro. Včeraj smo imeli na razpravi ob družinskem
               zakoniku celo idejo, da bi ljubezen zapisali v zakon, pa jo po možnosti definirali in
               podobne zgodbe. To menda ne gre. In načelo subsidiarnosti je tisto, ki vendar
               zagotavlja učinkovito delovanje države, kar si želimo. In to je spet eden izmed
               razlogov zakaj, če je mogoče z nižjim aktom nekaj urediti, to uredimo z nižje
               rangiranim aktom in ne z zakonom, ali pa bog ne daj še z ustavno spremembo. Jaz upam,
               da zdaj to razumete.</p>
               <p>In uredba je nekaj, kar ni nujno vezano na zadnji dan, ki ga v svojem sklepu predlaga
               kolega Žnidar. Lahko je sprejeto prej in nima številnih možnih potencialnih
               spotikanj, ki se lahko zgodijo v zakonodajnem postopku, nekemu zakonu, pa naj rečem
               samo, da gre za večfaznost, da gre za možnost referenduma, da gre za možnost veta, da
               gre za možnost vseh možnih ustavnih pobud in tako naprej. Skratka, temu se želimo, če
               želite rešitev, izogniti. Sam ne potrebujem predlagateljstva tega vašega zakona, ker
               se ne strinjam s tem, da se tam, kjer je možno nekaj z enostavnejšim in nižje
               rangiranim aktom urediti, to ureja zakon, ker je to povsem nepotrebno. Tako, da jaz
               iz povsem vsebinskih, logičnih in tudi postopkovnih razlogov ne morem sprejeti tega
               vašega zakona in se mi zdi rešitev, ki jo predlaga ministrica, ki jo v časovni okvir
               smiselno tudi zaradi morebitnega nezaupanja opozicije, kar je logično, v letu v
               katerem smo pa še bolj, uokvirja tudi predlog kolega Žnidarja in v kolikor je
               bistvena rešitev, lahko razpravo tukaj zaključimo, gremo glasovati, če pa potrebujemo
               še nekaj teatra, kot je prej rekel kolega Trček, pa lahko tudi nadaljujemo. V tem
               primeru pa prosim tudi kolega iz Zveze ekoloških gibanj, da vendarle odpre še kakšno
               bistveno temo, da bomo vsaj diapazon tega, o čemer govorimo, če govorimo zgolj zato,
               da govorimo, nekoliko razširili.</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Predlagatelj, imate besedo, ampak jaz predlagam, da se res osredotočimo na
               točko dnevnega reda in bom rekel, da ne razširjate razprave izven teh okvirov. Imate
               besedo.</p>
            </sp>
            <sp who="SDT7:ToninMatej">

               <speaker>MAG. MATEJ TONIN (PS NSi):</speaker>

               <p>Se absolutno bom tega držal in ne bom zamegljeval tako, kot je poslanec Škoberne
               poslušal in širil temo na drugačno stvar. Ampak dejansko tako, kot je rekel, je
               samega sebe opisal. Če mački stopiš na rep, zacvili. In je zacvilil, ko se je oglasil
               z novo repliko, ker ga je zabolelo to v zvezi s predlagateljstvom. In naj bodo stvari
               zelo jasne. Jaz vem, da vi blestite kar se tiče retoričnega nastopa. Ampak, kar se pa
               tiče vsebine, pa če vas nekdo zelo podrobno posluša, pa absolutno vaše stvari ne
               držijo, zelo preprosto. Gre samo zato, kako hitro se bo ta problem rešil. In vi
               predlagate daljše reševanje tega problema. Daljše reševanje. Ta<gap n="…"/> Lahko mahate ampak,
               če je ta zakon sprejet in odkimavate, če je ta zakon sprejet, je problem rešen. Če
               čakamo na sprejetje uredbe, vprašanje kdaj bo ta uredba sprejeta. In iz preteklosti
               sem vam kronološko navedel kako se je ta stvar v zgodovini ves čas oddaljevala in se
               ni rešila.</p>
               <p>In še ena stvar, kar tudi zamegljujete in zavajate. Pravite, da ste proti pretirani
               normiranosti in da niste za to<gap n="…"/> A veste, da ta stvar pa zmanjšuje birokracijo in to
               čudno normiranost. Ta zakon omogoča to, da se zgradijo skupni centri, kar sedanja
               ureditev in podzakonski akti ne omogočajo. In jaz, če sem še nekaj časa malo tako z
               začudenjem poslušal razpravo poslanca, ne poslanca, župana Dragarja na Državnem
               svetu, ki je rekel in se razjezil, dejansko to državo ne vodijo zakoni ampak vodijo
               podzakonski predpisi. Ti lahko sprejmeš kakršenkoli hočeš zakon, na koncu to
               ministrstvo in uradniki ti spišejo takšne in drugačne podzakonske akte in od tistega
               bistvenega sporočila, kamor naj bi zakon šel, se stvari popolnoma izrodijo in grejo v
               drugačno smer.</p>
               <p>Jaz vas razumem in je tukaj ključna poanta samo ta, da tudi ne želite, da bi ta
               problem rešila neka opozicija. Rekel sem: dajte ta zakon sami vložiti in to zadevo
               takoj rešiti. Če je zdaj problem zakon, ministrica, če pravi, da ta problem bo rešen
               z uredbo, čeprav če celo neke časovne zadeve postavlja,  potem mora vsaj vsebina obstajati, mora biti.
               In bi se te zadeve lahko precej pospešile. Mislim pa, da smo že v fazi, kako se to že
               reče, boja z mlini na veter in jaz se tukaj lahko še na glavo postavim, vi koalicija
               se vnaprej prepričani, da boste te stari, ki smo jih danes predlagali, zavrnili. Vam
               lahko jaz dam še tisoč enih argumentov zakaj bi bilo to pametno podpreti in so
               zdravorazumski, so na mestu, ampak vi jih enostavno ne sprejmete, ker se še trudite
               mene predstaviti za bedaka in da mi gre tukaj za neko politično tekmo. Tako pač
               je.</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Kolega Lah. Imate besedo.</p>
            </sp>
            <sp who="SDT7:LahZvonko">

               <speaker>ZVONKO LAH (PS NSi):</speaker>

               <p>Hvala lepa predsednik.</p>
               <p>Kolega Škoberne je povedal, da kakšno drugo temo še odpremo, da bomo opravičili
               današnjo sejo, da to pustimo. Kar je zelo pomembno, ja, zelo pomemben je ta odbor,
               ker pokriva dva ministrstva, okolje in prostor, potem promet, energetiko. Zdaj, da
               vam preberem kakšne reference pa imajo člani pa kakšno izobrazbo, ki jo imam tukaj.
               In tudi to vprašanje sem jaz gospodu Tonino rekel, kaj pa je to ministrstvo v tem
               mandatu naredilo na teh okoljskih zadevah pa prostorskih. Jaz se resno sprašujem.
               Tudi ministrico sem že vprašal s kom na ministrstvu se jaz kot bivši župan lahko
               pogovarjam kdo pripravlja to zakonodajo naj si bo operativni program eden, drugi ali
               tretji, ali pa prostorsko zakonodajo, ki bi jo po normativnem programu Vlada morala
               sprejeti v lanskem letu. Zdaj smo meseca marca 2017. Do polovice tega poletja pa tudi
               sprejet, ker je potrebno zelo sistemsko reševati. Ker to, kar imamo pri nas v
               Sloveniji, nima nobena bivša jugoslovanska republika tako slabo urejeno. In jaz vam
               dokažem lahko z zakoni, ki so jih sprejele druge države glede gradbenih dovoljenj, to
               se pravi legalizacij t.i., ki jih imamo 300 tisoč objektov v Sloveniji zgrajenih v
               neskladju s predpisi. Hrvatje so jih imeli čez 800 pa so jih že polovico rešili.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Kolega Lah, jaz predlagam, da se vnemo na odpadke. Tako da, da ne bi šli na gradbena
               dovoljenja.</p>
            </sp>
            <sp who="SDT7:LahZvonko">

               <speaker>ZVONKO LAH (PS NSi):</speaker>

               <p>Bom ja<gap n="…"/></p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
            </sp>
            <sp who="SDT7:LahZvonko">

               <speaker>ZVONKO LAH (PS NSi):</speaker>

               <p>Kar se pa odpadkov tiče, bom tako prišel na odpadke. Vsaka občina, ker je to občinska
               javna gospodarska služba, mora reševati to problematiko. Najprej so zbirno reciklažno
               centri, o čemer se danes pogovarjamo, potem so centri za ravnanje z odpadki, ki je
               tudi v pristojnosti občin. Jaz sem tukaj od leta 2009. Takoj na začetku smo hoteli to
               spremeniti opozicija, da bi bila to javno gospodarska služba v pristojnosti države,
               ker se občine med seboj niso mogle dogovorite. Ampak do danes jaz ne poznam kako ta
               sistem od povzročitelja, od gospodinjstva naprej do končnega odlaganja ali uničenja
               ali pa nazaj uporabe tega kot surovine, pri nas funkcionira. Kdo mi zna v tej, v
               okviru ministrstva ali na vladi razložiti kako naj bi ta sistem funkcioniral?
               Pobiramo v kubičnih metrih, odlagamo v tonah. Kaj pa vsem? Sistemi imajo v Avstriji
               20 let že rešeno. 6 držav v Evropski uniji več nič ne odlaga. Pri nas pa ne vemo kaj
               bomo naredili ko Anhovo več ne bo sežigalo tega. Pa naj gospod Lipič pove, če imamo
               rešitev. Nimamo! Od začetka kolikor vem 2008, se je ustvaril nek lobij teh
               koncesionarjev, ki so želeli čim več odpadkov in filtrirali svoje, celo v
               ministrstva, da ne povem z imenom in priimkom, so videli velik posel. Potem ko je
               Evropska komisija se odločila, da bomo šli na zmanjševanje odpadkov na izboru na nič
               odlaganja. In sedaj krožno gospodarstvo nazaj v uporabo, je potem ta lobi odnehal,
               ampak počasi in tam se je ustavilo.  Naprej ni nihče nič naredil. In zdaj bo konec mandata, smo že, kako bi
               rekel, v tem obdobju, ko se vsi pripravljajo, ko se že prerivajo, zdaj bomo pa
               sistemsko to reševali. Jaz bi še enkrat prosil ministrico naj mi pove odgovorno osebo
               za odpadke na ministrstvu. Si bom vzel čas, dan, dva in se pomenil, da bom jaz
               razčistil zaradi lokalnih skupnosti, zaradi občin, v katero smer naj razvijajo to
               javno gospodarsko službo. Če pa nimajo, potem pa predlagam, da se usedemo odbor pa
               gremo v Avstrijo skupaj z odgovornimi na ministrstvu, da vidimo pa potem začnemo
               ukrepati, da bo vsaj v naslednjem mandatu kaj sistemsko zastavljenega, nerešenega, da
               se nam ne bodo vsi smejali kako vozimo te odpadke po Sloveniji gor in doli in eden
               drugega izsiljujejo občine in ti koncesionarji. Zato ta predlog, je kolega Tonina
               mislim, da na mestu. Zdaj so odgovorili, bomo z uredbo. Kdaj? Če do zdaj nismo
               uspeli, kdaj bomo? Res. Tako kot minister iz drugega dela za promet, da bo odstopil,
               če se drugi tir ne bo letos začel graditi. Bo tudi on držal to besedo?</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Kolega Krajnc.</p>
            </sp>
            <sp who="SDT7:KrajncBojan">

               <speaker>MAG. BOJAN KRAJNC (PS SMC):</speaker>

               <p>Hvala lepa za besedo gospod predsednik. Zdaj kljub temu, da nas je kolega Tonin
               zapustil in jezno zaloputnil vrati moram, kljub vsemu še enkrat povedati to, kar je
               kolega Tonin že povedal na prejšnji seji. Bom kar citiral magnetogram: <q>"Ministrica pa
               se lahko sama odloči ali bo ta problem rešila v obliki spremembe odredbe ali pa bo
               amandmirala ta zakon, ki je danes pred vami"</q>. In še: <q>"Še enkrat poudarjam, ni moj
               cilj prestiž, da bo ta zakon sprejet. Jaz sem rekel, da obstaja več rešitev, da se ta
               problem reši. Za mene je cilj, da se reši problem 22 občinam. In če je to treba
               narediti, da bom jaz požrl, tudi lahko svoj predlog zakona umaknem"</q>. Ampak to, kar je
               kolega Tonin, ki ga ni več z nami danes tukaj, danes tukaj zagovarjal, je prav
               politični prestiž in od tod tudi moje razumevanje za njegovo jezo, da je odšel, saj
               zagotovila ministrice za to, da se je odločila za spremembo uredbe oziroma odredbe
               sprejemam in zaradi tega bomo v poslanski skupini tudi podprli oba predloga
               sklepa.</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Ugotavljam, da nimam več prijavljenih<gap n="…"/> Kolega Trček.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>Ja. Hvala za besedo. Poslušam tole in počasi bom kakšne slušalke začel nositi na sejo
               pa bom kako patetično simfonijo si dal gor. Zdaj veliko je bilo govora o
               subsidiarsnosti s strani Škoberneta. Zdaj, o čem si bomo zapomnili ta mandat, če po
               čem si bomo pa zapomnili po tem, kar jaz mogoče za koga preveč strokovno poimenujem
               derogacija dela državnega zbora. Ker tudi žal blesti to ministrstvo z ministrico.
               Neka zgodba za EU, o nekem sklepu, ki ga sploh ne izvršujejo in tako naprej. Zdaj
               poslušamo tukaj vedno zgodbe kdo je bil nekaj za nazaj krvi. Vsak približno razgledan
               s srednjeročnim spominom to ve. Poslušamo zgodbe kakšna so stanja na nekih
               ministrstvih. To isto vemo, neka vsaka oseba, ki hoče iti v izvršilno oblast, se mora
               o tem prej nekako izdatno podučiti. In zgubljamo s tem, bom rekel, čas. Mi se štiri
               petine časa se pogovarjamo o tem kdo je za nazaj kriv, pa jaz nikoli, vedno drugi. Pa
               ob tem neke vehementne poslovniške akrobacije, niti ne pretirano duhovite SMC-ja ob
               tihi podpori ostalih dveh bolj izkušenih koalicijskih partneric. In to je žal večina
               tega mandata. Zdaj res je to, kot je rekel odvihrajoči kolega Tonini. Mi ne da smo v
               podzakonskih aktih, mi smo v nekem gozdu podzakonskih aktov, ki so se v 20 letih
               oblikovala tudi zaradi interesa številnih lobijev. In to je nek  gordijski vozel, ki ga je treba rezati.
               Bivša župana tukaj prisotna, bi lahko kaj o tem rekla kako je potem to v praksi, neko
               krasno življenje pa zakaj dobiš sive lase. Ampak v bistvu, da ne bom predlog. V
               ponedeljek sem bil na III. gimnaziji v Mariboru, smo imeli eno krasno debato z
               dijakinjam in dijaki ob naborništvu, ki ga je, evo, gospod DeSUS vrgel ven. Se mi
               zdi, da bi s tisto ekipo skupaj jaz ta problem rešil v 48 urah. Vsaj z osnutkom
               nekega predloga ali odredbe ali uredbe, kakorkoli jo bomo imenovali. Relativno dosti
               vode je preteklo od takrat, ko ste Toninu, ko je prišel s tem ven, zvijali roko. In
               to neprekoračenje subsidiarnosti in dejstvo, da to naj ureja Vlada Republike
               Slovenije, bi zelo enostavno lahko rešili na ta način, da bi z nekim osnutkom uredbe
               prišli sem in mirna Bosna, kot bi nekdo rekel. Mi pa tukaj se bomo natezal gor in
               dol. Jaz bom na tem trenutku res utihnil. Lahko bi pa, ker tudi to je ideološka tema,
               nehajmo se slepiti. Tudi odnos do okolja in narave. Lahko bi pa tukaj, bom, kar rekel
               s kolegom Lipičem pa pet ur tukaj predlagala kje to resorno ministrstvo v tem mandatu
               ni bilo dovolj ambiciozno in realno, če parafraziram gospo ministrico, ampak ne bom.
               Nekako se bom ustavil in se mi zdi, da se bojim, da tega letos ne bomo rešili na
               veliko žalost vseh prizadetih. In neke dodatne stroške občinskih proračunov a veste.
               Jaz bi navsezadnje te peneze videl, da se naredijo neka otroška igrala. V zadnjo vas
               v Italiji, v katero grem pa da ne bo vedno Avstrija na tapeti, imajo boljša otroška
               igrala kot jih ima prestolnica naša. Dober dan.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Jaz nimam več prijavljenih za razpravo. Bi pa mogoče kolegu Žnidarju dal
               besedo, da predstavi vsebino sklepa. Pa najprej glasovali, če smem še to, o sklepu,
               da predlog zakona ni primeren za nadaljnjo obravnavo, potem pa še o tem vašem besedo.
               Imate besedo.</p>
            </sp>
            <sp who="SDT7:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Hvala lepapredsedujoči. Spoštovani zbrani, glede na dobro nameren predlog kolega
               Tonina, da se reši problematika izgradnje zbirnih centrov za občine. In ob dejstvu,
               da je danes ministrica obljubila, da bo uredba pripravljena pred poletjem, predlagam
               sklep odbora, ki je priporočilo tako za ministrstvo kot za vlado pa, če dovolite bi
               ga kar prebral: <q>"Odbora za infrastrukturo, okolje in prostor priporoča Ministrstvu za
               okolje in prostor, da Odredbo o ravnanju z ločeno zbranimi frakcijami pri upravljanju
               javne službe ravnanja s komunalnimi odpadki, da odredbo pripravi do 31. 5. 2017.
               spremeni na način, da se vzpostavi pravna podlaga za vzpostavitev skupnih zbirnih
               centrov za občine z več kot 3000 prebivalci v okviru že veljavnih rokov iz te
               odredbe"</q>, ki zapadejo konec letošnjega leta. To je moj predlog. Tako da, glede, bi
               rekel, na predvideno umaknitev tega zakona z nadaljnje obravnave predlagam, da podamo
               neko skupno rešitev, da se ta rešitev za izgradnjo zbirnih centrov pripravi.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala lepa. Bi želele še kdo besedo. Gospa ministrica. Se strinjam<gap n="…"/> Imate besedo.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Hvala predsednik.</p>
               <p>Glede na to, da je to priporočilo jaz v izrazoslovju se mi zdi, da se meni, ko sem
               poslušala nekaj zataknilo, ampak glede na to, da je priporočilo, vsebino vemo za kaj
               gre. Gre za to, da mi z novo uredbo spremenimo sedanji sistem izgradnje zbirnih
               centrov. In se strinjam in datum je tudi v redu.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala lepa. Potem prehajamo na glasovanje. Najprej bomo glasovali o sklepu, da
               predlog zakona o spremembah in dopolnitvah Zakona o varstvu okolja ni primeren za
               nadaljnjo obravnavo. Pričenjam z glasovanjem.</p>
               <p>Kdo je za? <stage>(10 članov.)</stage> Je kdo proti? <stage>(4 člana.)</stage></p>
               <p>Ugotavljam, da je sklep sprejeti. S tem zaključujem drugo obravnavo predloga zakona na matičnem delovnem
               telesu.</p>
               <p>Odbor bo pripravil poročilo, v katerega bo vključil sprejeti sklep.</p>
               <p>Predlagam, da je kot poročevalec, ki bo predstavil poročilo na seji Državnega zbora,
               da to opravim sam, če se strinjate? Se.</p>
               <p>Prehajamo še na glasovanje o sklepu predlagatelja poslanca Ljuba Žnidarja z vsebino,
               ki jo je povzel na predhodni razpravi. Torej glasujemo.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točno dnevnega reda.</p>
               <p>Prehajamo na <title>2. TOČKO DNEVNEGA REDA,</title> točko <title>RAZNO.</title>
               </p>
               <p>Želi kdo besedo? Ugotavljam, da ne.</p>
               <p>Zaključujem tudi to točko dnevnega reda in 26. sejo Odbora za infrastrukturo, okolje
               in prostor. <stage type="time">Seja se je končala 8. marca 2017 ob 10.41 uri.</stage>
               </p>
            </sp>
         </div>
      </body>
   </text>
</TEI>