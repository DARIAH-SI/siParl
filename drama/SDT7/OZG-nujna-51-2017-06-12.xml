<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZG-nujna-51-2017-06-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">3595947922EDCC19C12581390026B0DD</idno>
               <idno type="custom" subtype="day">53056E7AED15EE18C1258146002B03EB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=53056E7AED15EE18C1258146002B03EB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZG-nujna-51-2017-06-12.OZG" n="51">
               <name>nujna seja</name>
               <date when="2017-06-12"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZG-nujna-51-2017-06-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZG-nujna-51-2017-06-12.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">51. nujna seja</stage>
            <stage type="date">(12. junij 2017)</stage>
            <stage type="chairman">Sejo je vodila Andreja Potočnik, predsednica Odbora za gospodarstvo. </stage>
            <stage type="time">Seja se je pričela ob 9.01.</stage>


            <sp xml:id="SDT7-OZG-nujna-51-2017-06-12.sp1">

               <speaker>PREDSEDNICA ANDREJA POTOČNIK:</speaker>

               <p>Vse članice in člane odbora ter ostale vabljene, prav posebej pa ministra in
               državnega sekretarja z ministrstva prav lepo pozdravljam in se vam zahvaljujem, da
               ste se danes uspeli udeležiti 51. nujne seje Odbora za gospodarstvo.</p>
               <p>Obveščam vas, da je zadržan in se seje ne bo mogle udeležiti dr. Franc Trček. Kot
               nadomestni člani oziroma članice odbora s pooblastili pa sodelujejo: gospod Ivan
               Prelog nadomešča mag. Bojana Krajnca, gospa Ksenija Korenjak Kramar nadomešča gospoda
               Danila Antona Ranca, gospod Jernej Vrtovec nadomešča mag. Mateja Tonina, gospod Peter
               Vilfan nadomešča Tomaža Gantarja, gospod Jani Möderndorfer nadomešča gospo Vojko
               Šergan in mag. Branislav Rajić nadomešča gospo Anito Koleša.</p>
               <p>S sklicem seje ste prejeli dnevni red. Ker v poslovniškem roku ni bilo podanih
               predlogov za spremembo dnevnega reda ugotavljam, da je določen takšen dnevni red seje
               kot ste ga preji s sklicem.</p>
               <p>Prehajamo na obravnavo <title>TOČKE</title> in sicer <title>INVESTICIJSKO OKOLJE V REPUBLIKI SLOVENIJI – SPODBUJANJE STRATEŠKIH INVESTICIJ
               V GOSPODARSTVU IN PRIMER MAGNE STEYR.</title>
               </p>

               <p>Poslanska skupina Stranke modernega centra je s 7. 6. 2017 na Odbor za gospodarstvo
               naslovila zahtevo za sklic nujne seje z navedeno točko dnevnega reda.</p>
               <p>Kot gradivo k tej točki ste prejeli zahtevo za sklic nujne seje za gospodarstvo s
               predlogi sklepov. </p>
               <p>Na sejo so bili vabljeni: predlagatelj - Poslanska skupina Stranka modernega centra,
               Ministrstvo za gospodarski razvoj in tehnologijo, Ministrstvo za finance, SPIRIT –
               Javna agencija Republike Slovenije za spodbujanje podjetništva, Gospodarska zbornica
               Slovenije, Štajerska gospodarska zbornica, Zavod za zaposlovanje, območna enota
               Maribor, Mestna občina Maribor, dr. Andrej Fištrovec, Občina Hoče-Slivnica, gospod
               Marko Soršak, Univerza v Mariboru, prof. dr. Igor Tičar, ZUM d. o. o., urbanizem,
               planiranje, projektiranje Maribor, GIZ ACZ, slovenski avtomobilski grozd, Forum tujih
               investitorjev v Sloveniji, prof. dr. Alojz Križman ter predstavniki gospodarstva,
               šolstva, kulture in športa, podpisani pod pobudo Magna Welcome.</p>
               <p>Prehajamo na obravnavo navedene zadeve.</p>
               <p>Besedo predajam predlagateljici, da poda dopolnilno obrazložitev k zahtevi, gospe
               Kseniji Korenjak Kramar.</p>
            </sp>
            <sp xml:id="SDT7-OZG-nujna-51-2017-06-12.sp2">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa, predsednica! Lepo pozdravljeni vsi sodelujoči in pa vabljeni!</p>
               <p>Torej, konec maja letos je inštitut IMD objavil lestvico konkurenčnosti, na kateri je
               Slovenija obdržala lansko 43. mesto. Če upoštevamo dve novi državi, dodani sta bili
               namreč Savdska Arabija in pa Ciper, ki sta se uvrstili pred Slovenijo, to v resnici
               pomeni izboljšanje za dve mesti. V raziskavi IMD države ocenjujejo v štirih sklopih:
               gospodarska uspešnost, vladna učinkovitost, poslovna učinkovitost in pa
               infrastruktura. Pri poslovni učinkovitosti je Slovenija napredovala in sicer za 5
               mest, na 48. mesto. <stage type="mag"/>(nadaljevanje)
               Kljub temu pa mora še vedno nadaljevati z izboljšanjem učinkovitosti poslovnega
               okolja za zmanjševanje administrativnih bremen.</p>
               <p>Napoved razvoja investicijskega okolja v Sloveniji, ki jo je v začetku letošnjega
               leta pripravil inštitut za strateške rešitve, kot največje tveganje v letu 2017 še
               vedno omenja, da bo brez sprememb Slovenija premalo investirala. Slovenija je majhno
               gospodarstvo, odprto gospodarstvo, vendar pri tem se moramo zavedati, da še zdaleč ni
               sama. Je v konkurenčnem gospodarskem okolju kjer si mnogi, tako veliki kot mali,
               prizadevajo čim prej prispeti na želeni cilj in pri tem seveda čim več iztržiti. Pri
               tem med seboj tekmujejo. To je tisto, česar se moramo pri vsaki investiciji, pri
               vsakem projektu še posebej zavedati.</p>
               <p>Slovenci in pa Slovenke smo v zadnjih letih nevarno nazadovali in zaostali zlasti na
               področju investicij. V Sloveniji smo se v zadnjem času toliko kregali o tem, v katero
               smer naj gremo, katera strategija je prava, kam želimo pluti, da smo velikokrat
               pozabili na to kaj je naš cilj in kaj je naša strategija, tudi v primeru Magne Steyr.
               Žal. Vendar ob tem želim, da to ne bo primer, ker ne vemo kod in kam, vendar vzorčni
               primer tega kako se dela in kam gremo, da bo to v bistvu investicija, da bo to
               projekt v katerem smo znali hitro in učinkovito najti vse odgovore na težave, na
               katere smo naleteli.</p>
               <p>Seveda se je Vlada zavedala, da obstoječi pravni okvir vsebuje številne ovire, ki
               onemogočajo hiter odziv države na priložnosti, ki se ponujajo in je zato že decembra
               2016 predložila Državnemu zboru v sprejem Zakon o zagotavljanju pogojev za izvedbo
               strateške investicije na razvojnem območju v občini Hoče-Slivnica. Zakon kot veste,
               je bil sprejet z veliko večino. Zakon določa razvojno območje v občini Hoče-Slivnica,
               ki je območje proizvodne cone in je v javnem interesu. Opredeljuje strateško
               investicijo Magna Steyr, ki v vrednosti presega 100 milijonov evrov, ustvarja najmanj
               tisoč delovnih mest, zagotavlja dolgoročno ohranitev investicijskega projekta,
               proizvodnje in pa delovnih mest tako v Podravju kot v Sloveniji. Pospešuje
               gospodarsko rast in zaposlovanje ter skladen regionalni razvoj.</p>
               <p>Z zakonom se je zakonodajalec odločil, da bo pripomogel k hitrejšemu razvoju
               dogodkov, kajti v nasprotnem primeru se je še kako zavedal, da lahko investicija
               propade. Upam, da bo Vlada tako kot do sedaj s hitrim, učinkovitim odzivom, pa ne
               samo Vlada, tudi državljani pokazali, da znamo, da nam je mar in da lahko privedemo
               tudi tako pomembno investicijo kot je pred nami, do konca. Lahko pridemo do
               realizacije.</p>
               <p>Magna Steyr deluje na področju avtomobilske industrije, v slovenski avtomobilski
               industriji pa deluje že več kot 100 podjetij s preko 600 kooperanti. Panoga ustvari
               okoli 3,5 milijarde evrov letnih prihodkov, ima okoli 30 tisoč zaposlenih, prispeva
               okoli 10 % k BDP in ustvaril petino celotnega slovenskega blagovnega izvoza.
               Slovenski avtomobilski grozd pa združuje preko 60 podjetij in inštitucij, ki
               ustvarjajo okoli 4 milijarde evrov letno. Na območju občine Hoče-Slivnica želi
               skupina Magna, eden vodilnih globalnih dobaviteljev avtomobilske industrije zgraditi
               novo tovarno. Tovarno, ne lakirnico. Vemo pa, da se vsak projekt začne s temeljnim
               kamnom, torej s prvo, drugo in vsemi nadaljnjimi fazami. Brez prvega, temeljnega, ni
               začetka in ni konca. Govorimo torej o tovarni za proizvodnjo avtomobilov. Z njo bi
               odprla proizvodnjo avtomobilov … Podprla proizvodnjo avtomobilov v obstoječi tovarni
               v avstrijskem Gradcu. S tem projektom bi ustvarila številna nova delovna mesta in
               prispevala h krepitvi gospodarske moči v regiji.</p>
               <p>Magna International je, lahko rečemo, med prvimi tremi oziroma tremi globalnimi
               dobavitelji avtomobilske industrije in ima okoli 160 tisoč zaposlenih, ki delajo v
               več kot 300 tovarnah <stage type="mag"/>(nadaljevanje) po
               celem svetu v 29 državah, tako v Ameriki, Evropi in Aziji. Izdelujejo avtomobile za
               proizvajalce kot so BMW, Mercedes, Jaguar, Land Rover. V Evropi ima Magna več kot 65
               tovarn in okoli 60 tisoč zaposlenih. Na področju avtomobilske industrije Magna kot
               globalni dobavitelj ohranja svoj položaj zaradi najnaprednejše proizvodnje stalnih
               inovacij in kompetenc zaposlenih. Kot družbeno odgovorno podjetje odpira projekte v
               lokalnih skupnostih kjer ima svoje proizvodnje obrate. Podpira številne projekte s
               področja kulture, izobraževanja, športa ter druge.</p>
               <p>Podjetje Magna Steyr Graz je kot eden najboljših delodajalcev v Avstriji prejela
               nagrado Great place to work. Trenutno je v tovarni Magna v Gradcu zaposlenih nekje
               okoli, po nekaterih ocenah 700 delavcev iz Slovenije. Tako kot v vseh svojih tovarnah
               bo tudi v tej, v Hočah, glede na visoke, sicer že tako uveljavljene evropske okoljske
               standarde, Magna uveljavila svojo okoljsko-varstvene standarde, ki sledijo
               najnovejšim dognanjem oziroma bo uveljavila uporabo najboljših razpoložljivih
               tehnologij. Nova tovarna prinaša priložnosti v ožji in širši regiji in v razvoju
               gospodarstva v Sloveniji.</p>
               <p>Magna želi tovarno postaviti v občini Hoče-Slivnica. Na predvidenem območju in nikjer
               drugje. Če se ne bodo počutili dobrodošle, kot je bilo izrečeno, bodo odšli. Upam, da
               temu ne bo tako. Vemo, da se je v fazi iskanja ustrezne lokacije ponujalo veliko
               lokacij, vendar so bile te zaradi tako okoljskih, strateških, logističnih in drugih
               dejavnikov neprimerne. Prav v primeru projekta Magne Steyr smo do zdaj dokazali, da
               znamo stopiti iz obstoječih okvirjev, da znamo dobro sodelovati, da znamo opraviti
               stvari v najkrajših možnih rokih tako kot je to marsikje v naši soseščini. Verjamem
               tudi, da bomo s takšnim delom tako v Državnem zboru, kot tudi na Vladi, kot tudi
               drugje, s tem mislim predvsem na vse tiste iniciatorje in iniciative, ki se javljajo
               na terenu, znali stvari izpeljati do konca, znali pogledati izza okvirjev in bili
               pripravljeni na kompromis. To, da znamo v pomembnih projektih biti enotni, biti
               pogumni in z odgovornostjo prispevati k realizaciji projektov, so dokazali številni
               predstavniki lokalnih skupnosti, gospodarstva, šolstva, kulture, pa tudi športa s
               Podravja. Nenazadnje, da je temu tako dokazuje tud današnja udeležba, ki je ob
               ponedeljkih, vemo, v Državnem zboru urnik nekoliko drugačen, pa vendar s tem, ko ste
               danes tukaj dokazujete, da podpirate ne samo projekt ampak tudi razvoj v Podravju.
               Podpirate nujno potrebne projekte za preboj, najsi bodo tuji ali domači. Podpirate
               to, da Podravje ponovno zaživi. </p>
               <p>Sicer pa velja ob vsem tem opozoriti, da se sedaj, ko je bil z Zakonom o
               zagotavljanju pogojev za izvedbo strateške investicije na razvojnem območju v občini
               Hoče-Slivnica opravljen bistven preskok naprej v odnosu do privabljanja večjih
               investicij v Republiko Slovenijo. Vlada se je tako lotila tudi sistemskih rešitev in
               v ta namen, kot mi je znano, pripravlja tudi predlog zakona o spodbudi investicijam,
               tako domačim kot tujim v Sloveniji. Želim si, da bo to, ta zakon na mizi do
               septembra. Želim si, da bo pod podobno obravnavo, podobno hitrost in podobno
               zavzetost zavzelo še mnogo investicijskih projektov v Sloveniji.</p>
               <p>V sled navedenega predlagam današnjemu odboru, da sprejme naslednje sklepe. Pa
               dovolite, da jih kar preberem. Pod prvo: »Odbor Državnega zbora za gospodarstvo, v
               nadaljevanju odbor podpira prizadevanja za zagotavljanje povečanja tujih neposrednih
               investicij v Republiki Sloveniji, ki bodo prispevale k ustvarjanju višje dodane
               vrednosti med slovenskimi dobavitelji avtomobilske industrije in prizadevanja za
               odpravljanje konkretnih težav v administrativnem okolju pri strateški investiciji
               Magna Steyr.«</p>
               <p>Drugič: »Odbor opozarja na potrebo po sprejemu sistemskih rešitev na področju
               spodbujanja <stage type="mag"/>(nadaljevanje) investicij,
               tako tujih neposrednih investicij kot investicij oziroma širitev gospodarskih in
               poslovnih dejavnosti domačih gospodarskih subjektov, zato pričakuje od Vlade
               čimprejšnjo pripravo in odločanje o predlogu zakona o spodbudi investicij.«</p>
               <p>Tretjič: »Odbor predlaga Vladi, da obstoječi seznam razpoložljivih
               gospodarsko-ekonomskih con oziroma industrijskih zemljišč v Sloveniji, primeri za
               lociranje tujih neposrednih investicij ali investicij oziroma širitev gospodarskih in
               poslovnih dejavnosti domačih gospodarskih subjektov z namenom racionalnejše rabe
               prostora in varovanja zemljišč dopolni z degradiranimi območji, na primer vojaška
               območja, kamnolomi, peskokopi, glinokopi, gramoznice, odlagališča odpadkov, opuščene
               transportne in druge infrastrukturne površine in objekti, ki majo potrebne pogoje, da
               se lahko razvijejo v gospodarsko-ekonomske cone in za njihov razvoj zagotovi ustrezne
               instrumente.«</p>
               <p>Hvala lepa, predsednica.</p>
            </sp>
            <sp xml:id="SDT7-OZG-nujna-51-2017-06-12.sp3">

               <speaker>PREDSEDNICA ANDREJA POTOČNIK:</speaker>

               <p>Najlepša hvala za izčrpno uvodno obrazložitev, predlagateljica mag. Ksenija Korenjak
               Kramar. Besedo pa predajam ministru za gospodarski razvoj in tehnologijo, gospodu
               Zdravku Počivalšku.</p>
            </sp>
            <sp xml:id="SDT7-OZG-nujna-51-2017-06-12.sp4">

               <speaker>ZDRAVKO POČIVALŠEK:</speaker>

               <p>Spoštovane poslanke, poslanci, spoštovani vabljeni gostje, predsednica odbora, hvala
               za besedo!</p>
               <p>V Državnem zboru smo glede investicije podjetja Magna Steyr povedali že veliko, a
               glede na nekatere napačne informacije, ki se še vedno pojavljajo v javnosti, očitno
               ne dovolj. Zato je prav, da danes še enkrat predstavimo vsa dejstva o največji
               Greenfield investiciji v Sloveniji po osamosvojitvi. Ta investicija ni investicija
               občine Hoče, ta investicija ni investicija občine Maribor, ta investicija ni
               štajerska investicija, če hočete, ta investicija je slovenskega pomena, zato smo se
               jo odločili podpreti tudi z zakonom.</p>
               <p>Multinacionalka Magna je dobrodošla v vsaki državi kjer investira, samo tukaj pri nas
               se zatika. Razlogi za to so različni a nekaj je dejstvo. Da do trenutka, ko se je
               zdelo nemogoče, da bi podjetje skladno s časovnico dobilo vsa potrebna dovoljenja in
               začela z gradnjo, ni bil proti nihče. Ko je postalo jasno, da nam bo uspelo in kakšne
               bodo plače ter kakšne visoke okoljevarstvene standarde bo proizvodnja dosegla, je
               investicija kar naenkrat postala prvovrsten politični peskovnik. Morda zato oziroma,
               ker je postalo pomembno kdo si bo pripisal zasluge za takšno investicijo. Jaz osebno
               moram povedati, da vas želim pomiriti, da sam s svojim timom ne želim nikakršnih
               zaslug za to. Verjamem, da bomo, če bomo uspeli, uspeli vsi skupaj, ne samo Vlada
               ampak vsi, ki pri tem projektu sodelujemo in pričakujem, da bomo v nadaljevanju znali
               preseči marsikatero različno zadevo, ki nas zdaj razdružuje, si vse stvari razčistiti
               in jedro, za katero smatram, da je koristno, tudi podpreti. </p>
               <p>Moram pa povedati, da ne bi želel biti minister državi kjer tujih investicij ne bi
               želeli oziroma bi jih odganjali zaradi naših notranjih političnih igric. Imamo in
               imam veliko posluha za dobronamerne kritike in vprašanja. Pristojne institucije bodo
               odgovorile na vsa vprašanja, ki se porajajo glede okolja, prisluhnili smo vsem
               kmetom, ki živijo od zemlje in kjer bo investicija in delamo vse, da najdemo za njih
               rešitve, ki bodo soglasne z njimi. Ne moremo pa pustiti, da bi pod pritiski tistih,
               ki jim je vseeno za delovna mesta in za ljudi, tako investicijo ne speljali.
               Prepričan sem, da ima projekt visoko podporo med ljudmi, veliko, večinsko in zato
               tudi imam jaz in pa moji sodelavci veliko energije in volje, da odgovarjamo na vse
               očitke, nekateri so tudi <stage type="mag"/>(nadaljevanje)
               utemeljeni, drugi pa malo manj. Mislimo, da Podravje takšno investicijo potrebuje.
               Gre za problemsko območje z visoko stopnjo brezposelnosti. Ne pozabite, da imajo
               takšne investicije multiplikativne učinke. Vsako delovno mesto bo prineslo tri do
               štiri delovna mesta v povezanih panogah, tako pri storitvah kot pri sami proizvodnji.
               V Sloveniji je veliko podjetij, ki proizvajajo različna dela za avtomobilsko
               industrijo in ob obiski takih podjetij sem večkrat slišal, da si želijo te
               investicije v Sloveniji, saj bodo tudi oni imeli nekaj od tega. Magna na koncu koncev
               ni proizvajalec avtomobilov za druge znamke, temveč razvija za svoje stranke nove
               inovativne tehnološke rešitve in tudi tukaj imajo naša ostala podjetja priložnost za
               uveljavitev. Pri delu zasleduje načelo uporabe najnovejših tehnologij, še eden od
               razlogov, da takšnega investitorja ne bi smeli odganjati. Ko smo že ravno pri
               investitorjih, pa naj povem, da Magna ne bo dobila nobenih odpustkov in da ni izjema.
               Njihovo vlogo za investicijo smo obravnavali na enak način kot tudi vloge drugih
               tujih investitorjev pri nas. Povedano s številkami je Revoz v obdobjih 2009 – 2010 za
               50 delovnih mest dobil 12 milijonov evrov. To isto podjetje v letih 2013 – 2016 22
               milijonov evrov za 50 oziroma 51 delovnih mest. Hella Saturnus 8 milijonov za 34
               novih delovnih mest. Novem car 100 delovnih mest – 500 tisoč evrov. to pogodbo sem
               podpisal že jaz v lanskem letu. GKN Driveline 53 delovnih mest – 580 tisoč evrov in
               pa Yaskawa 155 delovnih mest – 6,6 milijona evrov. In Magna 18 milijonov evrov po
               sklepu komisije, vendar za realizacijo te pogodbe, je pogodbo potrebno najprej
               podpisati in po realizaciji pogodbe, v kateri se bosta država in investitor zavezala
               za spoštovanje zavez iz zakona, bomo lahko ob pogoju, da bomo ustvarili pogoje za
               začetek investicije, to pogodbo tudi realizirali.</p>
               <p>Ti zneski pa so kaplja v morje v primerjavi s spodbudami, garancijami, ugodnimi
               krediti in nepovratnimi sredstvi, ki jih namenjamo domačim podjetjem. Samo od leta
               2014 je bilo z domačimi podjetji sklenjenih za 444 milijonov 627 tisoč evrov pogodb.
               Seveda si želimo bolj spodbudno poslovno okolje za investiranje, zato pripravljamo
               tudi zakon, ki bo izenačil domače in tuje investitorje in se bo imenoval Zakon o
               spodbujanju investicij.</p>
               <p>Spoštovane poslanke in poslanci, preden zaključim, mi dovolite samo še eno misel. Po
               vseh teh mesecih dela in razprav sem prepričan na tem področju samo v eno stvar, in
               sicer, da če te investicije v Sloveniji ne bo, je ne bo izključno zaradi nas
               samih.</p>
               <p>Najlepša hvala.</p>
            </sp>
            <sp xml:id="SDT7-OZG-nujna-51-2017-06-12.sp5">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam minister, za uvodno obrazložitev.</p>
               <p>Prehajamo pa na oziroma besedo predajam vabljenim. Pa bi prosila, da z dvigom rok
               poveste kdo bi želel govoriti in da se potem predstavite za magnetogram in se nekje
               tudi omejite na 7 minut.</p>
               <p>Besedo predajam predstavniku Aerodroma Maribor, gospod Ladimir Brolih, izvolite.</p>
            </sp>
            <sp xml:id="SDT7-OZG-nujna-51-2017-06-12.sp6">

               <speaker>LADIMIR BROLIH:</speaker>

               <p>Ja dela ja.</p>
               <p>Spoštovani poslanci Državnega zbora, člani Odbora za gospodarstvo, spoštovani
               minister in ostali prisotni.</p>
               <p>Izjemno veliko je že bilo povedanega in slišanega ob nameri in aktivnostih v zvezi z,
               in seveda tudi dilemami velike Greenfield investicije na območju letališča Edvarda
               Rusjana, ki jo namerava izvesti avtomobilski gigant Magna. V javnosti se ustvarja
               vtis, da je prihod Magne zaradi raznoraznih odprtih vprašanj vprašljiv. Mislim, da je
               to popolnoma napačna slika. Res je, da smo Slovenci izgubili občutek presoje, presoje
               kaj je strateško, kaj je parcialno, gozd zamenjujemo z drevesom, včasih tudi obratno.
               Ta folklora ali zavest nas spremlja že kar nekaj časa. Ta slovenska bipolarnost<stage type="mag"/>(nadaljevanje) se "vslikava" tudi pri
               vprašanju Magne, ki jo ocenjujem kot iracionalno in skrb vzbujajoče, če se bodo o
               pomembnih vprašanjih družbe ti trendi nadaljevali. Problematiziramo 4 hektarje gozda
               za nadomestilo izgubljenega kmetijskega zemljišča, ker izvaja postopek usmeritev
               prosta lokalna skupnost, od nje zahtevamo nadomestilo kmetijskih zemljišč,
               problematiziramo vprašanje kanalizacijskega omrežja, odpiramo vprašanja, ki bi že
               davno morala biti jasna kje je primernejši prostor za investicije.</p>
               <p>Pri okoljevarstvenih diskusijah glede izpusta emisij v zrak, je občutek, kot da se
               postavlja tovarna cementa ali zažigalnica strupenih snovi. Z zanimanjem sem prebral
               okoljevarstveno poročilo Magninega obrata v Gradcu, kjer so v obsežnem poročilu
               navedeni vsi, dobesedno razkriti vsi podatki obremenitve okolja in so sestavni del
               letnih poročil, finančnih. Iz poročila izhaja izjemna družbena odgovornost Magne do
               okolja. Vredno branja tudi za nas in naše razmere.</p>
               <p>Prisotno je mnenje o neperspektivnosti avtomobilske industrije kot nepropulzivne.
               Samo vesoljska industrija iz tehnološkega vidika prihodnjega razvoja in možnosti
               prekaša avtomobilsko industrijo. Napovedi avtomobilskih tovarn gredo v popolnoma nove
               uporabne tehnologije, Magna je eno od vodilnih svetovnih koncernov, ki razvija nove
               tehnološke pristope, ki bodo uporabljene v novih avtomobilih. To je priložnost tudi
               za naše raziskovalne in izobraževalne institucije. Magna ne bo v novi tovarni
               vgradila starih tehnologij, ki so se uporabljale v 20. stoletju. "Valda" nam je to
               jasno!</p>
               <p>Ta vprašanja odslikavajo naše nezavedanje kaj prinaša prihod globalnega investitorja,
               ne za lokalno okolje, temveč za Slovenijo kot državo. Kljub poznanim pokazateljem v
               zaostajanju v razvoju Podravja za osrednjo Slovenijo, investicija Magne ni samo
               vprašanje zaostajajoče statistične regije, ampak je to krucialno vprašanje za
               Slovenijo kot celoto, saj le-ta krepko zaostaja po vprašanju neposrednih tujih
               investicij v primerjavi z drugimi tranzicijskimi državami v EU.</p>
               <p>Kljub sprejetim strategijam, resolucijam, sprejetih programih glavnih odločevalcev,
               ker se vsi zavzemamo prav za to kar je danes na dnevnem redu, se ne morem znebiti
               občutka, da se za vsem tem odvija političnih spopad po principu "da, takrat ko smo na
               oblasti, ne, ko nismo, čeprav o eni in isti temi". Tokrat pri projektu Magna ni
               popravnega izpita. Ali bo ali pa se bo pokazala trajna nesposobnost slovenskega
               korpusa ter političnih in državnih struktur, da nas razvoj ne zanima in da se raje
               zadovoljujemo z močvirjem in valjanjem v blatu! Ne sme se nam še enkrat zgoditi Opel
               v 70. Letih, TAM, BMW, Oreh, samo nekaj izgubljenih priložnosti iz podravskega
               območja. Magna ni 4. priložnost, Magna je zadnja. Ker sedimo v tem visokem domu
               predstavnikov ljudstva, vsa vljudno prosim, da iščete cilje skupnega interesa,
               projekt Magna si to nedvomno zasluži, saj so takšne priložnosti, priložnosti
               generacij.</p>
               <p>Spoštovani, dovolite da opozorim še na en pomemben razvojni potencial, ki je po naši
               oceni osnova strateškega razvojnega območja, kjer je umeščena tudi Magna. Mariborsko
               letališče je edinstven primer v Evropi in širše, kjer je locirana moderna letališka
               infrastruktura in to je tudi vse. Koncept, ki jih razvijajo afriške države, da ne
               govorimo o Evropi ali Kitajski, je, da letališča generirajo gospodarski in družbeni
               razvoj, predvsem tam, kjer obstajajo za to infrastrukturni pogoji, bližina urbanih
               središč, železnic, avtocest. Ob letaliških območjih se razvijajo vse gospodarske
               dejavnosti, od proizvodnih, drugih gospodarskih dejavnosti, logistike, kongresni
               centri, hoteli, nakupovalna središča, raziskovalne in izobraževalne dejavnosti,
               biznis, e-poslovanje in tako dalje. V nekem smislu je do sedaj ta neizkoriščen
               razvojni prostor, ki se razteza na cca. 900 hektarjih v bistvu zlata jama, izjemen
               tudi mednarodni razvojni potencial. Če se zavedamo in razumemo vse pisne in sprejete
               razvojne dokumente državnih resornih ministrstev o strateškem razvojnem pomenu
               prostora ter naloge, ki jih vodijo državni organi v postopku sprejema DPN, ter
               napovedi resnih namenov <stage type="mag"/>(nadaljevanje)
               in odločnost novih lastnikov Aerodroma Maribor, ki upravljajo z letališčem Edvarda
               Rusjana ter prihodom Magne, bo Slovenija resnično naredila velik preboj znotraj naših
               razmerij in obstoječih praks, pokazala zrelost, da znamo preseči parcialnost,
               nevoščljivost, ki nas uničuje in jemlje perspektivo, postaviti se ob bok razvitih
               naprednih služb. Vztrajali bomo s kolektivno voljo celotnega okolja na katerega
               gravitira letališče Edvarda Rusjana, da se izjemno hitro izvedejo vsi formalni
               prostorski postopki urejanja prostora, ki jih vodijo državni organi, da bodo tudi
               investitorji v letališko infrastrukturo in ostale poslovne dejavnosti, lahko
               uresničili svoje investicijske namere. Priložnost izgubljena ne vrne se nobena.</p>
               <p>Hvala za pozornost.</p>
            </sp>
            <sp xml:id="SDT7-OZG-nujna-51-2017-06-12.sp7">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam.</p>
               <p>Samo za mikrofon bi vas prosila.</p>
               <p>Besedo predajam gospodu Goranu Novkoviću iz Gospodarske zbornice Slovenije.</p>
            </sp>
            <sp xml:id="SDT7-OZG-nujna-51-2017-06-12.sp8">

               <speaker>GORAN NOVKOVIĆ:</speaker>

               <p>Spoštovana predsednica, najlepša hvala.</p>
               <p>Spoštovane poslanke in poslanci, drugi vabljeni gosti lep pozdrav tudi v mojem
               imenu!</p>
               <p>Za začetek bi rad povedal, da sem tukaj v dvojni vlogi. V vlogi predstavnika
               Gospodarske zbornice Slovenije in tudi v vlogi Foruma tujih investitorjev pri
               Gospodarski zbornici Slovenije po pooblastilu predsednika uprave Leka, gospoda
               Vojmirja Urlepa, ki je tudi predsednik tega foruma.</p>
               <p>Samo na kratko za kaj gre. Gospodarska zbornica ima tri strateške skupine v zadnjih
               treh letih, ki skrbi za to kakšne predloge podajamo glede poslovnega in
               investicijskega okolja. Eno je Slovenija 5.0, ko gre za razvoj industrije, druga je
               podjetniška Slovenija, ko gre za malo gospodarstvo in tretji je Forum predstavnikov
               tujih investitorjev, v katerem sedijo slovenski in mednarodni direktorji in namen
               tega je predvsem, da dobimo zelo jasno sliko od ljudi, ki imajo najboljšo predstavo
               primerjalno glede na druge države kakšno je investicijsko okolje v Sloveniji. To kar
               bom danes na kratko povedal, je tudi v bistvu odsev tega.</p>
               <p>Gospodarska zbornica Slovenije in njen forum absolutno podpirata investicijo Magne
               Steyer, razlogov za to je več. Jaz bom omenil samo 6 in bodo malce drugačni, kot so
               tisti, ki na podatkih temeljijo, ampak želim predvsem predstaviti določen
               kontekst.</p>
               <p>Prvi razlog, zaradi bistveno boljših gospodarskih razmer v Sloveniji v zadnjem času,
               je zanimanje za investicije večje. Poleg Magne kot veste, je v zadnjem času znana
               bolj odstopala v javnosti Yaskawa. Ampak še pred letom in pol, bil sem zraven, ko so
               člani izvršilnega odbora Foruma tujih investitorjev razpravljali o možnostih
               investiranja s strani tujih investitorjev v Sloveniji, so bili bistveno manj
               optimistični. Takrat so predvidevali, da je v Sloveniji možno privabiti samo
               investitorje za tako imenovani brown field. To pomeni akvizicijo podjetij in potem
               širjenje dejavnosti. Tipičen primer je Lek, BSH in tako naprej. O Greenfield si
               skoraj nihče ni upal razmišljati. Zdaj imamo izjemno priložnost, da "spromoviramo"
               Slovenijo tudi za Greenfield. To priložnost je po našem mnenju treba izkoristiti,
               zlasti v regijah, ki so utrpele veliko škode zaradi slabih gospodarskih razmer v
               preteklosti, kot je denimo Podravska.</p>
               <p>Drugič, danes je bilo tu že povedano, gre za izjemno ugledno mednarodno korporacijo,
               ki lahko s svojo naložbo dodatno promovira Slovenijo kot privlačno lokacijo za druge
               tuje vlagatelje, kot tudi da signal domačim vlagateljem za nove naložbe. Zakaj
               domačim vlagateljem? Zato, ker se na tem primeru lahko pokaže, da znamo hitro
               odreagirati, ko gre za nove investicije in nova delovna mesta, ker številni domači
               vlagatelji imajo tudi številne težave birokratske, ko gre za nove investicije.</p>
               <p>Tretjič, moramo se zavedati, da večina večjih naložb mednarodnih korporacij je zaradi
               logističnih razlogov blizu prometnic, takšnih ali drugačnih. Zato velikokrat stara
               degradirana industrijska območja žal logistično niso primerna. Niso konkurenčna in
               seveda tudi niso alternativa za takšne naložbe. V Sloveniji, to bi radi posebej
               opozorili, v Sloveniji primanjkuje takšnih lokacij ob ključnih prometnicah. Kdor se
               je peljal recimo od Benetk proti Milanu ali pa tudi že do Benetk iz Trsta, vidi, kako
               Italijani načrtno odpirajo cone ob prometnici, čeprav je tam Padska nižina in prav
               tako so bila nekoč polja. Ker enostavno drugam ne pridejo. Danes je to nujnost. Zato
               je seveda smiselno v prihodnosti pripraviti <stage type="mag"/>(nadaljevanje) zelo hitro tudi naslednje potencialne možne lokacije za
               nove investitorje, tako domače kot tuje, ki lahko ustvarijo nova delovna mesta. Danes
               namreč na tak način tekmujejo za delovna mesta, ne samo države, tudi občine. Po vsem
               svetu! In še nekaj, če pogledate poslopje tovarne Magna v Gradcu na fotografiji iz
               zraka, je jasno videti, da so tudi na tej lokaciji zelo podobna situacija kot je tu –
               v okolici so polja. V Avstriji, ki ima zelo visoke standarde varovanja okolja in tudi
               ekološkega kmetijstva.</p>
               <p>Četrtič, absolutno se strinjamo, da je treba varovati okolje, naravo in kmetijske
               površine, vendar ne na radikalen in absoluten način. Slovenija je dežela, ne pozabimo
               tega, kjer že desetletja zaraščajo zaradi zaraščanja gozdov. Torej nimamo težav
               zaradi Magne, ko gre za kmetijska zemljišča, ampak tudi zaradi zaraščanja gozdov.
               Torej potenciala za polja in njive je dovolj. Zato je absurd, da imamo takšne odpore
               do investicije kot je Magna.</p>
               <p>Petič, zelena Slovenija o kateri tako radi govorimo, lahko preživi le ob moderni
               industriji. Rad bi dal na primerjavo zelo na kratko, ki je pogosto v javnosti ni. Vsi
               se strinjamo, da je seveda potrebno podpirati zeleni turizem. Ampak moramo se
               zavedati kakšna je realnost in kakšni so podatki. Tujskega turizma, verjetno minister
               pa predstavniki mednarodne, Ministrstvo za gospodarstvo, če slučajno nimam pravega
               zadnjega podatka, me lahko popravijo, ampak razmerje je še vedno približno isto,
               tujskega turizma oziroma priliva od tujskega turizma v Sloveniji je za 2,4 milijarde
               evrov. Izvoza pa za več kot 30 milijard evrov. Ko slišimo na televiziji, da lahko
               živimo samo od zelenega turizma, seveda bistveno bolje lahko živimo od zelenega
               turizma, ampak da bomo to lahko zamenjali, da bomo zaživeli samo od zelenega turizma,
               je popolna iluzija. Zato po našem mnenju je ključno in večina tega izvoza seveda
               ustvari industrija. Zato če ne bomo podpirali industrije, ne bomo mogli graditi niti
               zelene Slovenije. To je dejstvo. Ker ne bo denarja za to.</p>
               <p>Šesto, zadnje, izjemnega pomena, kar se je pokazalo tudi pri prejšnjih investicijah
               tujcev ali pa domačih dobrih vlagateljev je, da takšne investicije prinašajo znanje
               in prinašajo dobro sodelovanje z razvojnimi ustanovami. Danes imamo v BSH razvojni
               center za Boschevo znamko za male gospodinjske aparate. Ne v Nemčiji! V Sloveniji je
               ta razvojni center. Danes imamo prvo originatorsko tovarno, prvi obrat v farmaciji.
               Prej smo imeli generične, ki so seveda tudi zelo pozitivne in prinašajo Sloveniji
               veliko. Ampak gremo naprej. In vse to v sodelovanju tudi z našimi raziskovalnimi
               ustanovami in univerzami. Zaradi vsega tega odločno podpiramo Zakon o spodbujanju
               investicij v pripravi, pri čemer pa predlagamo dodaten napor za dodatne ukrepe v
               podporo investicijam, tako znotraj omenjenega zakona v pripravi, kot vzporedno tudi z
               njim. Namreč ni pomembno samo to kar bo v zakonu ampak tudi kateri bodo sprejemni
               ukrepi. Tu predvsem mislimo na drugo fazo dohodninske reforme za spodbudo
               visoko-strokovnim kadrom, bolj osredotočeno izobraževalno politiko s ciljem izobrazbe
               več visoko-strokovnih kadrov za industrijo in tudi srednje-izobraženih kadrov za
               industrijo IT in predvsem digitalizacijo gospodarstva, migracijsko politiko, ki je
               Slovenija nima, s ciljem privabljanja visoko-strokovnih kadrov iz tujine,
               investicijski katalog one stop shop, kar pomeni eno vstopno točko z vsemi ključnimi
               informacijami za investitorje, in nekatere druge ukrepe, ki smo jih izpostavili tudi
               konec maja na drugem vrhu v podjetju v tuji lasti.</p>
               <p>Samo še zadnji stavek. Danes smo tu veliko slišali o tem, da lahko politika zavrne
               eno ali drugo opcijo, danes imamo takšen slučaj, mogoče smo v preteklosti imeli
               drugačen slučaj. Velika gospodarstva je po našem mnenju povsem govoriti mogoče odveč
               v takšni ali drugačni politiki, dejstvo pa je, da danes govorimo o tem kdo je
               državotvoren do tistih, ki nimajo delovnega mesta, ki nimajo še delovnih mest ali pa,
               ki lahko dobijo boljša delovna mesta kot danes in to bi moralo biti ključno
               poslanstvo o katerem bi morali razmišljati.</p>
               <p>Hvala lepa.</p>
            </sp>
            <sp xml:id="SDT7-OZG-nujna-51-2017-06-12.sp9">

               <speaker>PREDSEDNICA ANDREJA POTOČNIK:</speaker>

               <p>Najlepša hvala.</p>
               <p>Kar veliko se vas je od vabljenih že prijavilo k besedi, zato grem po vrstnem redu
               kot ste se prijavili.</p>
               <p>Najprej besedo predajam gospe Tanji Mohorič iz GIZ ACS potem naj se pripravi gospod
               dr. Andrej Fištrovec. Izvolite.</p>
            </sp>
            <sp xml:id="SDT7-OZG-nujna-51-2017-06-12.sp10">

               <speaker>TANJA MOHORIČ:</speaker>

               <p>Najlepša hvala za besedo. <stage type="mag"/>(nadaljevanje) V imenu avtomobilskega grozda in seveda tudi njegovih
               članov in tudi v imenu strateškega razvojno-inovacijskega partnerstva na področju
               mobilnosti, bi povedala, da se strinjam z vsem kar je bilo do sedaj povedano, se
               pravi z vsemi, ki so zdaj navajali dejstva zakaj je pomembno, da Magna pride v
               Slovenijo. Bi pa temu dodala še en vidik, ki pa do sedaj mogoče ni bil izpostavljen.
               Pa se ga mogoče malo premalo zavedamo.</p>
               <p>Prvo dejstvo je, da avtomobilska industrija raste in da so napovedi, da bo rasla po
               kar nekaj odstotnih točk tudi v prihodnje, zaradi globalnih trendov, zaradi povečanja
               števila prebivalcev na globalnem nivoju in avtomobilska industrija je globalna
               industrija, to ni lokalna industrija in moramo zaradi tega upoštevati globalne
               trende. Pomembno dejstvo je, da se v okviru strateškega razvojno-inovacijskega
               partnerstva opredeljujemo za skupno vizijo, ki je postati, Slovenijo razviti do te
               mere, da bo Slovenija postala referenčna država na področju zelene mobilnosti. Če
               želimo to narediti, potem moramo seveda sprejemati vsi skupaj vse možne ukrepe, ki
               podpirajo to industrijo in najti resnično svoje vodilno mesto na področju uvajanja
               zelene mobilnosti na trg in pa demonstracije tehnologij zelene mobilnosti. Zaradi
               tega je pa seveda, če želimo to doseči, potrebno tesnejše sodelovanje, še tesnejše
               sodelovanje na razvojnem področju, z vsemi našimi kupci, med katerimi je pomembna
               tudi Magna in Magna je zelo zaželen kupec v avtomobilski industriji.</p>
               <p>Pozabljamo na dejstvo ob vseh zgodbah, da ne gre pri zgodbi Magne samo za postavitev
               lakirnice na Štajerskem, ampak da gre za odpiranje priložnosti za tesnejše
               sodelovanje s celotno slovensko avtomobilsko industrijo. Trenutno Magna v Sloveniji
               kupi za 120 milijonov evrov izdelkov in komponent letno. 120 milijonov v primerjavi s
               skoraj 4 milijardami, ki jih slovenska industrija izvozi, je izredno malo. Ravno se
               dogovarjamo o srečanju med Magno in pa slovensko avtomobilsko industrijo, ki bo
               usmerjena, ne v pogovor o tem kaj se bo delalo v lakirnici, ki mimogrede, tako kot je
               bilo že povedano, je visokotehnološki obrat, ampak se bomo pogovarjali o povečanju
               potenciala dobav Magni iz 120 milijonov. Prvi cilj nam je vsaj dvigniti v naslednjih
               letih te dobave na 500 milijonov. Kar pomeni bistveno spodbudo za slovenske
               dobavitelje avtomobilski industriji. Hkrati se moramo zavedati, da tu ne gre za
               dobave enostavnih komponent ampak za visoko tehnološko zahtevne izdelke in pa za
               doseganje izjemnih, izjemnih kakovostnih norm in Magna, ki bo prišla v Slovenijo, jaz
               trdno upam in verjamem, da bo prišla v Slovenijo, bo s tem v to okolje prinesla tudi
               znanje in kompetence na področju dviga kakovosti, ne samo neposrednih dobaviteljev
               ampak tudi kooperantov, ki morajo v verigi vrednosti tudi zagotavljati kakovost.</p>
               <p>Torej, da še enkrat poudarim, ne gre samo za lakirnico, gre za bistveno širšo zgodbo.
               Gre za to, da se Sloveniji trenutno odpira izjemno velik potencial za povečanje dobav
               Magni in s tem za bistven pospešek rasti slovenski avtomobilski industriji.</p>
               <p>Hvala.</p>
            </sp>
            <sp xml:id="SDT7-OZG-nujna-51-2017-06-12.sp11">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam.</p>
               <p>Besedo predajamo gospodu Andreju Fištravcu. Pripravi naj se gospod Milan Lukič.</p>
            </sp>
            <sp xml:id="SDT7-OZG-nujna-51-2017-06-12.sp12">

               <speaker>ANDREJ FIŠTRAVEC:</speaker>

               <p>Dober dan in lep pozdrav!</p>
               <p>Najprej pozdravljam velike napore Ministrstva za gospodarstvo in celotne ekipe
               Ministrstva za gospodarstvo, da se realizira ta res, kot je povedal gospod minister,
               nacionalno pomemben projekt. Zdaj nacionalno pomemben projekt, ne samo v tem ožjem
               pomenu <stage type="mag"/>(nadaljevanje) besede, ampak
               širše namreč, ker ta projekt odpira številne izzive, na katere bo ne samo
               ministrstvo, ampak bo morala odgovoriti Slovenija, če bo želela ostati konkurenčna
               tudi v prihodnje in se v času primerno razvijati.</p>
               <p>Sedaj glede na projekt Magne in na različne odzive, ki se pojavljajo v javnosti se mi
               zdi, da je pred nami velik izziv medresorskega usklajevanja. Ni dovolj, da imamo
               matično ministrstvo, ki se bori za projekt v tem primeru Magne, ampak pri tem, če je
               to vladna politika in če je to prepoznano v interesu nacionalnega razvoja morajo temu
               slediti tudi drugi resorji. Po moji oceni v primeru Magne tukaj imamo velike težave.
               Primer teh nadomestnih zemljišč torej težave prihajajo iz kmetijskega ministrstva.
               Pozablja se, da Maribor ponuja 647 hektarjev zaraščenih kmetijskih zemljišč in imamo
               dovolj zemljišč za izravnavo ne samo projekta Magne, ampak obeh projektov in Magne in
               letališča seveda pod eno predpostavko, da imamo ekološko in celostno kmetijsko
               politiko. Žal temu ni tako pa ne bi se sedaj to natančneje spuščal in elaboriral.
               Povem samo to, da kmetijci vztrajajo na prvovrstnosti zemljišč, na katerih se dogaja
               projekt Magna in projekt letališča s tem, da so to zemljišča, ki proizvajajo surovino
               torej, ki proizvajajo, ki podpirajo kmetijsko proizvodnjo za proizvodnjo mleka, ki ga
               imamo v Sloveniji viška. Istočasno pa ne razvijajo politik, da bi to mleko v
               Sloveniji predelali pa kot končne produkte prodajali v svetu, ampak mleko izvažamo
               kot čisto navadno surovino. To je politika, ki je v zadnjih 15-ih letih prišlo do
               tega obrata. Torej mi nimamo več viškov mlečnih proizvodov, mi imamo samo še viške
               mleka torej surovin in sami sebe dajemo v eden podrejen položaj na mednarodnem trgu.
               Jaz mislim, da je velik izziv vladne politike, da se ta resorski plotovi, ki
               obstajajo že, saj to ni od danes, to je že vedno, da se pač ti resorski plotovi na
               neki način presežejo. Presežejo se pa lahko samo s skupnim ciljem in kot je povedal
               direktor Magne na prejšnje tedenskem pogovoru v Mariboru na način, da ko imaš
               postavljen cilj si ga pozitivno afirmiraš ne pa tako kot dela marsikdo v Sloveniji,
               da si ustvarja negativne afirmacije in potem se čudi, da kakšen projekt ni
               realiziran.</p>
               <p>Pomen Magne ni samo pomemben, zaradi tega, kar smo že do sedaj slišali, zaradi teh
               učinkov za razvoj avtomobilske industrije na nacionalni ravni, ampak je pomemben
               zato, ker je Magna umeščena v prostor, ki je že od sredine 60. let s prostorskimi
               akti takratne večje mariborske občine namenjena za industrijski razvoj, ki je logično
               ob urbanem središču ob odličnih komunikacijah. Te komunikacije, ki potekaj
               komunikacijske linije, ki potekajo na tem prostoru niso slučajne, ampak so evropsko
               pomembne linije. To so linije, ki obidejo alpsko pogorje in povezujejo severno,
               južno, vzhodno in zahodno Evropo tako po avtocestah kot po železnici in z letali pa
               smo povezani, potem s celotnim svetom. To je izjemna prostora rezervacija narejena po
               ne jasnovidni, ampak racionalni urbanistični prostorsko načrtovalski politiki v
               preteklosti, ki jo moramo sedaj začeti koristiti. Primer Magne tudi daje velik izziv
               razvoja normativnega okolja. Danes je to že bilo omenjeno na področju ustreznih
               sprememb gospodarske zakonodaje, ampak tukaj bi še opozoril, da je ob tem treba biti
               pozoren na razne spremembe prostorske <stage type="mag"/>(nadaljevanje) zakonodaje, ki so tudi v tem trenutku v proceduri in
               ugotoviti ali ta prostorska zakonodaja ne bo omejevala rešitev, ki jih gospodarski
               del zakonodaje odpira. Izjemno pomembno je tudi in mislim, da je to tudi pomemben
               izziv, da bi spodbujanje za odpiranje novih delovnih mest na nek način vezali tudi na
               financiranje lokalnih skupnosti ali vsaj večjih lokalnih skupnosti. Mi se sicer v
               Mariboru s tem sistematično ukvarjamo že več let. Pa ne zato, ker imamo od tega neke
               posebne finančne koristi, ampak zato, ker je to nuja prostora, ki ima veliko
               nezaposlenosti. Bilo bi pa modro, če bi občine bile dodatno nagrajene, če razvijajo
               takšno politiko. Tako da, veseli me, da projekt napreduje in veseli me, da obstaja
               trdna odločenost, da bo projekt zaključen. Ne samo zaradi Maribora, ne samo zaradi
               Hoč, ne samo zaradi regije in tudi ne samo zaradi Slovenije, ampak preprosto zato,
               ker je to naša razvojna priložnost in razvoj se na neki točki zaključi ali pa se
               nadaljuje in to je projekt Magne in razvoja letališča tako velik projekt, da bo na
               tej točki ali Slovenija zrasla ali pa bo Slovenija padla.</p>
            </sp>
            <sp xml:id="SDT7-OZG-nujna-51-2017-06-12.sp13">

               <speaker>PREDSEDNICA ANDREJA POTOČNIK:</speaker>

               <p>Najlepša hvala tudi vam.</p>
               <p>Besedo predajam gospodu Milanu Lukiču, pripravi pa naj se gospa Aleksandra
               Podgornik.</p>
            </sp>
            <sp xml:id="SDT7-OZG-nujna-51-2017-06-12.sp14">

               <speaker>MILAN LUKIČ:</speaker>

               <p>Hvala za besedo gospa predsednica.</p>
               <p>Lep pozdrav vsem prisotnim!</p>
               <p>Človek se nekako počuti prav nelagodno, ko mora hoditi na razna srečanja v podporo
               nečemu kar je v osnovi zelo dobro. Po dolgem času smo na štajerskem priča temu, da
               nam država ponuja nekaj zelo pozitivnega, mi se pa začenjamo spraševati, mi nekateri,
               seveda ne vsi, kaj ima država tu za bregom. Ali nam zaradi bližajočih delitev delijo
               spet neke bombončke in tako dalje. Pri čemer jaz pravim, če bi bilo teh bombončkov še
               mnogo več, bi lahko še bolj ploskali.</p>
               <p>Kaj je naredila država, ki je v tem trenutku praktično napadana z vseh strani?
               Naredila je edino razumno potezo – odreagirala je takoj in na zelo zelo ustrezen
               način, ko je bilo potrebno, ko se je pojavil investitor, ki je pripravljen v
               Sloveniji investirati in ne malo sredstev, veliko sredstev. Investitor, ki ga v
               Sloveniji zelo dobro poznamo ali pa bi ga vsaj morali poznati, saj že sedaj zaposluje
               nekaj sto Slovencev v svoji fabriki. Nekaj sto Slovencev, ki rešujejo ali so reševali
               naše zagate v času velike gospodarske krize iz katere smo komaj da izšli, nekaj sto
               Slovencev, ki so z delom v Magni zelo zelo zadovoljni.</p>
               <p>Vsi tisti, ki Magno poznamo tudi širše vemo kdo je ta Magna. Da to ni nek koncern za
               katerem stojijo negativne zgodbe, koncern, ki izvaža umazane tehnologije, vsaj
               tovrstnih zapisov ni nikjer za zaslediti. Ko je Vlada prišla s predlogom zakona, smo
               ga praktično vsi z aklamacijo pozdravljali, s tem, da smo samo rekli "dajte
               razmisliti tudi v smeri izboljšanja pogojev za bodoče manjše, večje investitorje, ne
               glede na to ali so to domači ali tuji." Mi investicij v bistvu ne smemo deliti na
               domače ali tuje. Investicija je investicija. <stage type="mag"/>(nadaljevanje) Prejšnji teden smo se naposlušali na srečanju v
               Mariboru o tem, koliko bo v resnici delovnih mest. Pa se je izhajalo iz podatka samo
               404, pa tisoč 200 pa tisoč 800 pa največ do 2 tisoč 600, ampak pazite, samo 404.
               Zamislite si. Jaz sem ustanovil podjetje pred 25 leti in mi je v 25 letih uspelo
               zaposliti 71 delavcev, pa vem kaj pomeni. Vem kaj pomeni vložiti strahovita sredstva
               za eno samo delovno mesto, pa ne samo sredstva, ampak znanje, vse možne oblike
               odlične organiziranosti in tako dalje, da se proces na začetku ne izjalovi in da se
               širi in da nastane neka pozitivna zgodba. Vsi tisti, ki me poznate, veste, da nisem
               nikoli dal lasu za podporo umazanim tehnologijam, saj se 25 let trudimo za okolju
               prijazno proizvodnjo.</p>
               <p>Človek preprosto ne razume argumentov tistih, ki so proti. Vsi pravijo več ali manj
               vsi, mi smo za Magno, ampak, potem pa pridejo nebuloze v smislu potrjevanja svojih
               tez. Nekdo reče "mi ne damo niti enega drevesa, mi ne damo naše šume, 4 hektarje
               šume" in to je dobesedno povedano šume, ker to ni gozd v pravem pomenu besede.
               Rogoški gozd ni to nikoli bil, ni in ne bo, ker preprosto leži v skrajni nižini, tam
               ni iz ekonomskega vidika dosti vrednih dreves, ta se začnejo na nekaj 100 metrih
               nadmorske višine. Ampak, če bi to tudi bilo res, Slovenija ima 12 tisoč kvadratnih
               metrov gozdnih površin. 12 tisoč kvadratnih kilometrov gozdnih površin, ki
               zaposlujejo kolega Škodnik to ve tako dobro kot jaz, okoli, zdaj ko nam gre že malo
               bolje, okoli 15 tisoč pretežno slabo plačanih delovnih mest. Nekoč, ko nam je v tej
               panogi cvetelo, nas je bilo največ 40 tisoč. Malo le nekaj deset kilometrov čez mejo,
               je v Avstriji podobna situacija, poraščenost nekoliko nižja ali pa kar nekaj nižja,
               ogromno delovnih mest. Kvalitetnih delovnih mest. Mi ne damo 4 hektarje šume ob
               dejstvu, da imamo 8 milijonov kubičnih metrov letnega prirasta v gozdu. Ob dejstvu,
               da iz gozda spravimo, ko smo v dobri kondiciji, 4 milijo ne kubičnih metrov, 4 nam
               ostanejo v gozdu. Slovenski gozd se stara. Niti sanitarne sečnje ne uspemo opraviti,
               kaj šele tisto z ekonomiko podprto sečnjo. Ampak mi ne damo 4 hektarjev, ker je nekdo
               prišel v to okolje in rekel kaj bo to pomenilo za okoliško prebivalstvo. Kaj v
               resnici to pomeni, če posekamo štiri hektarje. Nič ne pomeni, zato, ker bo preostali
               del gozda še naprej opravljal svojo pomembno <stage type="mag"/>(nadaljevanje) funkcijo – čistil zrak, okolju prijazno in tako dalje,
               še naprej bo opravljal funkcijo vetrne zaščite in še naprej bo opravljal za okoliške
               krajane pomembno funkcijo odlagališča odpadkov. Ampak ne damo ga. Mi ne damo niti
               enega drevesa, so rekli! Človek razume kmetice, ker pač imamo 60 % gozdnih površin,
               preostalih 40 % pa nekako napol razdeljenih kmetijskih in pozidanih površin in
               "valda" se je treba boriti za vsak hektar kvalitetne kmetijske površine. Tu ni
               dileme. A na nesrečo so te kvalitetne kmetijske površine umeščene v okolje v katerem
               se že nekaj desetletij dogaja industrija. Se dogaja. V Hočah, Hoče niso nepopisan
               list papirja, tam je že sedaj veliko industrije. Nenazadnje je tam tudi letališče s
               katerim imamo ambicije in jih moramo imeti, ker nam vendar lahko neke pozitivne
               zgodbe v bodoče spiše. V Hočah imamo tudi sedaj nekaj podobno temu čemur teži Magna
               in mi z njo. Imamo neke vrste avtomobilsko industrijo ali pa proizvodnjo avtodvigal,
               ki ima svojo lakirnico in tako dalje. Ampak ko pravim, eni so, vsi so za, ampak potem
               smo se pa zbrali mi gospodarstveniki in smo rekli, da se nam zdi zelo pomembno, da mi
               pošljemo sporočilo, da ga mi pošljemo, tisti, ki razmišljamo ne samo o danes ampak
               tudi o jutri. Zbralo se nas je veliko, ne pa vsi. Niso prišli tisti, ki se bojijo. In
               tisti nikoli ne bodo prišli. Tisti, ki zaposlujejo delavce za plačo na "miminalcu"
               ali pa nekoliko višje, "valda" se bojijo konkurence, "valda" se bojijo. Ampak jaz
               njih ne problematiziram, ne problematiziram jih tako dolgo, dokler se ne vmešajo v
               širjenje negativnih zgodb. Meni je logično, da nekdo, ki zaposluje 2 tisoč, 2 tisoč
               500 ljudi v panogi, ki ne prenese bistveno dražjega dela, da se seveda boji nekega
               potentnega investitorja, ki bo jutri sposoben ponuditi več. Skratka, je tiho, se ne
               oglaša. Noben problem. Čudno pa se mi zdi, da se oglašajo ljudje v imenu neke civilne
               iniciative, v Sloveniji pa je s civilnimi iniciativami tako. Na Ptuju se je zadnjič
               zgodila neka civilna iniciativa, ko si jih vprašal koliko jih je predsednik civilne
               iniciative in še eden. Ampak civilna iniciativa.</p>
               <p>Ministra sem slišal povedati, da je ta zakon v prvi vrsti namenjen državnim
               institucijam, da njih požene v to smer, da ne izrabijo skrajnih rokov pri dajanju
               soglasij, pri predpisovanju pogojev in tako dalje, in ta zakon Leks, Magna še vedno
               razumem v tej smeri. Zgodba je pozitivna, absolutno pozitivna, tu preprosto ni
               dileme, da je pozitivna in torej državne institucije, državni organi naj svoje
               "oddelajo". Pa saj pri vsakem gradbenem dovoljenju, jaz sem se v življenju srečal s
               tisoči gradbenih dovoljenj. Kaj je gradbeno dovoljenje? <stage type="mag"/>(nadaljevanje) Tam so zapisani pogoji pod katerimi smeš
               graditi. In mi preprosto dajemo to za pisati. Zakaj toliko govorimo o nečem, kar je v
               osnovi preprosto? Mi vemo koliko izpustov dovolimo ali pa bi morali vedeti koliko
               izpustov dovolimo. Če je v Miklavžu problematično kanalizacija, "valda" mu bomo
               zapisali – treba je rešiti problem kanalizacije, sicer ne bo torej kvalitetnega
               prevzema, ne bo uporabnega dovoljenja in tako dalje. Vse to je v Avstriji tako
               hudičevo jasno, vse to je jasno v Nemčiji, kjer sem kar nekaj let delal, ker smo tudi
               tam imeli svoje podjetje. Stvari država uredi, določi in se gre naprej. Mi pa rečemo
               "mi pa ne damo niti enega drevesa". Pa kdo smo mi? Minister je zadnjič rekel "gre
               tudi za državni gozd." Saj tam je državni gozd. In nekdo reče "mi ne damo niti enega
               drevesa." Župan Maribora ima problem, ker bi želel v neki ulici urediti kanalizacijo
               in bi bilo treba tam podreti 92 dreves in oni rečejo "mi ne damo dreves," čeprav se
               ta drevesa zaradi staranja že rušijo in povzročajo škodo ali pa latentno nevarnost.
               Ampak "mi preprosto ne damo", ker nismo sposobni razmisliti o tem nekem
               uravnoteženju. Saj ko se za karkoli odločiš, ni vse samo pozitivno, je tudi
               negativno. In tudi pri tej investiciji ni vse pozitivno, so tudi … Saj "kolikorkoli"
               dodatnih emisij je sicer negativno, res pa je do katere mere je to dopustno. Tako da
               človek, kot sem jaz, ki je 25 let usmerjen k razvoju in pozitivnim zadevam, preprosto
               težko razume, da moram hoditi okoli, prepričevati. Ampak saj prepričujem nas,
               prepričane. Saj samo tu smo mi vsi v bistvu prepričani. Problem pa je, ker se v neki
               bertiji (?) srečata dva in rečeta "bova naredila" saj veste kaj. Pa gresta ven, pa ju
               mimogrede pritegne ga 50 ali pa 100. In zelo lahko je mobilizirati množice negativno
               mislečih, mi pa vidimo kako težko je mobilizirati tiste, ki nekaj podpirajo. Ker ko
               je nekaj dobro, zakaj bi pa pri milem bogu hodil na mitinge in govoril, da je to
               dobro, če pa je dobro. Če je v osnovi dobro. Ne vidiš potrebe. Na mitinge in
               raznorazna tovrstna srečanja hodijo tisti, ki jih nekdo v prvi vrsti, nekdo spodbudi,
               da pridejo tja. In ta politična matematika mi gre pa pošteno na živce. Ta politična
               matematika ne bi smela imeti prostora v tako pozitivnih zgodbah, kot je ta zgodba.
               Skratka, s strani pretežnega dela podravskega gospodarstva, ta projekt ima nedvoumno
               podporo. Mi smo to jasno povedal, jasno in glasno in tudi rekli, pridi Magna.</p>
               <p>Hvala.</p>
            </sp>
            <sp xml:id="SDT7-OZG-nujna-51-2017-06-12.sp15">

               <speaker>PREDSEDNICA ANDREJA POTOČNIK:</speaker>

               <p>Najlepša hvala tudi vam gospod Lukič za vaše razmišljanje.</p>
               <p>Besedo predajam Aleksandri Podgornik iz Štajerske gospodarske zbornice. Pripravi pa
               naj se gospa Marinka Konečnik Kunst iz ZUM.</p>
               <p>Izvolite.</p>
            </sp>
            <sp xml:id="SDT7-OZG-nujna-51-2017-06-12.sp16">

               <speaker>ALEKSANDRA PODGORNIK:</speaker>

               <p>Ja, en lep dober dan.</p>
               <p>Hvala lepa za povabilo.</p>
               <p>Jaz bi mogoče, … Jaz se prvič, strinjam, da s svojimi predhodniki, tudi kar se tiče
               multiplikativnega učinka, bi pa mogoče postregla še z nekaj podatki. Samo en podatek,
               mi smo v letu 2015 imeli 60 velikih podjetij, v letu 2016 pa smo imeli, pa imamo samo
               38 velikih podjetij. To je podatek, drugi podatek, ki je recimo zelo alarmanten je,
               da imamo 8 tisoč 500 samostojnih podjetnikov, od tega imamo <stage type="mag"/>(nadaljevanje) 60 % samostojnih podjetnikov je z 0
               zaposlenimi. Isto se dogaja tudi z malimi podjetji in če sedaj pogledamo, mi smo tudi
               bili v preteklosti soavtorji ravno programa za spodbujanje konkurenčnosti, za
               degradirana področja. Ugotavljamo v bistvu, da smo vseskozi reševali brezposelnost z
               velikimi spodbudami kar se tiče samozaposlovanja in se nam dogaja v bistvu to, da
               enostavno podjetja ne rastejo in skozi to se vrtimo v začaranem krogu. Odkrito si
               moramo povedati od česa bomo sploh živeli v regiji. Zato izhajajoč iz tega še toliko
               bolj poudarjamo kako pomembne so investicije v tej regiji. Brez investicij enostavno
               ne bomo preživeli. Vse več je odhajanj čez mejo in absolutno moramo gledati tudi iz
               tega vidika kaj bodo mladi imeli in katere priložnosti se jim ponujamo. Tako da Magna
               Steyer je pri nas zelo pomembna investicija, absolutno smo se takrat tudi ravno
               združevali v zelo kratkem času smo imeli preko, recimo preko 3 tisoč 500 podpor v
               zelo kratkem času. Kar pomeni v bistvu, da celotno gospodarstvo to podpira. Tudi
               velika podjetja. Moram priznati, smo imeli osebne pogovore in tudi velika podjetja to
               v večini primerov tudi podpira. Tako da Magna je za nas zelo pomembna. Velik
               multiplikativni učinek nam lahko ta blagovna znamka daje, ne samo za letališče, tudi
               za univerzo, tudi za rast podjetij, tako velikih kot malih podjetij in navsezadnje
               tudi za privabljanje novih investicij.</p>
               <p>Zakaj smo se takrat združili? Združili smo se ravno zaradi tega, da smo pokazali v
               bistvu kako pomembno je to za nas, in ne samo to, bali smo se za to, da v kolikor mi
               Magne ne bomo dobili v našo regijo, lahko pozabimo vsaj 10 let na nove investicije.
               In to je v bistvu alarmantna situacija v kateri smo se znašli, tako da je absolutno
               usodnega pomena za nas, da seveda podjetje kot tako začne obratovati na našem
               področju in smo lahko samo veseli, da je investitor pokazal interes.</p>
               <p>Kar pa se tiče dodane vrednosti na zaposlenega. Tudi če pogledamo samo Magna kakšno
               denarno vrednost ima, če izhajamo iz tega koliko imajo mala podjetja, vidim tu velike
               sinergijske učinke.</p>
               <p>Hvala lepa.</p>
            </sp>
            <sp xml:id="SDT7-OZG-nujna-51-2017-06-12.sp17">

               <speaker>PREDSEDNICA ANDREJA POTOČNIK:</speaker>

               <p>Najlepša hvala.</p>
               <p>Besedo predajam gospe Marinki Konečnik Kunst iz ZUM d.o.o., pripravi pa naj se Gorazd
               Bende iz Zavoda PPC tezno.</p>
            </sp>
            <sp xml:id="SDT7-OZG-nujna-51-2017-06-12.sp18">

               <speaker>MARINKA KONEČNIK KUNST:</speaker>

               <p>Spoštovani, hvala lepa za besedo.</p>
               <p>Cenjeni skup, jaz bi morda primer Magne izrabila za to, da zadevo nekoliko širše
               osvetlim, glede na temo, ki je predmet današnje razprave, in sicer, na splošno ugodno
               investicijsko okolje, za kateregakoli investitorja v tej državi. Strateškega, manj
               strateškega, tudi malega.</p>
               <p>Moram reči, da je zelo žalostno, da lahko nek pomemben projekt v prostor umestimo na
               način, da se zanj sprejme poseben zakon. Za moj okus bi zadeva morala biti sistemsko
               urejena na način, da investitorji s tem nimajo težav. Prepričana sem, da bi bili
               podobni problemi kot so na tej Greenfield investiciji, tudi na vsaki brown field
               investiciji. Tam morda ne bi bili izpostavljeni okoljski in prostorski problemi v
               zvezi z varovanjem kmetijskih zemljišč, zanesljivo pa bi bili v zvezi z varovanjem
               bivalnega okolja. Osebno tudi menim, da je treba zadevo urediti sistemsko in če
               pogledamo Zakon o zagotavljanju pogojev za izvedbo strateške investicije na razvojnem
               območju v Občini Hoče Slivnica, je odlično opisal tri od štirih pomembnih vsebinskih
               delov, ki jih je obravnaval. Prvič lokacijo, to je umestitev posega v prostor,
               drugič, kdaj je neka investicija strateška, tu so seveda ekonomski in gospodarski
               kazalci tisti, ki tako investicijo, da rečem, identificirajo. Potem je opredelil kako
               se za ta namen pridobijo zemljišča in kako se za investicijo izda gradbeno
               dovoljenje. Se pravi, ključni problem, da pridemo do cilja, ki se mu reče gradbeno
               dovoljenje. In to je del, ki mislim, da je eden od največjih, če ne celo največja
               cokla za spodbudnejše in bolj <stage type="mag"/>(nadaljevanje) učinkovito investicijsko okolje v tej državi.</p>
               <p>Glede na to o čem govorimo danes, se mi zdi, da je priložnost verjetno bolj slučajno
               kot z namenom odlična, saj je v proceduri v Državnem zboru tudi paket prostorske
               zakonodaje in točno ta zakonodaja odgovarja na vprašanja umestitve v prostor,
               pridobivanje zemljišč in pridobivanje gradbenih dovoljenj in za mane je bistveno
               vprašanje ali predpisi v proceduri odgovarjajo in bolje rešujejo dileme za katere je
               bilo potrebno sprejeti poseben zakon. Če ne, bomo spet sprejeli zakon in vsako
               naslednjo investicijo reševali s posebnim zakonom.</p>
               <p>Naj zadevo še nekoliko podprem z enimi podatki, ki izhajajo iz revizijskega poročilo
               o učinkovitosti urejenosti postopka prostorskega načrtovanja občin. Jaz se zelo dobro
               zavedam, da smo na Odboru za gospodarstvo, ampak pogoje za gospodarstvo ustvarjajo
               prostorski akti in drugi dokumenti, ki so pred tem, da investitor pride do gradbenega
               dovoljenja. Po ugotovitvah Računskega sodišča, traja tisoč 352 dni, da občina v
               povprečju sprejeme prostorski akt. Tu še sploh nimamo gradbenega dovoljenja, šele
               podlage zanj, pri čemer je v teh tisoč 352 dni štetih od takrat, ko je občina osnutek
               prostorskega akta že pripravila. K temu je v povprečju potrebno dodati še vsaj eno
               leto, da občina do osnutka sploh pride. Se pravi smo pri tako čez palec pri približno
               petih letih. Potem si investitor polomi zobe, da lahko pride do zemljišč in to je
               bilo potrebno s tem zakonom posebno urediti. Zato, ker nimamo mehanizmov, da se lahko
               pride po redni poti ali pa da rečem v sistemu do zemljišč n potem smo urejali še
               postopek izdaje gradbenega dovoljenja.</p>
               <p>Jaz vam ne bi jemala dragocenega časa, predlagam pa, da se prostorska zakonodaja v
               proceduri tako imenovani "trojček" preveri s tega vidika ali bo za investitorje kaj
               bolj prijazna, bolj učinkovita, ker sicer nam tudi zakon, za katerega sem slišala, da
               je v pripravi, ki bi druge strateške investicije definiral, ne bo rešil, da rečem,
               situacije.</p>
               <p>Hvala lepa.</p>
            </sp>
            <sp xml:id="SDT7-OZG-nujna-51-2017-06-12.sp19">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam. Besedo predajam gospodu Gorazdu Bendetu, Zavod PPC Tezno, pripravi pa
               naj se dr. Marko Soršak.</p>
            </sp>
            <sp xml:id="SDT7-OZG-nujna-51-2017-06-12.sp20">

               <speaker>GORAZD BENDE:</speaker>

               <p>Spoštovani skup, pozdrav tudi z moje strani!</p>
               <p>Toliko je bilo povedanega, sam ne bom govoril v vlogi predstavnika Cone Tezno, mogoče
               podpredsednika Štajerske gospodarske zbornice oziroma odgovorne osebe, ki je bila
               tudi soustanovni član podjetja, ki je bil soustanovni član slovenskega avtomobilskega
               grozda, ko je bilo šest podjetij v Sloveniji pa štiri podporne institucije. Bolj
               govorim kot nekdo, ki 35 let dela v avtomobilski industriji. Nekdo, ki se je pač
               dobrih 20 let po, bi rekel propadu velikana tovarna avtomobilov na tej lokaciji tudi,
               da ponovno krenemo, ne bom rekel na pot stare slave, ampak da smo dosegli, da je v
               tej lokaciji v coni Tezno 200 poslovnih subjektov s cca. 3 tisoč 700 zaposlenimi.
               Nekdo, ki ve, da z avto-transfuzijo, z lastnimi silami ni pravega "pusha" ampak se
               zadeve zelo počasi odvijajo. Zato debate okoli Magne da ali ne, preprosto povedano ne
               razumem. Predstavnike gospodarstva, prej je bilo lepo povedano, da smo tu prepričani,
               ena bipolarnost Slovenije, politično ali te zgodbe sploh ne zanimajo. Upal bi si celo
               reči, da najsi iz kakršnikoli vzgibov politika ne drzne takšnega projekta zaustaviti,
               temveč naj se ukvarja <stage type="mag"/>(nadaljevanje)
               s tem kar je prejšnji teden delavec, ki sedaj dela v Gradcu v Magni povedal. Da niti
               približno se ne misli vrniti v Hoče, v novo tovarno ampak bo raje delal v Gradcu. Na
               konkretno vprašanje ali je to samo zaradi plače, je pa rekel "niti približno, saj pa
               vidite kakšno je pri nas." Mislim, to pa je velika tema za politiko. Velikan ali pa
               multinacionalka v avtomobilski industriji, ima tako urejene po domače mi rečemo
               "popeglane" poslovne procese z visoko razdelanimi okoljskimi standardi, tovrstne
               diskusije ne razumem. Razumem interes posameznika, čeprav v zadnjih 25 letih se je
               odnos do javnega, do skupnega se je čisto porazgubil in takšen visokotehnološki
               obrat, zakaj si ga moramo tudi želeti – zato, ker smo si ga tudi zaslužili. O tem ni
               bilo nič govora. Že samo na naši lokaciji podjetja, ne bom jih imenoval, ki delajo že
               leta, desetletje z Magno, so si ustvarili ime, da si skratka temu okolje, tej
               industrijski tradiciji, tem zaposlenim, da velja zaupati. Tudi zaradi tega je
               odločitev v Magni dozorela.</p>
               <p>Nisem strokovnjak za kmetijsko zemljišče in zato o tem ne bi govoril kaj je s šumo,
               kaj je s posameznimi hektarji. Res pa je, da tisti, ki živijo od kmetijske zemlje, s
               tistimi, kolikor sem seznanjen iz medijev, je bilo vse, je bilo pogovorjeno, vloženo
               veliko truda. Seveda pa ne razumem ljudi, ki se podobno kot sama kmetijska zemlja, ki
               se hranijo z gnojnico. Rekel bi, da še enkrat, da se tovrstna zadeva ne bi ali pa da
               se hipotetično ne bi zgodila zaradi razno raznih kalkulacij, sploh ne morem si tega
               predstavljati, ker sem bil zraven, je že leta 2000 ko je BMW na načelni ravni, ko je
               bila ideja in stvar, saj vidite, do sedaj se ni ponovila ampak tista je bila na
               načelni ravni. Nekdo nas je pa izbral in če se to ne bi zgodilo, naj se spomnim, pred
               kratkim sem doma v svoji knjižnici v roke vzel knjigo akademika dr. Antona
               Trstenjaka, leta '68 je izdal knjigo hoja za človekom. Če ta stvar ne bi zaživela, se
               mi zdi, da bi se obrnil v grobu, pa bi danes napisal, ne hoja za človekom, ampak
               zahojen človek.</p>
               <p>Hvala.</p>
            </sp>
            <sp xml:id="SDT7-OZG-nujna-51-2017-06-12.sp21">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo predajam županu Občine Hoče Slivnica, dr. Marko Soršaku.</p>
               <p>Izvolite.</p>
            </sp>
            <sp xml:id="SDT7-OZG-nujna-51-2017-06-12.sp22">

               <speaker>DR. MARKO SORŠAK:</speaker>

               <p>Hvala za besedo.</p>
               <p>Zdaj mogoče bom hitrejši kot ostali. Mislim, da bom v minuti gotov.</p>
               <p>Projekt, če ga podpiramo v občini, do zdaj samo ena oseba je rekla, da ga ne podpira,
               pa potem v naslednjem stavku, da ga podpira. Torej lahko samo ocenjujem, da občani
               Občine Hoče Slivnica, želimo ta projekt. Zdaj veno pa je, da en sam človek, ki ruši
               je desetkrat bolj uspešen od tistih, ki zadeve postavljajo. Zadeve je vedno lažje
               rušiti. Zdaj, če se zadeve rušijo zaradi aktualne Vlade, da bi dobili točko manj na
               naslednjih volitvah, je zadeva žalostna. Zdaj se lahko ob tej priložnosti samo
               zahvalim ekipi iz MGRT, sosednjim občinam, vsem ostalim, ki projekt podpirajo, ki
               vedo, da je pomemben. Želel bi, da bi tudi vsi ostali. Zdaj verjetno moje besede, ne
               bodo dosegle dosti ušes, ampak <stage type="mag"/>(nadaljevanje) vseeno, da vsi to podprejo. Kaj pomeni, če ni službe?
               Verjetno se nekdo ne zaveda, nekdo, bom rekel, iz drugih klopi, župani pa imamo to
               takšno službo, da tudi hodijo k nam občani, ki nimajo za kurjavo, ki letos, ko je
               bila posebna hladna sezona, niso imeli za kurjavo, in zato tudi sami, kolikor pač
               lahko zakonsko, hvala Bogu imamo Rdeči križ, Karitas in podobne humanitarne
               organizacije, ki so v tem primeru imele posluh, kljub sredstvom, ki jih tudi nimajo,
               našle te, in smo uredili, da tistih nekaj družin v naši občini, ki ni imelo za
               kurjavo, pa katere odrasle osebe bi želele delati, pa ne dobijo službe, smo rešili to
               zimo.</p>
               <p>Vsled tega, da se to ne bi dogajalo v prihodnjih letih, želim, da se razvijajo
               službe. In tako, kot je gospod Lukič rekel, 400 delovnih mest v prvi fazi, ponavljam,
               v prvi fazi, je ogromno ne za našo občino, tudi za Občino Maribor, za celo regijo.
               Jaz upam, da tisti, ki rušijo projekt, ne bodo uspeli, da bo nam vsem ostalim ostala
               energija. Upajmo pa, da tudi investitorju.</p>
               <p>V hišo, kjer te en pričakuje, drugi pa te ne želi, greš ali pa ne greš. Upajmo, da še
               investitor zdrži nekaj tednov in da v teh tednih zadeve uredimo, tako da vsem tistim,
               ki rušijo zadevo: »Nehajte.«</p>
               <p>Hvala.</p>
            </sp>
            <sp xml:id="SDT7-OZG-nujna-51-2017-06-12.sp23">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam za vaše misli oziroma želje.</p>
               <p>Ker ugotavljam, da od vabljenih nihče ne želi več besede, prehajam na razpravo članic
               in članov odbora.</p>
               <p>Prvi se je prijavil k besedi gospod Ivan Škodnik, potem pa naj se pripravi mag.
               Branislav Rajić.</p>
            </sp>
            <sp xml:id="SDT7-OZG-nujna-51-2017-06-12.sp24">

               <speaker>IVAN ŠKODNIK (PS SMC):</speaker>

               <p>Hvala lepa za besedo, gospa predsednica, spoštovani minister z ekipo, vabljeni
               gostje, seveda, kolegice in kolegi poslanci.</p>
               <p>Ker je bilo na to temo že veliko napisanega in povedanega, bom izpostavil še nekaj
               svojih opažanj. Čudi me zlasti pozicija Poslanske skupine Združene levice - seveda
               danes prisotni -, ampak prav gotovo me poslušajo, ker velikokrat tudi kaj povedo, pa
               potem gredo iz odbora. Se pravi, ta poslanska skupina Združene levice se vedno nekako
               zavzema za delavce, ki jih redno izpostavlja v svojih razpravah, vendar zgolj v
               razpravah, ko se je potrebno odločiti za nova delovna mesta in posledično za lažje
               življenje družin delavcev in večje prihodke k socialni blagajni.</p>
               <p>Se bo Poslanska skupina Združene levice odločila za interes posameznika, zemljiškega
               lastnika, ki bo za svoje zemljišče zahteval večkratnik cene? Kaj niso poslanci
               Združene levice v preteklosti govorili o ponovni vzpostavitvi socialističnih vrednot
               in delavskih pravic? Očitno brez delavcev.</p>
               <p>Še več, v začetku mandata je bilo večkrat slišati, da se zavzemajo za ustanavljanje
               velikih podjetij, ki bodo generirala razvoj v celotni regiji. Za tisoče na novo
               zaposlenih v teh podjetjih z visokimi plačami. V skupini Magna Steyr bo povprečna
               neto plača znašala okrog tisoč 200 evrov. Iskreno upam, da bodo s tem vplivali na
               raven plač tudi v drugih podjetjih. Sprašujem se še, kdo je v tej zgodbi šibkejša
               stran in kdo se bori in za čigave interese.</p>
               <p>Povsem jasno je, da smo mi prepričevali investitorja in bili pri tem uspešni v
               konkurenci drugih možnosti. Jasno je tudi, da trenutno drugih priložnosti takšnega
               obsega nimamo. Menim tudi, da je šibkejša stran tisti, ki zaradi dejstva, da živi v
               območju, kjer je slabih 20 % ljudi brezposelnih, in ne more živeti dostojanstveno in
               polno življenje. Lahko se tudi, pa mu ne gre, saj kriza ni zadela samo bank, zadela
               je predvsem ljudi, v njegovi okolici pa ga obsojajo, da je sam odgovoren za svoj
               položaj, kar ga žene iz depresije v depresijo.</p>
               <p>Na drugi strani imamo zemljiške lastnike. Za njimi pa stojijo nekatere stranke, ki
               ustvarjajo navidezne ovire za prihod praktično največjega zaposlovalca v zgodovini
               Slovenije. Gre za fenomenalno odlično zgodbo, na katero bi morali biti ponosni.
               Namesto, da bi se pogovarjali, kako izobraziti dovolj veliko število ljudi, ki bo
               lahko zasedlo prosta delovna mesta, se<stage type="mag"/>(nadaljevanje) vlagajo ustavne pobude z namenom zaustavitve projekta.
               Sprašujem se kdo je v tej zgodbi državotvoren in do kod gre lahko politika v
               nabiranju političnih točk? Nekateri bi se morali pogledati v ogledalo in tistega tam
               notri vprašati po zdravi pameti.</p>
               <p>Jaz bi se tu zdaj ustavil mogoče prej, ker sem poslušal nazorno tudi gospodar
               ministra Počivalška, ki je omenjal zemljišča. Jaz prihajam iz podeželja in verjemite
               mi, sem spremljal teh 40 let spremembe na podeželju. Nimamo tam na Koroškem nekako
               najbolj dobre in tako kvalitetne zemlje, mogoče kot kje drugje v Sloveniji, pa vendar
               sem se v zadnjih 30 letih marsikaj spremenilo. Tam, kjer so na slabih zemljiščih
               nekoč rastla žitna polja, so danes travniki. Ampak ne bi pa razpravljal kje je vzrok
               temu. Mislim, da nam je vsem jasno zakaj.</p>
               <p>Gospod Lukič je jasno govoril o gozdovih. Koliko pravzaprav imamo gozdov, kolikšen je
               prirastek in da ta prirastek se vsako leto ne izkoristi. Skratka, da ga priraste
               skoraj 8 milijonov kubikov, izkoristimo pa komaj 4 milijone kubikov. Gozdovi se
               zaraščajo. Ravno na tem območju je nekako razvidno, da iz leta 1995 v Hočah, od leta
               1995 – 2015 v dvajsetih letih se je v Sloveniji, zdaj govorimo o Sloveniji, se je
               poraslo, se je v gozdovih povečalo za skoraj 100 tisoč hektarjev. Skupno je zdaj
               nekje milijon 182 tisoč 16 hektarjev. Tako da, bojazen, da bo zdaj pa seveda kisika
               manj, je ni. Je pa res tudi to, da imamo veliko gozdov, ki se zaraščajo, kjer je
               grmovje. Imamo veliko gozdov, ki so stari. Ekonomsko pravzaprav, trenutni /
               nerazumljivo/ če bi gledali neupravičeno, ne dajejo neke dodane vrednosti. Tako da,
               jaz se pridružujem mnenju obeh predhodnikov, ki sta o tem razpravljala in trdim, da
               je zadeva taka. Seveda je pa treba dati na tehtnico kaj je pa v tem trenutku
               pomembnejše – ali delovna mesta ali ti gozdovi oziroma ta polja, kjer pač raste trava
               oziroma … Če seveda bi na teh kmetijskih površinah bile to zdaj res prvovrstne, ne
               bom govoril, da niso dobra zemljišča, ampak če bi bila tako dobra zemljišča, najbrž
               ne bi bili travniki. To je vsakemu jasno. Tako da, tudi podatek je pomemben na tem
               področju, recimo v tem ravno, ko gre za ta gozd, Rogoški gozd, v predlogu sprememb in
               dopolnitev številka 2 občinskega prostorskega načrta Občine Hoče Slivnica, je bila
               vključena pobuda za krčitev 63,5 hektarja gozda. Za področje gozdarstva sta nosilca
               urejanja prostora Zavod za gozdove Slovenije in Ministrstvo za kmetijstvo, gozdarstvo
               in prehrano. Po mnenju obeh nosilcev urejanja prostora za področje gozdarstva, je
               bila predlagana krčitev, saj s strokovnega vidika sprejemljiva. To pomeni, da ni
               nekih takih stvari, ki bilo škodljivo za državo.</p>
               <p>Kaj naj rečem nekako za zaključek? Mi si ne želimo načrtnega rušenja projekta, temveč
               konstruktivno sodelovanje vseh – politike, gospodarstva, civilne družbe in projekt
               sprejmemo. Magna bo vplivala na gibanje višine plač delodajalcev v regiji in jih
               upam, da spodbudila h korekciji navzgor. Družbeno in okoljsko odgovorno želimo
               projekt Magna, želimo ga v Sloveniji, želimo ga za ljudi. Zato nekako menim, da v
               Poslanski skupini se bomo ta projekt, vse te predlagane sklepe, ki so, podprli in jaz
               upam, da se bo zadeva začela v bližnji prihodnosti odvijati v pozitivno smer.</p>
               <p>Hvala lepa.</p>
            </sp>
            <sp xml:id="SDT7-OZG-nujna-51-2017-06-12.sp25">

               <speaker>PREDSEDNICA ANDREJA POTOČNIK:</speaker>

               <p>Hvala kolegu Škodniku.</p>
               <p>Besedo predlagam mag. Branislavu Rajiću, pripravi pa naj se Jani Möderndorfer.</p>
            </sp>
            <sp xml:id="SDT7-OZG-nujna-51-2017-06-12.sp26">

               <speaker>MAG. BRANISLAV RAJIĆ (PS SMC):</speaker>

               <p>Hvala za besedo.</p>
               <p>Dober dan vsem!</p>
               <p>Pri Magni v prvi fazi gre za znatno število delovnih mest in ne vem zakaj so dvomi,
               če ima Magna <stage type="mag"/>(nadaljevanje) velike in
               resne načrte, če pa kupuje tako veliki kompleks zemljišča, torej potrebuje ga v
               takšni meri. Jasno je, da računa na vse faze skupaj. In v tem momentu mi vemo, za kaj
               gre, ne more se pa natančno opredeliti število, ker jasno je, da tudi avto-industrija
               gre v eno smer, katera je v sedanji fazi nepredvidljiva.</p>
               <p>Zato ta investicija po mojem ni zaradi tega, tako, kot se iz nekih virov hoče
               prikazati, in, če se slišimo ta v nebo vpijoč krik, da ni služb in da veliko ljudi
               dela za minimalca, evo, končno je ena priložnost, da se ustvarijo pogoji, da se ne
               dela le za minimalca, da nisi odvisen od morebiti majhnega delodajalca, ki te mora
               stisniti. Torej, da imaš en sistem, ki ti ponuja eno korektno delo in korekten odnos.
               In jaz vidim prav v tem dvigu kulture delodajalcev tudi eno novo kvaliteto, ki jo bo
               Magna prinesla, ker slišali smo izkušnje gospoda, ki dela tam, ki je razložil, da gre
               za izjemno dober in prav za eno lojalnost delodajalcu, ki je zaslužena, ki ni sama po
               sebi prišla.</p>
               <p>Nenazadnje, potencial te naložbe bo, odpirajoč delovna mesta, zmanjšal število
               socialnih transferjev, torej spet ena druga dimenzija, na katero se nasprotniki ne
               ozirajo. Lahko rečemo tudi, da načrt za to tovarno ni le sama lakirnica. Govori se
               tudi o testni stezi. To pomeni en drug vidik zaposlovanja. Na testni stezi se ne
               zaposlujejo ljudje, ki oskrbujejo tekoči delovni trak, ampak so to visoko izobraženi
               tehnologi, inženirji največkrat, ki seveda žal danes v mariborski regiji, pa tudi
               malo manj v Sloveniji, ne najdejo ustrezne zaposlitve.</p>
               <p>In dodaten posel, ki bo prišel z Magno, bo vezan tudi na samo gradnjo. Imamo problem
               z gradbeništvom v naši državi. Zagotovo bodo slovenska podjetja na novo začela delati
               na gradbenem področju. Ko gre za Magno, verjetno, da bo slovensko podjetje to
               izvajalo.</p>
               <p>Jaz se želim ozreti tudi na sosednje države, predvsem Madžarsko in tudi na Slovaško
               in Češko. Oni se Magne ne bi branili in se je ne branijo. So že novinarji izbrskali,
               kako si prizadevajo, da bi vendarle Magno poskušali pripeljati k njim, ker imajo
               pozitivne izkušnje z avto-industrijo. Pri nas tudi na Dolenjskem ne slišite ravno, da
               bi se kdo obregnil čez Revoz. Jasno, ker je pomembno zaznamoval podjetnost te regije.
               In Štajerska po propadu TAM ima tudi mentalni in strokovni potencial, prav tako ima
               to željo in nostalgijo po vnovični oživitvi avto-industrije in te tradicije, ki že 20
               let tli in čaka, da bo oživljena.</p>
               <p>Nasprotniki prihoda Magne v Hoče pa zgolj zaradi nasprotovanja Vladi ali zaradi nekih
               minornih, lastnih interesov, skušajo sproblematizirati tudi okoljevarstveni vidik. To
               počnejo z eno banalizirano idejo strupene lakirnice, ki bo kontaminirala tla, vodo,
               zrak, žabe, ribe, ljudi, vse. Ampak spregledajo pa dejstva, da, prvo, gre za moderno
               tovarno avtomobilov - Danes z bencinskimi in dizelskimi motorji, jutri mogoče z
               elektromotorji in z gorivnimi celicami. Torej ne gre le za lakirnico. In, če je to v
               prvi fazi lakirnica, v drugi pa tovarna, je to zame samo logična razvojna pot. Od
               nečesa se mora začeti, zato je prav nesramno, je nekonstruktivno in tudi
               nedržavotvorno, da ta svoj diskurz enačijo z okoljsko zgodbo ene vaške delavnice in
               upokojenega kleparja, ki ostanke barve zlije v potok ali zelenico.</p>
               <p>Ko se Štajerski končno obeta tovarna »space shuttlov«, jaz mislim, nimam lepše
               prispodobe, ker tudi »space shuttle« je zastarel na nek način, ampak, ko končno imamo
               možnost, da se odpre tovarna »space shuttlov«, svojega nasprotovanja preprosto ne
               morejo ilustrirati skozi okoljevarstvene nazore in prizmo enega Dolfeja, ki s
               »penzlom« pleska blatnike Moskvičev in stoenk. To ne gre.</p>
               <p>Pred leti smo hoteli na tej isti, najbolj rodovitni lokaciji, imeti logistični
               center, pa se je o njem tako dolgo samo govorilo,<stage type="mag"/>(nadaljevanje) da je zrasel v Gradcu. Zdaj pa samo gledamo. Ob vseh
               mega trgovinah, ki so tudi nastale v bližini tega kompleksa, je šlo ogromno zemljišča
               za trgovine, kjer dodatne vrednosti skoraj da trenutno ni in je ob vse bolj praznih
               trgovinah usihajoče. Zdaj pa kako bodo te visoko-tehnološke službe z dodatno
               vrednostjo prišle v mariborsko regijo, če ne bo Magne? Kako bodo drugi potencialni
               investitorji gledali na bog ne daj propadlo zgodbo Magne? To je mislim, da ključno
               vprašanje, ker danes vidim, da se postavljajo stvari ne tukaj, ampak v javnosti,
               nasprotujoči javnosti, kot da je Magna svetovno priznana Magna, največje svetovno
               zlo, ki se bo zgodilo Mariboru, Hočam in Štajerski regiji. Sanjamo tudi o državnih
               subvencijah in idealiziranem življenju na robu gozda, ampak treba je z lastno glavo
               misliti in ne prevzemati doktrine, ki jo zgolj zaradi nasprotovanja Vladi zlorablja
               peščica ljudi in zlorablja na račun lastnih ljudi.</p>
               <p>Torej gre za projekt Greenfield. Naša država je zelena in si takšno priložnost tudi
               želimo za naše zanamce. Ampak tega ne bomo dosegli, če bomo gledali travo, jedli
               travo in le poležavali na njej.</p>
               <p>Hvala.</p>
            </sp>
            <sp xml:id="SDT7-OZG-nujna-51-2017-06-12.sp27">

               <speaker>PREDSEDNICA ANDREJA POTOČNIK:</speaker>

               <p>Najlepša hvala tudi kolegu Branislavu Rajiću.</p>
               <p>Besedo pa predajam gospodu Janiju Möderndorferju.</p>
            </sp>
            <sp xml:id="SDT7-OZG-nujna-51-2017-06-12.sp28">

               <speaker>JANI (JANKO) MÖDERNDORFER (PS SMC):</speaker>

               <p>Hvala lepa predsednica.</p>
               <p>Danes se marsikdo sprašuje zakaj je pravzaprav sploh moramo imeti to sejo Odbora za
               gospodarstvo in se pogovarjati o stvareh, ki pravzaprav so na nek način več ali manj
               vsaj temu omizju sprejemljive, logične in na nek način tudi čudaške, da se o njih
               sploh moramo pogovarjati. Pa vendar, ne pozabiti, da smo v Državnem zboru in da
               govorimo o političnem organu, ne strokovnem. In to v političnem organu, predstavniku
               ljudstva, ki nenazadnje do danes, razen to, da je sprejel zakona, v resnici ni
               povedal še nič. Nenazadnje, ko smo sprejemali zakon in zakon je bil sprejet z lepim
               številom glasov, pravzaprav sprejet z aklamacijo, se od zakona naprej ustvarja vtis,
               kot da je na nek način bil ta zakon sprejet pod neko lažjo, pod nekim sprenevedanjem
               oziroma da smo bili vsi skupaj nekako zavedeni. Zato je nujno potrebno, da danes zelo
               jasno in na glas tudi se opredelimo, predvsem poslanci, do tega vprašanja. Zdaj se
               človek sprašuje, seveda ko govorimo o poslancih, kje so poslanci danes. Marsikdaj, ko
               je preiskovalna komisija, se vsi znajdemo tu. Ko je ne vem "bogsigavedi" neko
               politično vprašanje, ko je treba trgati, vsi sploh brez pomisleka pridemo v Državni
               zbor. Danes, ko govorimo o neki zadevi, ki bo pravzaprav prinesla rezultate, se pa
               nekateri v resnici skrijejo in ne želijo spregovoriti na glas. In to zelo jasno. So
               za projekt ali niso. Samo to dvoje je mogoče na koncu izluščiti iz te diskusije. In
               če sem zelo natančen, je prav, da danes povemo par stvari. Nenazadnje smo Slovenci
               znani po tem, da nimamo kaj dosti preveč zgodovinskega spomina, kadar se pogovarjamo
               o resnih temah. Znamo dnevno politično zelo hitro povedati kaj je danes, pa mogoče še
               malo napovedati za prihodnost, kot da smo čarovniki, ko pa v resnici se pogledamo
               nazaj, pa ugotovimo, da to počnemo že zadnjih 15 let, eno in isto mašo, pa v resnici
               pozabimo.</p>
               <p>Na tem političnem parketu od leta 2006 se v resnici v tem koncu, ko se pogovarjamo o
               tem kaj bi bilo in kaj ne bi bilo tepeta v resnici dve struji. Jaz se na koncu vedno
               vprašam zakaj se v resnici tepeta, za gospodarstvo ali za politični prestiž? In ko
               sem šel malo pogledati za nazaj, danes ste resnici nekateri omenili leto 2000 pa ne
               vem kaj še vse, od leta 2006 naprej teče ta bitka, je v resnici bil v prostorskem
               planu sprejet na tem področju zelo podoben načrt kaj pravzaprav se bo tu razvijalo.
               Zanimivo pa je, da danes, danes, ko se v resnici pogovarjamo o Magni, nekateri, ki so
               se leta 2006 borili za to, da bi tu dobili nova delovna mesta, danes govorijo
               pravzaprav, da tega projekta ne smemo podpreti. To se mi zdi sprevrženo dejanje,
                  <stage type="mag"/>(nadaljevanje) dobesedno in
               nenazadnje, če bomo pogledali tudi v političen ustroj županstva v tem koncu, je
               pravzaprav jasen, 2, 6 SDS, vmes projekt zaustavljen, SD in danes, ko naj bi se stvar
               premaknila naprej imamo na srečo neodvisnega župana ampak dve struji se zdaj tepeta,
               ena popolnoma tiho, upam, da ne in druga, ki jasno reče, da tega projekta ne podpira.
               Torej, zato je odgovor nekomu, ki reče zakaj tukaj odkrivati politično matematiko.
               Žal, zato sem omenil, da je Državni zbor politični organ in da na koncu se vedno tu
               konča. Jaz sem sicer žalosten, da se tu konča in upam, da se v tem primeru ne bo in
               zato je še kako potrebno, da Slovenci, predvsem pa poslanci, ki smo izvoljeni s
               strani ljudstva, tukaj na glas rečemo ali damo podporo ali ne temu projektu. Jaz sem
               sicer prepričan, da smo to podporo že izrazili s sprejemom zakona. Ampak, a je temu
               res tako? Ne vem.</p>
               <p>Dajmo pogledati Magno za katero se govori … Žal sem moral pač par stvari pogledati,
               ker me je zanimalo. Osebno sam sem si šel ogledati tudi razpravo, ki jo je
               organiziral Večer v Mariboru prejšnji teden v četrtek z enega preprostega razloga,
               ker sem se hotel prepričati, da vidim kaj govorijo različni deležniki, od lokalne
               skupnosti, tako imenovanih civilnih iniciativ, sosednjih občin, nenazadnje
               strokovnjaki in pa predvsem tudi, ker je bila Magna tam soudeležena v tej razpravi.
               Jaz danes sicer … Nekateri mislijo, da bi morala biti tudi v Državnem zboru. Se
               opravičujem, nobena Magna ne rabi biti v Državnem zboru zaradi tega, ker nikjer v
               svetu … Si predstavljate, da bi industrija prišla v kongres ameriški in govorila in
               razpravljala kako je dobra ali ni dobra. To je hecno, to ni zdravo, niti normalno.
               Država mora ustvariti pogoje, potem pa na trgu seveda različni investitorji s tem, ko
               dokazujejo kakšno industrijo in pa predvsem nova delovna mesta in dodano vrednost
               prinašajo, preprosto konkurirajo in izpeljejo zadevo. To je nekaj najbolj normalnega.
               Tisti trenutek, ko bo prišla neka korporacija v Državni zbor, potem smo mi bolna
               družba, potem nekaj ni v redu in iz tega razloga, zato se mi zdi prav, da danes
               govorijo predvsem vlada in pa tisti, ki se na to stvar spoznajo in lahko rečem, da
               sem marsikaj izvedel.</p>
               <p>Zdaj, največ očitkov, ki sem jih slišal v četrtek je bila ta večna dilema, kot neka
               agonija. Bilo je rečeno 3 tisoč, sicer ne povedo o čem pravzaprav minister non-stop
               ponavlja ves čas v treh fazah ampak govorijo danes samo še o 400, nekateri pa
               pravijo, še 400 ne verjamemo, da jih bo. Dajte mi povedati zakaj bi nekdo kupil
               toliko zemlje zato, da bo na koncu zaposlil 50 ljudi. Zakaj? Kater … Kdo ima toliko,
               bom rekel razvoja in možganov, predvsem pa ena multinacionalka. A ima res toliko
               denarja, da ga lahko razmetava, da bo delala okoli svojega, bom rekel centra toliko
               površin, ne vem, zato, da se jih mogoče na metre ali na kilometre ne bo več dalo
               gledati ali pa priti blizu. Lepo vas prosim, to je naravno smešno. To samo govori o
               tem kako pravzaprav v resnici nekdo, ki ima vizijo in ve kaj bo čez 5 ali 10 let,
               kako bo načrtoval, seveda mora že danes si zagotavljati pogoje in si narediti tisti
               prostor zato, da kasneje ne bo več imel ovir na svoji lastni zemlji in da seveda z
               neko strateško logiko postavi temelje.</p>
               <p>Nekaj podobnega, če boste šli pogledati, je ta Magna naredila tudi v Srbiji. Leta
               2012 je začela s svojim projektom, sicer ne z enakim kot je tu vendar podobnim, tudi
               za avtomobilsko industrijo in je v resnici tudi napovedovala zaposlovanje tam nekje
               okoli 3 tisoč novih delovnih mest. Ob začetku delovanja je zaposlila 400 delavcev. To
               je bilo leta 2012. Leta 2017, danes, jih zaposluje že tisoč 200 in tisti, ki ima vsaj
               malo matematičnega znanja, ki je zelo enostavno, bo lahko izračunal, da čez 10 let bo
               več kot 3 tisoč delovnih mest, če upoštevamo to dinamiko zaposlovanja v tem predelu.
               Verjemite, v Srbiji tudi približno ni bilo toliko diskusije o tem kot se pogovarjamo
               danes v slovenskem prostoru ampak enostavno so zadevo izpeljali. Lačni so takšnih
               projektov. <stage type="mag"/>(nadaljevanje) Mi pa kot
               da, pravzaprav v Sloveniji imamo vsako leto približno 15 ponudnikov investitorjev in
               si izbiramo, ne vem, neko zlato kokoš, ki bo prinesla Silicijevo dolino in bomo vsi v
               Sloveniji samo še programirali in služili neke milijone. Oprostite, jaz sicer nimam
               nič proti programiranju, si samo tega lahko želim. Vendar bog ne daj, da bo Slovenija
               investirala oziroma privabljala investitorje samo ene branže, kajti samo ena majhna
               kriza naj se zgodi na tej branži, potem bo cel slovenski prostor brez delovne sile in
               kaj takšnega si ne moremo dovoliti. In tako kot kapital, je isto v industriji. Zadeva
               mora biti razpršena in čim bolj različna, ker drugače bomo imeli probleme v
               slovenskem prostoru.</p>
               <p>Garant za to, da Magna pride v slovenski prostor, seveda pomeni garant še za nekaj
               drugega. Investitorji si začnejo upati prihajati v Slovenijo. Če smo ob 90. letih
               govorili o tem, da bi lastniki kupili tisto kar je zdravo in dobro, začelo se je z
               Lekom, tisti, ki se spomni, je danes potrebno nekaj novega, dodatnega. Ne gre več
               samo kaj kupiti, ampak mora nekdo nekaj investirati, zato, da se kakšna stvar
               spremeni. Nenazadnje v zadnjih 25 letih se je že tudi sama industrija in ekologija in
               zavedanje o tem drastično spremenila. Seveda tisto kar se danes pričakuje od Magne pa
               je, da bodo seveda vsa zadnja dognanja na tehnološkem razvoju, ki prinašajo novitete,
               seveda tudi vložena tudi v ta projekt.</p>
               <p>Naslednja stvar, ki se mi zdi zelo pomembna, kdo pravzaprav si ne želi, da bi ta
               projekt uspel. Pustimo zdaj ta politični vidik, ki ga več ali manj preigravamo in jaz
               verjamem, da ga bomo v koaliciji uspeli preseči in premagati in enostavno odpihniti
               kot lastni sneg, to politično preigravanje okoli Magne oziroma okoli tega projekta.
               Drugo so še lokalni interesi. Namreč, žal na tem četrtkovem večeru sem videl
               marsikoga, ki si tega projekta ne želi, tudi zato, ker je, kot je bilo rečeno in kot
               sem slišal od drugih, da pravzaprav marsikomu ne ustreza, ki se že danes ukvarja s to
               dejavnostjo na tem področju. Namreč, dvomim, da tisti, ki se danes ukvarjajo s tem
               področjem, da imajo tako visoke tehnološke zaščite za okolje in nenazadnje tudi
               pogoje za razvoj in delavce, da bi lahko seveda konkurirali v tem delu. Če bodo
               hoteli konkurirati, bodo morali narediti dvoje:</p>
               <p>1. Dvigniti standarde vsaj na enak in primerljiv način kot ga ima Magna, kar pa nam
               je v interesu, saj smo v družbi, kjer govorimo, da konkurenca proizvaja razvoj, ne pa
               nazadovanje, razen, če sem se zmotil. Če sem se, naj me vsi strokovnjaki popravijo.
               In seveda v izogib temu, kar sem tudi slišal, je zanimiv podatek, da ob meritvah, ki
               jih Magna pravzaprav počne takrat, ko deluje v tem okolju, ker govorimo o visokih
               standardih, bi seveda lahko zelo hitro zaznali še kaj kar v tem prostoru ni v redu in
               bi se tudi zelo hitro videlo kdo je pravzaprav tisti, ki proizvaja ali pa ustvarja te
               negativne učinke na okolje. Zato, v resnici je za to okolje še kako dobrodošlo, da
               pride, bom rekel Magna v ta prostore.</p>
               <p>Potem je naslednja stvar, ki se mi zdi zelo pomembna, da jo je treba omeniti. Namreč
               jaz sem en tistih, ki pogleda cesto, pa nima ravno najboljšega občutka ali je to tri
               metre ali je pet metrov ali deset. Nekateri pa to zelo hitro z očesom ugotovijo.
               Zakaj to govorim? Namreč, veste, ko mi nekdo reče 4 hektarje, jaz nimam občutka kaj
               je to 4 hektarje. Žal. Pač v tem nisem jaz najboljši. Zato sem se dal pozanimati in
               čez vikend našel sliko, ki jo je objavila državna sekretarka na kmetijstvu,
               mimogrede, ona je objavila na Facebook in sem videl ta Rogoški gozd, ki je zelo
               velik, je pa tak. Ta, kar je rdeč kvadratek, je v resnici 4 hektarje. Zdaj jaz si res
               ne predstavljam, ko mi nekdo reče, da bomo sekali Rogoški gozd, sem si jaz
               predstavljal zelo preprosto, jaz imam pred sabo Golovec, ker sem Ljubljančan,
               močvirnik in sem si predstavljal, da bo to pol Golovca zmanjkalo. No, zdaj ko gledam
               to sliko ugotavljam, da v resnici gre … Mislim, ni vredno se sploh še pogovarjati o
               tem kaj pravzaprav bo tam zrušeno. Če pomislim, še posebej ob tem, da sem bil v
               četrtek zgrožen, ko sem videl svojega bivšega <stage type="mag"/>(nadaljevanje) "sostrankarskega" župana, ki je na drugi strani v
               drugi občini v resnici celo izpeljal referendum za to, da se je porušilo del gozda,
               "gozda", spet se grozno sliši, en manjši del, za potrebe stanovanj, ki jih mimogrede,
               danes sploh niti ni. Ampak se je že kar malo posekalo, na zalogo. In zdaj ta isti
               župan zagovarja, da je treba resno premisliti ali je potrebno ta košček gozda za
               potrebe tega projekta zrušiti. Oprostite, to je za mene smešnica! Jaz tega ne znam
               razložiti mojim močvirnikom. Ne znam! Mimogrede, da ne boste narobe razumeli.
               Močvirnik je za mene čisto lep izraz. Zaradi tega močvirnika imamo mi v Ljubljani en
               lep turizem, ki se mu reče koliščarji. Tako, da me sploh nikoli ne moti, kadar mi kdo
               reče močvirnik. Zato sem namenoma uporabljam to besedo. Potem kasneje so nam rekli
               ljubljanske srajce, zdaj pa rečejo "bogsigavedi" kaj. Tako da mi je bolj všeč
               močvirnik.</p>
               <p>No in zdaj naj zaključim z razmislekom, ki je nujen. Močvirniki si strašno želimo, da
               se razvija cel slovenskih prostor. Še posebej pa tisti konci, ki danes v tem delu
               niso razviti. Kajti, če ostanem na besedi konkurenca, edino razviti deli bodo lahko
               konkurirali Ljubljani in Ljubljana bo potem še hitreje in močneje se lahko razvijala.
               Zato je meni še kako v interesu, da vse ne gre, ne pritiska in ne gravitira samo na
               tri točke v slovenskem prostoru ampak more gravitirati na različne konce. Veste, v
               Srbiji, to je bilo v tistem delu, ko sem prej govoril, kamor je investirala Magna, to
               so bili kraji Odžaci. To je bil kraj, kjer se je, dobesedno ljudje so se izseljevali,
               ker tam ni bilo več ničesar. S prihodom Magne so se začeli priseljevati in nazaj
               vračati v ta kraj, kar je nujno potrebno povedati. In enako velja za vse te sredine
               in regije, ki so, bom rekel, samo za podpreti.</p>
               <p>Tako da, jaz sem prepričan, da bo ta projekt uspel. Vendar, na koncu samo še
               opozorilo – ta projekt, tako kot je rekel minister in nekateri, lahko propade samo
               zaradi nas samih. Ne zaradi Magne. Veste, nekdo je rekel na tem večeru "zakaj mora
               Magna ravno ta del kupiti, zakaj ne gre raje v Kidričevo?" Ja lepo vas prosim, to je
               približno tako, kot bi meni rekel "glej, kupi rajši Fiate in ne Mercedesa".
               Oprostite, jaz bom pa kupil. Meni ne more nihče govoriti kaj bom jaz kupil. Meni
               lahko samo poveš kaj mi ponujaš, jaz pa se bom odločil vzamem, ali pa bom pustil. In
               to, ta miselnost v glavi Slovencev, je treba seveda drastično spremeniti.</p>
               <p>Nekdo je omenjal danes Računsko sodišče, revizijo postopkovno. Vam bom povedal
               drugače. To Računsko sodišče, če bi šli bolj natančno pogledati, je še nekaj drugega
               rekel, kar je bolj pomembno. Namreč, postopki se pri nas, v naši državi, zaključujejo
               v glavnem, tukaj ga imam, se v glavnem zaključujejo oziroma zavlačujejo na področju
               kmetijstva. Mi imamo en resen problem s področjem regulacije kmetijstva s strani
               ministrstva in pa seveda vseh organov, ki so pripeti v ta prostor. To je seveda resen
               problem. To občutijo vsi župani, ki želijo spreminjati ali sprejemati občinski
               prostorski načrt. Če hočemo kakšno investicijo pripeljati je resen problem. Potem se
               pa znajde na koncu še en sklad, ki ga tisti, ki me poznate, zelo resno in vedno
               kritiziram in govorim še enkrat na glas – Za ukiniti ga je! To je Sklad kmetijskih
               zemljišč in gozdov. To inštitucijo v zadnjih 25 letih, namesto, da bi dejansko
               naredila kaj v korist in razvoj in zaščite kmetijskih površin, je šla v drugo logiko.
               "Biznisira" za svoj lastni obstoj, po Heglu, se pravi ustvariti toliko dohodkov, da
               imamo za plače in da dokazujemo s sporočili v Državnem zboru, da smo koristni, v
               resnici pa je navaden zaviralec in v se v bistvu obnaša kot en krošnjar. Krošnjar v
               smislu, da trguje. In trguje samo z lokalnimi skupnostmi. In vam bom povedal kako
               trguje. <stage type="mag"/>(nadaljevanje) Trguje na
               način, da tisto kar je bilo z zakonom preneseno na ta Kmetijski sklad, se pravi vsa
               kmetijska zemljišča in gozdovi, bi jih moral po avtomatizmu vsepovsod kjer prostorski
               plan narekuje, da je potrebno za investicije za ceste, za razvoj komunale in tako
               naprej, bi jih moral nazaj prenesti. Veste kaj oni naredijo? Hočejo zamenjavo. Hočejo
               imeti denar. Če hočeš … Če ne boš zamenjave naredil, hočejo denar. In to je za mene
               sprevrženo, da paradržavni organ je v resnici zaviralec lokalne skupnosti. In to je
               za ukiniti!</p>
               <p>Ne morem pozabiti zadnje direktorice, predhodnika raje niti ne omenjam, ker je zame
               sumljiv, zadnja direktorica, ki je v resnici v priporočilu zadnjem, ki smo ga imeli
               na Odboru za kmetijstvo in sem se tam znašel slučajno, čeprav sem že rekel stokrat,
               da v slučaje ne verjamem, mi je zatrjevala svojo učinkovitost in predvsem kako oni
               tvorno delajo za nacionalni interes. Pa da jo vidim pri tem projektu koliko dela za
               nacionalni interes, ko poslušam, da enostavno se ne morejo dogovoriti in zmeniti za
               ureditev same pogodbe, ki je tripartitna med zasebnikom, Perutnino in pa nenazadnje s
               skladom, ki bi ta problem pravzaprav moral rešiti.</p>
               <p>Zato seveda en nasvet minister – zob si ne bo treba lomiti samo s tistimi, ki so
               izven, ampak največkrat imamo ta problem doma. Na Vladi je treba jasno povedati, tudi
               ministru za kmetijstvo, naj uredi vprašanja s skladom. Sam pa bom naredil vse, da se
               ta sklad ukine, ker je škodljiv tej družbi!</p>
               <p>Hvala.</p>
            </sp>
            <sp xml:id="SDT7-OZG-nujna-51-2017-06-12.sp29">

               <speaker>PREDSEDNICA ANDREJA POTOČNIK:</speaker>

               <p>Hvala kolegu Möderndorferju.</p>
               <p>Besedo predajam gospodu Ivanu Prelogu. Pripravi pa naj se Marko Ferluga.</p>
            </sp>
            <sp xml:id="SDT7-OZG-nujna-51-2017-06-12.sp30">

               <speaker>IVAN PRELOG (PS SMC):</speaker>

               <p>Hvala.</p>
               <p>Poleg vsega že povedan… Poleg vsega že povedanega, naj še sam izpostavim zelo
               pomembno dejstvo, da Magna prinaša zelo visok standard odnosa delodajalec –
               zaposleni. V Magni velja odnos delodajalec – zaposleni za izjemnega, kar upam, da bo
               postal vzorec za marsikoga v Sloveniji.</p>
               <p>Hvala lepa.</p>
            </sp>
            <sp xml:id="SDT7-OZG-nujna-51-2017-06-12.sp31">

               <speaker>PREDSEDNICA ANDREJA POTOČNIK:</speaker>

               <p>Hvala gospodu Prelogu.</p>
               <p>Besedo predajam gospodu Marku Ferlugi, pripravi pa naj se Ksenija Korenjak
               Kramar.</p>
            </sp>
            <sp xml:id="SDT7-OZG-nujna-51-2017-06-12.sp32">

               <speaker>MARKO FERLUGA (PS SMC):</speaker>

               <p>Hvala lepa za besedo.</p>
               <p>Lep pozdrav ministru in ekipi in vsem ostalim gostom!</p>
               <p>Zdaj takole, tu smo dejansko vsi, ki smo prepričani, da ta projekt mora uspet. Žal
               tistih, ki so skeptični ali pa ki so proti, jih jasno ni. Zdaj ali je ta termin pravi
               ali ni, se da debatirati. Je vprašanje tega, da je danes res ponedeljek in da so
               poslanske pisarne. Ampak za tako pomembno zadevo bi si lahko po mojem mnenju vsi
               vzeli čas, ampak to je moje osebno mnenje.</p>
               <p>Zdaj, ko govorimo, da bi radi imeli razvoj in napredek, smo vsi za. Potem pa pride
               tista točka naprej in ne bi nihče nič naredil za to. Vsi bi radi imeli neverjetne
               svetlobne efekte in tako, ampak še vedno bi radi živeli ob sveči, ne bi se premaknili
               nikamor naprej. Tu v Sloveniji imamo to folkloro, da poskušamo zakomplicirati vsako
               stvar do "amena". Radi vse gledamo črnogledo. Nihče ne vidi pozitivnih stvari, samo
               negativne in sprašujem se zakaj. Po mojem je edino to, da smo tako majhni, predvsem
               majhni v glavah in da te majhnosti ne moremo preseči. Najhuje je pa to, da se ne more
               preseči to niti v politiki, kar se to nedvomno kaže na celi družbi.</p>
               <p>Tu pri Magni se kaže kako smo to zadevo pripeljali do takšnega absurda, da skoraj
               dobesedno moramo prepričati ljudi, da je to pozitivna zgodba. Potem se človek vpraša
               kakšno sporočilo dajemo dejansko investitorju, Magni? Jaz mislim, kot so tudi moji
               predhodniki že povedali, da je to zadnja jasna priložnost, da pokažemo vsi skupaj, da
               smo zreli, državotvorni in da ne glede na politične opcije, ne glede na vse <stage type="mag"/>(nadaljevanje) neke dileme, ki se
               postavljajo pred nas, damo priložnost razvoju, napredku, delovnim mestom in da res
               želimo dobro Sloveniji in seveda slovenskim državljanom. Namesto, da pa tukaj peremo
               razno umazano perilo, nekdo se igra politični marketing in poskuša najti neko svoje
               mesto v politiki. Jaz mislim, da je to precej nedoraslo za eno državo, ki ima zdaj že
               25 čez let.</p>
               <p>Če lahko samo opomnim, ne pozabimo tudi na dejstvo, da nas spremljajo vsa
               veleposlaništva in seveda novi bodoči investitorji in vidijo kako se mi odzivamo na
               take investicije. Tukaj imamo eno neskončno kopico nekih civilnih iniciativ, ki
               vznikajo kot gobe po dežju. Seveda s tihim ali pa glasnim, kakor hočete, blagoslovom
               politike, ki se skriva zadaj in potem ti ljudje nekako diktirajo tempo razvoja, tempo
               usmeritev in človek se res vpraša kaj, kako mi razumemo prihodnost. Jaz tu moram
               pokazati, povedati tudi to, da s tem zakonom o Magni je tako Vlada kot ministrstvo
               kot lokalna samouprava, skratka vsa javna birokracija bi lahko rekli, pokazala, da
               zmore biti fleksibilna, da zmore biti učinkovita. Je potrebovala določen čas, je
               potrebovala določen zakon, da se je to naredilo ampak to je tudi en bistven korak
               naprej v miselnosti in glavah samih birokratov, ministrstev in ljudi, ki delajo tam,
               da so se zavedli tega pomena takšnega velikega projekta kot je Magna.</p>
               <p>Jaz se tudi sprašujem kaj je boljša subvencija kot je ta, da imamo eno veliko
               Greenfield investicijo velikega mednarodnega in uglednega podjetja. Kaj je boljša
               subvencija kot je to, da nam on lahko zaposli ljudi? Zdaj to preigravanje, kot smo
               prej slišali, 400, tisoč 200, tri tisoč, ne vem kaj. Mislim, saj tisti, ki je bil
               vsaj malo v gospodarstvu in to ve, da gre vsaka zadeva po nekih postopnih fazah. In
               tako kot je tudi Jani že omenil, ne bo noben kupoval 100 hektarjev, da bo potem
               zaposloval 50 ljudi. Mislim, da tega ni norca na svetu.</p>
               <p>Kot bi rekel na koncu koncev tudi naš kolega Horvat, ki ga danes žal tu ni, da je
               kapital plaha ptica, tudi jaz pravim. Če se mi nočemo ali ne moremo odločiti, da bo
               Magna pri nas, jaz mislim, da bodo naši sosedje tujci z velikim veseljem in z
               odprtimi rokami to sprejeli, kot so tudi že nekatere prejšnje. Strinjam se tudi z
               Janijem kar se tiče Sklada kmetijskih zemljišč - da lahko en sklad dirigira
               ministrstvu ali pa Vladi pri tako pomembnem projektu kot je Magna in da ga
               zaustavlja, lepo vas prosim! Ne da je za ukiniti, za zradirati je! In še enkrat bom
               povedal in pri tem bom tudi končal. Tukaj smo, da damo jasno in glasno in nedvoumno
               podporo temu projektu in tudi naj vsi lepo vidijo kdo je danes tu, kdo je danes
               državotvoren, kdo je za Slovenijo pa ne tiste, ki se lepijo tu gor na svoje "reklce"
               slovenske zastave pa si držijo roko na srcu, ko je himna in jo pojejo v nekem drugem,
               bom rekel v drugih verzih. Te, te bi rad videl. / oglašanje iz dvorane/ Ja. In potem
               še za pripenjati medalje je dovolj časa za vse. Jaz mislim, da to lahko presežemo, to
               majhnost, igranje v tem peskovniku kdo je za kaj zaslužen. V bistvu gre samo za to,
               da se ta projekt dobi, da ga imamo za naše ljudi, za Slovenijo in to je bistvo.</p>
               <p>Hvala.</p>
            </sp>
            <sp xml:id="SDT7-OZG-nujna-51-2017-06-12.sp33">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Dovolite mi, da vas še obvestim, da je zadržan in se seje ne more udeležiti kolega
               gospod Uroš Prikl.</p>
               <p>Besedo pa predajam mag. Kseniji Korenjak Kramar.</p>
            </sp>
            <sp xml:id="SDT7-OZG-nujna-51-2017-06-12.sp34">

               <speaker>MAG. KSENIJA KORENJAK KRAMAR (PS SMC):</speaker>

               <p>Hvala lepa.</p>
               <p>Naj mi bo dovoljeno torej, da na tem mestu spomnim na leto 2008. Takrat, ko smo se
               prvič začeli resneje pogovarjati o tem, da bomo ta prostor uredili, da ga bomo <stage type="mag"/>(nadaljevanje) ta prostor uredili, da ga
               bomo uredili v doglednem času. Takrat smo začeli govoriti o DPN – državnem
               prostorskem načrtu. Takrat smo nekako vlili upanje tako gospodarstvu kot ljudem, da
               se začenja neko novo obdobje, ki bo dalo temu prostoru nov zagon, ki mu bo dalo nova
               delovna mesta, ki bo ljudem vlilo upanje, da je nekaj svetlega na koncu tega tunela.
               Pa se žal to ni zgodilo. Iz takšnih in drugačnih razlogov. Tako da zelo zelo podpiram
               to kar je že bilo rečeno glede prostorske zakonodaje, glede sprejemanja gradbenih
               dovoljenj, glede urejanja prostora kot takšnega, da se postopki skrajšajo. Tako da
               pozdravljam tole in upam, da bo res to vplivalo, torej vse ti spremembe, ki so v
               pripravi na to, da bodo investitorji, ki želijo pri nas vlagati, prihajali na urejena
               področja, da bodo lahko v kratkem času pridobili gradbena dovoljenja za investicija
               in da ne bodo bežali čez mejo. Katerokoli.</p>
               <p>Svojo državotvornost smo pokazali takrat, ko smo sprejeli Zakon o strateški
               investiciji v Občini Hoče Slivnica. Ampak veste, zakon ni dovolj. Potrebna so
               dejanja, da izpeljemo to kar smo si zadali. Takrat smo pokazali, da smo vsi za to, da
               se Slovenija enakomerno razvija, da smo konkurenčni. Pokazali smo tole in žal danes
               verjamem, da bodo drugi tudi, če ravno jih ni tukaj, ampak kljub temu, to pokazali
               tudi z dejanji na terenu. Takrat smo rekli, ko smo sprejemali ta zakon, da vsako
               delovno mesto šteje. Čisto vsako. Jaz upam, da se tega zavedajo tudi tisti, ki sedaj
               nekako dvomijo v teh 404. 404, to je ogromno. Kaj šele ostala, ki bodo sledila.
               Govorimo o Pohorju, zeleno Pohorje, zeleni turizem, želimo si ga, tako ali drugače. O
               tem sanjamo na letališču, o tem sanjamo na Pohorju. Kako le? Rabimo nekaj kar bo to
               zagnalo. Rabimo nek preboj. Rabimo nekaj kar predstavlja investicija o kateri danes
               govorimo – Magna Steyer. O tem govorimo. Ne bo turizma, če ne bo zagona. Ne bo
               gospodarske rasti, če ne bo projektov, če ne bo investicij. Če ne bomo uredili
               prostora. In danes imamo tu priložnost, da to izpeljemo.</p>
               <p>Zato pričakujem, glede na to, da smo na dobri poti, vsaj za enkrat, da bo Vlada
               naredila vse, tudi s sklepom, če bo potrebno, da projekt uresniči. Globoko se
               strinjam, da je odvisno od nas samih, pa ne samo od nas, ki smo sprejeli ta zakon, pa
               od Vlade. Odvisno je tudi od ljudi. veste, civilna iniciativa je dosegla velik uspeh
               in vsi tisti, ki v to dvomijo, da to ni uspeh, se motijo. Namreč, kaj je to 4
               hektarje proti temu kar je bilo predvideno in pri vsakem projektu moramo biti
               pripravljeni na kompromis, ki ga sedaj imamo na mizi. Ob vsakem dobrem projektu, ob
               vsaki odločitvi, je potrebno tudi nekaj narediti. Morda nekaj žrtvovati, čeprav je tu
               neprimerno govoriti o žrtvi, zato, ker so naše koristi, vseh tistih, ki tam živimo,
               mnogo, mnogo večje, kot pa je ta izziv, ki je zdaj na mizi. Tako da apeliram na vse
               tiste, pa vem, da nas verjetno danes kar precej ljudi gleda, da vzemite svoj rezultat
               kot uspeh in tudi na Vlado, da bo storila vse, da projekt izpeljemo do konca, s
               skupnimi močmi.</p>
               <p>Na koncu verjamem, da vsi tisti, ki smo danes tu prisotni, smo že tako prepričani,
               tako da mi en drugega ne rabimo prepričevati v to. Prav tako verjamem v to, da smo
               vsi naredili vse, da prepričamo tudi druge. Zato se želim čisto na koncu obrniti v
               bistvu na vas, spoštovani državljani, spoštovani občani in pa krajani. Veste, naj vas
               ne vodi strah, naj vas v bistvu vodi zaupanje, vizija in pa pogum. Pogum zato, da
               uresničimo to kar smo si zadali, da uresničimo to, da Magna zgradi <stage type="mag"/>(nadaljevanje) tovarno, da nam da priložnosti, da
               nam da delovna mesta, nam in našim otrokom, da da delovna mesta generacijam, ki bodo
               sledile. To ni projekt za nekaj let, to je projekt za desetletja. To je nekaj, kar
               nas bo lahko postavilo ob bok najbolj konkurenčnim. Ampak to si moramo dovoliti, tako
               da lepo prosim, za vsako dobro stvar so potrebne žrtve. Ampak tu več ni vprašanje
               žrtev, tu je samo vprašanje rešitev, vprašanje tega, kar dobimo.</p>
               <p>Vsi, ki smo tukaj, smo to prepoznali, in verjamem, da velika večina tudi vas, torej
               tudi nas, glede na to, da prihajam iz te občine, in verjamem, da bomo projekt
               izpeljali in da bomo v dobrih 3 tednih z veseljem rekli, da smo naredili vse, da
               gradbeno dovoljenje imamo. In konec leta tudi, da bomo rekli: »Zaposlili smo 404
               ljudi.«</p>
               <p>Hvala lepa.</p>
            </sp>
            <sp xml:id="SDT7-OZG-nujna-51-2017-06-12.sp35">

               <speaker>PREDSEDNICA ANDREJA POTOČNIK:</speaker>

               <p>Hvala tudi poslanki Korenjak Kramar.</p>
               <p>Za magnetogram mi dovolite, da preberem, da gospa Marija Antonija Kovačič nadomešča
               kolega Uroša Prikla.</p>
               <p>Besedo pa predajam še zadnjemu razpravljavcu, gospodu Petru Vilfanu.</p>
            </sp>
            <sp xml:id="SDT7-OZG-nujna-51-2017-06-12.sp36">

               <speaker>PETER VILFAN (PS DeSUS):</speaker>

               <p>Ja, hvala za besedo, in res lep pozdrav vsem prisotnim.</p>
               <p>Jaz seveda ne bom ponavljal vseh tistih pozitivnih mnenj in stališč o projektu Magna,
               ki smo jih danes tukaj slišali, ker bi bilo to nesmiselno. V bistvu bi samo ponavljal
               za vsemi vami.</p>
               <p>Jaz osebno sem seveda prepričan, da je projekt Magna dober projekt, primeren projekt
               in projekt, ki si zasluži podporo. Prav tako je to projekt, ki ni občinski projekt,
               regijski, ampak je državni projekt. In takšnih državnih projektov upam da bomo v
               prihodnje v Sloveniji imeli še veliko.</p>
               <p>Jaz bom skupaj s kolegico tudi podprl vse 3 sklepe, ki jih imamo danes tukaj na mizi.
               Ti sklepi seveda niso nekaj obvezujočega, to so bolj ali manj priporočila Vladi, da
               naredi tisto, kar menimo, da bi bilo potrebno, da naredi, da se bodo v prihodnje
               seveda takšni projekti brez takšnih silnih težav lahko v Sloveniji izvajali.</p>
               <p>Zadržal bi se samo malo na tistem podatku o številu delovnih mest. Zanimivo je,
               slišal sem ene očitke v zadnjem času, ja, zdaj se pa govori samo še o 400 delovnih
               mestih, ne več o 3 tisočih in tako naprej. Poglejte, najlepše bi rekel, nam je to
               razložil danes tu gospod Lukič, gospod Lukič, ki je rekel, da ima 25 let uspešno
               vrhunsko podjetje in je v tem času uspel, kako bi temu rekel, odpreti oziroma
               zagotoviti 71 delovnih mest. 1 delovno mesto zagotoviti danes v Sloveniji je izjemno
               težko. To delovno mesto zadržati pa 5, 10, 20, 30 ali 40 let je pa še veliko, veliko
               težje. Tako da mislim, da je Slovenija, takšna kot je, da je 400 delovnih mest seveda
               ogromna številka, ki jih bo Magna s tem, ko bo začela proizvodnjo v Sloveniji, seveda
               zagotovila.</p>
               <p>Nekaj samo še za konec o tem. Mi, poslanci v Državnem zboru, smo velikokrat deležni -
               še posebej to velja v zadnjem času -, nečesa. Namreč, tako ministri, tudi predsednik
               Vlade velikokrat reče: »Ja, naj poslanci na koncu prevzamejo odgovornost, pa naj oni
               odločijo.« Poglejte, mi poslanci smo odločili. Mi smo sprejeli zakon »lex Magna« in
               smo s tem svojo odgovornost prevzeli in svojo nalogo opravili. Zdaj seveda je na
               vrsti minister s svojo ekipo. Jaz bom zdaj direktno povedal, ker po navadi tako
               govorim. Redko se igram v teh političnih peskovnikih. Sem sicer Mariborčan pa
               Štajerc, ki 40 let že ne živi v Mariboru. 37 let od tega živim v Ljubljani. Lepo mi
               je tu v Ljubljani, ampak v nasprotju z Janijem se še vedno nimam za »Močvirnika«.</p>
               <p>Minister, v tem zakonu je seveda tudi en del, ki govori o razlastitvi. In minister,
               moj predlog je, da bom direkten, tako, kot sem rekel, da sem po navadi. Zelo hitro
               opravite še en krog pogajanj s temi, ki ne želijo nikakor sprejeti sporazuma oziroma
               dogovora o nakupu teh zemljišč, potem pa uporabite to, kar vam zakon omogoča. Očitno
               drugače ne bo šlo. Jaz menim, da je Magna seveda prevelik projekt, prepomemben
               projekt, da bi se zdaj na koncu, ko smo tik pred realizacijo seveda, igrali na tak
               način.</p>
               <p>Hvala lepa.</p>
            </sp>
            <sp xml:id="SDT7-OZG-nujna-51-2017-06-12.sp37">

               <speaker>PREDSEDNICA ANDREJA POTOČNIK:</speaker>

               <p>Hvala tudi gospodu Vilfanu.</p>
               <p>Besedo pa predajam še ministru, gospodu Zdravku Počivalšku.</p>
            </sp>
            <sp xml:id="SDT7-OZG-nujna-51-2017-06-12.sp38">

               <speaker>ZDRAVKO POČIVALŠEK:</speaker>

               <p>Ja, predsedujoča, najlepša hvala za besedo.</p>
               <p>Jaz moram še enkrat povedati, da bomo na ministrstvu naredili, da delamo vse in
                  da<stage type="mag"/>(nadaljevanje) bomo naredili
               vse, da ustvarimo pogoje za to, da bo investitor to investicijo lahko izpeljal.</p>
               <p>Imamo v tej fazi tri področja dela, kjer moramo svoje naloge dokončati, in na prvem
               mestu je zagotovitev zemljišč. O tem, kar je zdaj poslanec Vilfan na koncu govoril.
               Jaz globoko verjamem in sem še zdaj prepričan, da ne bomo rabili uporabiti zakona za
               zagotovitev zemljišč in tudi mi v tem trenutku, nimamo ozko grlo v dogovoru s kmeti,
               ampak imamo ozko grlo na naši strani. To, kar je prej govoril poslanec Möderndorfer.
               In zato, ker je to na naši strani, verjamem še toliko bolj, da bomo to zadevo
               pripeljali do konca.</p>
               <p>In res moram še enkrat povedati, da smatram, da je velika stvar, da se vsi skupaj
               zavedamo, da tistim, ki živijo od kmetijstva, omogočimo, da bodo to lahko počeli tudi
               naprej. In ko bomo ta posel dokončali, verjamem, da bodo sami udeleženci na tem
               področju priznali to, da smo jim zagotovili enako kakovostno ali pa bolj kakovostno
               zemljo. Praviloma vsaj večini od njih bliže njihovemu domu, kot je to zdaj. In, če
               vzamemo ves paket, o katerem se pogovarjamo, verjamemo, da na tem področju ne bomo
               imeli ozkega grla.</p>
               <p>Drugo ozko grlo je tako velikokrat omenjen gozd. Tukaj verjamem, da bomo našli
               rešitev, čeprav je na eni strani smo začeli danes diskusijo z dvema tretjinama
               Slovenije, ki je pod gozdom, s 300 hektarji Rogoškega gozda, s 60 hektarji
               nadomestila, s tem, da smo na koncu pristali na 4 hektarjih. Tukaj zdaj končne
               rešitve v tem trenutku ne morem napovedati, ampak v končni fazi, tudi, če bomo
               primorani, bomo posegli v tako imenovani gozd s to minimalno površino. Če bi pa
               lahko, bi se pa tudi temu izognili, čeprav vemo, da se zadeva v veliki meri
               politizira.</p>
               <p>In tretja zadeva, najtežja zadeva, je pridobitev okoljevarstvenega soglasja, kjer
               bomo naredili vse, da vsem udeležencem v tem procesu pridobivanja okoljevarstvenega
               soglasja argumentiramo razložimo vsa odprta vprašanja. In tudi tukaj verjamem, da
               bomo prišli do konca in v nekem relativno kratkem, pa vendar sprejemljivem, roku
               zagotovili tudi na tem področju, na najbolj ključnem področju, začetek investicije.
               Še enkrat pa odgovorno trdim, da imamo odgovore, argumentirane, na vsa vprašanja in
               na vse pomisleke in ne bežimo od tega. Da se z vsako stranko, ki ima kakršnokoli
               težavo s tem, usedemo, pogovorimo in to bomo tudi naredili.</p>
               <p>Hvala.</p>
            </sp>
            <sp xml:id="SDT7-OZG-nujna-51-2017-06-12.sp39">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam, minister.</p>
               <p>Zaključujem razpravo članic in članov odbora in prehajamo na glasovanje o treh
               sklepih.</p>
               <p>In sicer, predlog prvega sklepa se glasi: Odbora Državnega zbora za gospodarstvo - v
               nadaljevanju odbor - podpira prizadevanje za zagotavljanje tujih, neposrednih
               investicij v Republiki Sloveniji, ki bodo prispevala k ustvarjanju višje dodane
               vrednosti med slovenskimi dobavitelji avtomobilske industrije, in prizadevanja za
               odpravljanje konkretnih težav v administrativnem okolju pri strateški investiciji
               Magna Steyr.</p>
               <p>Gospod Jani Möderndorfer, izvolite, imate besedo.</p>
            </sp>
            <sp xml:id="SDT7-OZG-nujna-51-2017-06-12.sp40">

               <speaker>JANI (JANKO) MÖDERNDORFER (PS SMC):</speaker>

               <p>Podprl bom vsa priporočila, s tem da seveda obžalujem, da ni ne Nove Slovenije in ne
               SDS ne Nepovezanih. Je fajn, če bo šlo to v zgodovinski spomin, o katerem ves čas
               govorimo.</p>
               <p>Hvala.</p>
            </sp>
            <sp xml:id="SDT7-OZG-nujna-51-2017-06-12.sp41">

               <speaker>PREDSEDNICA ANDREJA POTOČNIK:</speaker>

               <p>Želi še kdo obrazložiti glas? Ugotavljam, da ne, zato glasujemo o prvem sklepu, ki
               sem ga prebrala.</p>
               <p>Glasujemo</p>
               <p>Kdo je za? (10 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Prehajamo na glasovanje <stage type="mag"/>(nadaljevanje) o drugem sklepu, ki se glasi:</p>
               <p>"Odbor opozarja na potrebo po sprejemu sistemskih rešitev na področju spodbujanja
               investicij, tako tujih neposrednih investicij, kot investicij oziroma širitev
               gospodarskih in poslovnih dejavnosti domačih gospodarskih subjektov, zato pričakuje
               od Vlade čim prejšnjo pripravo in odločanje o Predlogu zakona o spodbudi
               investicij."</p>
               <p>Glasujemo.</p>
               <p>Kdo je za? (9 članov.) Kdo je proti? (Nihče.)</p>
               <p>Ugotavljam, da je sklep sprejet.</p>
               <p>Prehajamo na glasovanje o tretjem sklepu:</p>
               <p>"Odbor predlaga Vladi, da obstoječi seznam razpoložljivih gospodarsko-ekonomskih con
               oziroma industrijskih zemljišč v Sloveniji, primernih za lociranje tujih neposrednih
               investicij a investicij oziroma širitev gospodarskih in poslovnih dejavnosti domačih
               gospodarskih subjektov z namenom racionalnejše rabe prostora in varovanja zemljišč,
               dopolni z degradiranimi območji, na primer vojaška območja, kamnolomi, peskokopi,
               glinokopi, gramoznice, odlagališča odpadkov, odpuščene transportne in druge
               infrastrukturne površine in objekti, ki imajo potrebne pogoje, da se lahko razvijejo
               v gospodarsko-ekonomske cone in za njihov razvoj zagotovi ustrezne instrumente."</p>
               <p>Glasujemo še o tem sklepu.</p>
               <p>Kdo je za? (10 članov.) Kdo je proti? (Nihče.)</p>
               <p>Ugotavljam, da je sklep sprejet.</p>
               <p>Zaključujem današnjo sejo Odbora za gospodarstvo in se vsem zahvaljujem za razpravo
               in tako številčno udeležbo, predvsem s strani vabljenih.</p>
               <p>Hvala. <title> Seja se je končala 12. junija 2017 ob 11.27. </title>
               </p>
            </sp>
         </div>
      </body>
   </text>
</TEI>
