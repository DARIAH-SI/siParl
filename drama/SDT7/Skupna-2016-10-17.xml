<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-Skupna-2016-10-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session" corresp="#SDT7-Skupna-2016-10-17.OZG">5BCC62A221B5BF64C125804B003FECAA</idno>
               <idno type="custom" subtype="session" corresp="#SDT7-Skupna-2016-10-17.OZZEU">21DA06DFAD6B422CC125804B0049E096</idno>
               <idno type="custom" subtype="day" corresp="#SDT7-Skupna-2016-10-17.OZG">78A7AF87F15F3B83C12580590039DE7D</idno>
               <idno type="custom" subtype="day" corresp="#SDT7-Skupna-2016-10-17.OZZEU">2B9C8DB1B7BA0839C12580590039B863</idno>
               <idno type="URI" corresp="#SDT7-Skupna-2016-10-17.OZG">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=78A7AF87F15F3B83C12580590039DE7D</idno>
               <idno type="URI" corresp="#SDT7-Skupna-2016-10-17.OZZEU">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=2B9C8DB1B7BA0839C12580590039B863</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2016-10-17.OZG" n="37">
               <name>nujna seja</name>
               <date when="2016-10-17"/>
            </setting>
            <setting who="#SDT7-Skupna-2016-10-17.OZZEU" n="38">
               <name>nujna seja</name>
               <date when="2016-10-17"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2016-10-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2016-10-17.OZG">
                        <orgName key="OZG">Odbor za gospodarstvo</orgName>
                     </org>
                     <org xml:id="SDT7-Skupna-2016-10-17.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">38. nujna seja</stage>
            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">37. nujna seja</stage>
            <stage type="date">(17. oktober 2016)</stage>
            <stage type="chairman">Sejo sta vodila Kamal Izidor Shaker, predsednik Odbora za zadeve Evropske unije
            in Andreja Potočnik, predsednica Odbora za gospodarstvo.</stage>
            <stage type="time">Seja se je začela ob 8.04.</stage>


            <sp xml:id="SDT7-Skupna-2016-10-17.sp1">

               <speaker>PREDSEDNICA ANDREJA POTOČNIK:</speaker>

               <p>Spoštovane kolegice in kolegi! Želim vam dobro jutro. Pričenjam 37. nujno sejo Odbora
               za gospodarstvo. <stage type="mag">(nadaljevanje)</stage>
               Obveščam vas, da so zadržani oziroma se seje ne morejo udeležiti naslednje članice
               oziroma člani: gospod Kamal Izidor Shaker nadomešča gospo Anito Koleša, gospa Vlasta
               Počkaj nadomešča gospo Vojko Šergan, gospod Jožef Horvat nadomešča gospoda Mateja
               Tonina, gospod Matjaž Nemec nadomešča gospoda Matjaža Hana, gospa Marinka Levičar
               nadomešča gospoda Uroša Prikla in dr. Matej T. Vatovec nadomešča dr. Franca Trčka ter
               gospa Teja Ljubič nadomešča gospoda Danila Antona Ranca. Obveščam vas, da so na sejo
               povabljeni poslanci Evropskega parlamenta iz Republike Slovenije ter predstavniki
               Vlade in Državnega sveta. Vse navzoče prav lepo pozdravljam.</p>
               <p>Hkrati vas obveščam, da gospod Branko Zorman nadomešča mag. Bojana Kranjca.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red seje. Ker sem prejela predlog za umik 1. točke dnevne rede, me zanima če imate
               vsi glasovalne naprave. Bomo počakali, da najprej dobite vsi glasovalne naprave, da
               smo tehnično usposobljeni sploh za glasovanje. Zanima pa me, če v tem času
               predlagatelj želi obrazložiti svojo točko. Izvolite, dr. Matej T. Vatovec, imate
               besedo.</p>
            </sp>
            <sp xml:id="SDT7-Skupna-2016-10-17.sp2">

               <speaker>DR. MATEJ T. VATOVEC (PS ZL):</speaker>

               <p>Hvala, gospa predsednica. Lep pozdrav vsem! Če se spomnimo, smo na prejšnji seji
               Državnega zbora sprejemali priporočila v zvezi z trgovinskimi sporazumi, tudi CETO
               seveda, in šesta točka teh priporočil se je glasila: Državni zbor Republike Slovenije
               priporoča Vladi Republike Slovenije, da na ravni EU zastopa stališče, da je za
               preučitev in odločitev o sporazumu CETA državam članicam treba zagotoviti zadostno
               obdobje časa.</p>
               <p>Mislim, da je zadnja dinamika in zadnji tempo oziroma način na kakršnega se je odvila
               ta razprava jasno kaže na to, da ta dovoljšnja količina ni bila zagotovljena. Danes
               naj bi potrdili oziroma obravnavamo stališče, ki ga bo jutri minister zagovarjal na
               svetu trgovinskih ministrov in dejstvo je, da je to stališče prišlo v Državni zbor
               prejšnji teden v petek, prav tako uradno prevod besedila, torej tak kup papirjev pa
               to še ni celoten prevod, ker manjkajo priloge in to jasno kaže na to, da to
               priporočilo oziroma ta zahteva, s katero se je Vlada takrat tudi strinjala, ne da ni
               bilo upoštevano, ampak je bilo kratko malo prezrto oziroma povoženo. Mi se bomo danes
               odločali o stališču, ki ga je Vlada sprejela ob podpisu tega sporazuma. Mislim, da
               brez kakršnekoli poglobljene razprave o tem stališču, poglobljene pravzaprav sploh
               proučitve s strani poslank in poslancev kaj ta sporazum sploh je, brez da bi ga
               uspeli prebrati na pravi analitični način itd. Skratka tu je Vlada na nek način zelo
               očitno to priporočilo spregledala, ga na nek način zavrgla in dalje tudi vztraja na
               nečem, kar bi lahko rekli, da je njena očitno agenda, ki se požvižga na to kaj si
               Državni zbor misli, ne glede na to, da moramo danes ta podpis potrjevati ali pa najti
               izgovor, da bo v končni instanci ta Državni zbor ta sporazum tudi ratificiral.</p>
               <p>Gre za nek eklatanten, če ne več kot očiten manever oziroma način, ki ga ta Vlada
               ponuja. Ponuja pa na nedemokratičen način kot se tudi ta podpis sedaj obravnava in
               sprejema pravzaprav tudi sprejetje tega trgovinskega sporazumu, ki ne pomeni nič
               drugega kot suspenz demokracije. In ta suspenz demokracije vidimo že danes v obliki
               kako potrjujemo podpis tega sporazuma. <stage type="mag">(nadaljevanje)</stage> Mislim, da je iz gradiva vsaj približno jasno, da bodo
               negativne posledice oziroma da vsaj ne vemo kakšne bodo posledice tega sporazuma.
               Pravzaprav vse kar se je v tem času pokazalo jasno govori o tem, da na nek način
               brezglavo hitimo zato, da se ta sporazum podpiše v to, da se sprejme nekaj kar bo ne
               samo potencialno, ampak skoraj zagotovo v škodo državljank in državljanov, ne samo
               Slovenije, ampak celotne Evropske unije. To je tisto, kar je najbolj pomembno ali pa
               najbolj zaskrbljujoče, brez posluha na to kaj si misli strokovna javnost, kaj si
               misli civilna javnost, kar si mislijo državljanke in državljani, pa ne samo v
               Sloveniji, ampak širom po Evropi, ki vse bolj naraščajoče nasprotujejo sprejemanju
               takih sporazumov.</p>
               <p>Način, ki ga predlagate sedaj oziroma ki ga je Vlada ubrala za to, da do podpisa tega
               sporazuma pride, je popolnoma neverodostojen, še manj pa dopusten. Zaradi tega
               predlagamo v Združeni levici, da se ta točka ravno zaradi tega, ker ne izpolnjuje
               pogojev, predvsem pa, ker Vlada na nek način z zanikanjem priporočil, ki jih je ta
               Državni zbor sprejel uradno na seji Državnega zbora, se na nek način požvižga na
               zakonodajno vejo oblasti in tudi tisto, kar je mnenje poslank in poslancev. Mislim,
               da je bila ta šesta točka ena od edinih, o kateri smo se vsi strinjali.</p>
               <p>Predlagamo umik te točke, ker iz naštetih razlogov mislim, da so dovolj očitni.</p>
            </sp>
            <sp xml:id="SDT7-Skupna-2016-10-17.sp3">

               <speaker>PREDSEDNICA ANDREJA POTOČNIK:</speaker>

               <p>Hvala za dodatno obrazložitev. Sprašujem, če imate sedaj vsi glasovalne naprave.
               Ugotavljam, da ja in zato prehajamo na glasovanje o tem predlogu, ki je bil ravnokar
               obrazložen. Se pravi, za umik točke dnevnega reda Predlog stališča Republike
               Slovenije do dokumenta št.: EPA 1518-VII, U 670. Ker je pač dolgi naslov sem prebrala
               samo EPO. Pričenjamo z glasovanje za umik te točke. Najprej Odbor za gospodarstvo,
               kjer so številke glasovalnih naprav od 1 do 20.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage>(1 član.)</stage> Je kdo proti? <stage>(11 članov.)</stage></p>
               <p>Ugotavljam, da umik te točke ni sprejet.</p>
               <p>Določen je takšen dnevni red kot ste ga prejeli s sklicem in besedo predajam gospodu
               Shakerju, predsedniku Odbora za zadeve Evropske unije.</p>
            </sp>
            <sp xml:id="SDT7-Skupna-2016-10-17.sp4">

               <speaker>PREDSEDNIK KAMAL IZIDOR SHAKER:</speaker>

               <p>Hvala, predsednica. Kolegice in kolegi, začenjam 38. nujno sejo Odbora za zadeve
               Evropske unije. Obveščam vas, da imam nekaj pooblastil. In sicer dr. Mitjo Horvata bo
               na tej seji nadomeščal gospod Ivan Škodnik, dr. Franc Trček dr. Mateja T. Vatovca,
               gospo Ireno Grošelj Košnik gospa Andreja Potočnik, mag. Bojana Kranjca gospod Marko
               Ferluga. Tudi v imenu Odbora za Evropske unije prav lepo pozdravljam vse navzoče
               ministra za gospodarstvo, državne sekretarje in sekretarke, predstavnika kabineta
               predsednika Vlade in pa vse danes prisotne.</p>
               <p>Postopkovno je želel dr. Franc Trček. Izvolite.</p>
            </sp>
            <sp xml:id="SDT7-Skupna-2016-10-17.sp5">

               <speaker>DR. FRANC TRČEK (PS ZL):</speaker>

               <p>Hvala za besedo, predsedujoči. Dobro jutro vsem skupaj. Očitno bo moral človek ob
               treh zjutraj iti na vlak, da do osmih pride v Ljubljano, ker je delo z Maribora teh
               vlad. Delno bom ponovil to, kar je kolega Matej povedal tukaj, ki me bo tudi pri
               glasovanjih formalno nadomeščal, ker moram teči še na sejo kako smo zvrtali
               milijardno luknjo v bančnem sistemu.</p>
               <p>Ob tem, da bom ponovil postopkovno, da tudi Odbor za EU glasuje, me zelo čudi, da
               tukaj med nami ni prisotnega predsednika Vlade Republike Slovenije. Gospod Miro Cerar
               bo ob drugemu v četrtek in petek na svetu zastopal to družbo in državo in bo tudi
               ubesedoval naša stališča. To je prvič. To je bil moj postopkovni predlog, da če bomo
               že preglasovani, sejo prekinemo za pol ure,<stage type="mag">(nadaljevanje)</stage> iz Murgel se pride peš v pol ure do stavbe Državnega
               zbora in da se nam pridruži predsednik Vlade Republike Slovenije, ker gre za tako
               pomembno področje, ki bi ga zlasti on kot ustavni pravnik moral obvladati in bolj
               poglobljeno razumeti, saj iz tega, kar je podpisal vmes že odstavljeni Darko
               Krašovec, tudi to bi lahko problematizirali, ni razvidno.</p>
               <p>Torej imam dva postopkovna predloga. Prvo da se točka umakne z dnevnega reda, da
               glasujemo o tem. Če ne bo to izglasovano, je moj drugi postopkovni predlog, da se
               seja prekine za pol ure in da se nam na seji pridruži predsednik Vlade Republike
               Slovenije. Hvala za besedo.</p>
            </sp>
            <sp xml:id="SDT7-Skupna-2016-10-17.sp6">

               <speaker>PREDSEDNIK KAMAL IZIDOR SHAKER:</speaker>

               <p>O vašem prvem postopkovnem predlogu bi glasovali v vsakem primeru, ker je naslovljeno
               na oba odbora. To bomo storili kot prvi postopkovni predlog in tudi drugi postopkovni
               predlog o prekinitvi bom dal na glasovanje, tako ko glasujemo o prvem postopkovnem
               predlogu. Zato dajem na glasovanje predlog za umik 1. točke dnevnega reda 38. nujne
               seje Odbora za zadeve Evropske unije. Predvidevam, da imate vsi glasovalne naprave.
               Članice in člani Odbora za zadeve Evropske unije glasujemo z glasovalnimi napravami
               od 21 do 40.</p>
               <p>Pričenjam glasovanje. Glasovanje poteka. Glasovanje zaključujem.</p>
               <p>Kdo je za? <stage>(1 član.)</stage> Je kdo proti? <stage>(8 članov.)</stage></p>
               <p>Ugotavljam, da umik točke ni bil sprejet.</p>
               <p>Eden se je zmotil in glasoval z napravo, ki pripada Odboru za gospodarstvo.</p>
               <p>Prehajamo na glasovanje o drugem postopkovnem predlogu, in sicer, da se seja Odbora
               za zadeve Evropske unije prekine za 30 minut.</p>
               <p>Pričenjam glasovanje. Glasovanje poteka. Zaključujem glasovanje. Ugotavljam, da se je
               spet nekdo zmotil.</p>
               <p>Kdo je za? <stage>(1 član.)</stage> Je kdo proti? <stage>(8 članov.)</stage></p>
               <p>Ugotavljam, da postopkovni predlog ni bil sprejet.</p>
               <p>Dr. Trček se je prijavil še za dodatni postopkovni predlog.</p>
            </sp>
            <sp xml:id="SDT7-Skupna-2016-10-17.sp7">

               <speaker>DR. FRANC TRČEK (PS ZL):</speaker>

               <p>Hvala, gospod predsedujoči. Zdi se mi, da se nisva razumela. Mogoče zaradi jutranje
               ure. Moj postopkovni predlog ni bil o tem, da se prekine seje, ampak da se nam
               pridruži predsednik Vlade Republike Slovenije. Zato bi predlagal, da še enkrat
               glasujemo. Hvala za besedo.</p>
            </sp>
            <sp xml:id="SDT7-Skupna-2016-10-17.sp8">

               <speaker>PREDSEDNIK KAMAL IZIDOR SHAKER:</speaker>

               <p>Dajem na glasovanje še tretji postopkovni predlog, da se seja prekine za 30 minut in
               da se na to sejo povabi predsednika Vlade, ki je sicer vabljen v skladu z vabilom, ki
               ste ga prejeli, ampak vseeno. Še enkrat glasujemo o tem, da se seja prekine in da se
               povabi na to sejo predsednika Vlade.</p>
               <p>Pričenjam glasovanje. Glasovanje poteka. Zaključujem glasovanje.</p>
               <p>Kdo je za? <stage>(1 član.)</stage> Je kdo proti? <stage>(8 članov.)</stage></p>
               <p>Ugotavljam, da postopkovni predlog ni sprejet.</p>
               <p>Sedaj pa prehajam na določitev dnevnega reda seje odbora. S sklicem seje ste ga tudi
               prejeli in ker v poslovniškem roku nisem prejel predlogov za njegovo spremembo, je
               določen takšen dnevni red kot ste ga prejeli s sklicem. Imate ponovno postopkovno dr.
               Matej T. Vatovec? Izvolite.</p>
            </sp>
            <sp xml:id="SDT7-Skupna-2016-10-17.sp9">

               <speaker>DR. MATEJ T. VATOVEC (PS ZL):</speaker>

               <p>Sami ste rekli, da je predsednik Vlade bil vabljen na to sejo in mene zanima kakšni
               so razlogi, da ga na tej seji ni, glede na to, da gre za stvar, ki je precej resna in
               ki jo bo nenazadnje tudi sam na nek način moral zagovarjati kot predsednik Vlade
               Republike Slovenije. Mislim, da ste vseeno napak razumeli kolega Trčka, ki ni rekel,
               da naj se predsednik Vlade povabi <stage type="mag">(nadaljevanje)</stage> na to sejo, ker je že bil povabljen, ampak da se
               predsednik pridruži na tej seji, če nima utemeljenega razloga za to, da je iz te seje
               odsoten.</p>
               <p>Vemo, da je težava neprisotnosti tako predsednika Vlade kot ostalih ministrov večkrat
               bila izpostavljena v tem Državnem zboru, kjer se ob resnih tematikah marsikdaj pojavi
               nekdo, ki nadomešča ministra ali pa predsednika Vlade in mislim, da je to ena od tem,
               ki je ključna oziroma če ne celo ena od zgodovinskih odločitev, ki jo bo ta država
               sprejela. Torej podpis tega sporazuma in mislim, da bi moral biti razlog zato, da
               predsednika Vlade na tej seji ni zelo dobro utemeljen. Postopkovni predlog je ta, da
               se zagotovi prisotnost predsednika Vlade na teh dveh sejah, torej seje Odbora za
               gospodarstvo in Odbora za zadeve Evropske unije.</p>
            </sp>
            <sp xml:id="SDT7-Skupna-2016-10-17.sp10">

               <speaker>PREDSEDNIK KAMAL IZIDOR SHAKER:</speaker>

               <p>Dr. Vatovec, o tem postopkovnem predlogu smo že glasovali in je bil zavrnjen. Lahko
               pa povem, da je vabljen kabinet predsednika Vlade in njegov predstavnik sedi danes
               tukaj z nami. Postopkovno , dr. Franc Trček, izvolite.</p>
            </sp>
            <sp xml:id="SDT7-Skupna-2016-10-17.sp11">

               <speaker>DR. FRANC TRČEK (PS ZL):</speaker>

               <p>Odbor za gospodarstvo o tem predlogu ni glasoval, zato prosim, da glasuje tudi Odbor
               za gospodarstvo o tem predlogu. Hvala za besedo.</p>
               <p>Me pa v bistvu čudi, da moram to jaz obesedovati, ker med nami sedi tudi predsednik
               Državnega zbora in dr. Brglez vem, da ste večkrat Vlado že opozarjali na ta
               pišmeuhovski? odnos do zakonodajne veje oblasti in bi nekako pričakoval, da boste vi
               uredili to, da bo predsednik Vlade tukaj prisoten. Hvala za besedo.</p>
            </sp>
            <sp xml:id="SDT7-Skupna-2016-10-17.sp12">

               <speaker>PREDSEDNIK KAMAL IZIDOR SHAKER:</speaker>

               <p>Dnevni red seje je že določen, in sicer seje Odbora za gospodarstvo.</p>
               <p>Prehajamo na 1. točko dnevnega reda –</p>

               <p>
                  <title>PREDLOG STALIŠČA REPUBLIKE SLOVENIJE DO PREDLOGA ZA SKLEP SVETA V PODPISU V
               IMENU EVROPSKE UNIJE CELOVITEGA GOSPODARSKEGA IN TRGOVINSKEGA SPORAZUMA MED KANADO NA
               ENI STRANI TER EVROPSKO UNIJO IN NJENIMI DRŽAVAMI ČLANICAMI NA DRUGI STRANI, DO
               PREDLOGA SKLEPA O ZAČASNI PORABI CELOVITEGA GOSPODARSKEGA IN TRGOVINSKEGA SPORAZUMA
               MED KANADO NA ENI STRANI IN EVROPSKO UNIJO IN NJENIMI DRŽAVAMI ČLANICAMI NA DRUGI
               STRANI IN PREDLOGA SKLEPA SVETA O SKLENITVI CELOVITEGA GOSPODARSKEGA IN TRGOVINSKEGA
               SPORAZUMA MED KANADO NA ENI STRANI IN EVROPSKO UNIJO IN NJENIMI DRŽAVAMI ČLANICAMI NA
               DRUGI STRANI.</title>
               </p>

               <p>Gradivo smo prejeli od Vlade 13. 10. 2016 na podlagi prvega odstavka 4. člena zakona
               o sodelovanju med Državnim zborom in Vlado v zadevah Evropske unije. Rok za obravnavo
               predloga stališča v Državnem zboru je danes.</p>
               <p>Predlog stališča je bil v skladu z določili Poslovnika Državnega zbora dodeljen v
               obravnavo Odboru za zadeve Evropske unije kot pristojnemu odboru ter Odboru za
               gospodarstvo kot matičnemu delovnemu telesu.</p>
               <p>Še enkrat prav lepo pozdravljam ministra za gospodarski razvoj in tehnologijo gospoda
               Zdravka Počivalška. Imate postopkovno, dr. Tašner Vatovec. Prosim, da ne predlagate
               istih postopkovnih, ker v nasprotnem primeru se bom zatekel k ukrepom, ki so določeni
               v poslovniku. Izvolite, imate postopkovno.</p>
            </sp>
            <sp xml:id="SDT7-Skupna-2016-10-17.sp13">

               <speaker>DR. MATEJ TAŠNER VATOVEC (PS ZL):</speaker>

               <p>Hvala za prijazno opozorilo. Ne bom. Kot je dr. Trček že prej omenil, dopis s katerim
               je prišlo to stališče v Državni zbor in tudi prevod besedila sporazuma, ki je datiran
               s 13. 10. 2016 nosi podpis mag. Darka Kraševca, ki ni več generalni sekretar Vlade,
               to vemo vsi. 22. 9. 2016 je bila imenovana nova generalna sekretarka Vlade, v Državni
               zbor pa je Vlada poslala uradni dokument, ki ga je podpisala nepooblaščena oseba. To
               je skoraj tako, kot bi sam pošiljal dopise naokoli v imenu Državnega zbora kot
               predsednik Državnega zbora ali pa generalna sekretarka.</p>
               <p>Mene zanima zakaj je do tega prišlo in kaj to pomeni za obravnavo tega dokumenta, ker
               mislim, da ne morem upoštevati neke pravne veljavnosti tega dokumenta, če je pod njim
               podpisan nekdo, ki ni več na funkciji, s katero se podpisuje, kar je tudi neka
               absurdna situacija, da lahko sploh do tega pride.</p>
            </sp>
            <sp xml:id="SDT7-Skupna-2016-10-17.sp14">

               <speaker>PREDSEDNIK KAMAL IZIDOR SHAKER:</speaker>

               <p>Če boste dobro pogledali ta dokument, boste videli, da je podpisnik mag. Lilijana
               Kozlovič, sedanja generalna sekretarka Vlade.</p>
               <p>Sedaj pa dajem besedo ministru za gospodarstvo gospodu Zdravku Počivalšku. <stage type="mag">(nadaljevanje)</stage> Kdo sedaj postopkovno?
               Oba.</p>
            </sp>
            <sp xml:id="SDT7-Skupna-2016-10-17.sp15">

               <speaker>DR. MATEJ T. VATOVEC (PS ZL):</speaker>

               <p>Sam sem dobro pogledal ta dokument. Imam kopijo tega dokumenta z žigom Državnega
               zbora in tu je podpisan mag. Darko Kraševec. Gospod predsednik, prosim ne zavajati in
               sedaj govoriti, da sem slabo gledal. Mislim, da se mag. Lilijana Kozlovič oziroma
               mag. Darko Kraševec zelo drugače črkuje in piše.</p>
            </sp>
            <sp xml:id="SDT7-Skupna-2016-10-17.sp16">

               <speaker>PREDSEDNIK KAMAL IZIDOR SHAKER:</speaker>

               <p>Kar se tega tiče sem predlog že obrazložil in ta dokument je podpisan z elektronskim
               podpisom, ki je veljaven. Izvolite, dr. Trček, imate besedo.</p>
            </sp>
            <sp xml:id="SDT7-Skupna-2016-10-17.sp17">

               <speaker>DR. FRANC TRČEK (PS ZL):</speaker>

               <p>Sam sem še bolj detajlno bral kot kolega MTV in imamo tu neko kolizijo. EPA 1518-VII
               in sorodno. Imamo gospoda Darka Kraševca in elektronski podpis gospe Lilijane
               Kozlovič. Prvo kaj bi izhajajoč iz tega, da naj bi v tej hiši veljale regule. Moj
               prvi postopkovni predlog je, da se prekine seja dokler se to ne razreši in sem
               dostavi dokument, ki ne bo imel te spornosti. Moj drugi postopkovni predlog pa je, da
               se prekine seja dokler se v slovenščino ne prevedeta v celoti priloga 1 in priloga 2,
               ker sta zelo ključni prilogi in bistveni za razumevanje tega sporazuma, kar je vsem,
               ki so malo bolj detajlno pokukali v ta sporazum jasno. Gre za dve prilogi, ki
               definirajo kaj se liberalizira, kaj se ne, kje so zaščite, kje niso. S tem ko bomo to
               prevedli bomo videli, bomo videli tudi, da obstajata razlike med pojmovanjem
               liberalizacije glede teh prilog. Potem bom imel pa še kak postopkovni predlog, ko se
               te dve prilogi prevedeta, da se mi bo povedalo kaj smo pa dali v Sloveniji recimo na
               listo priloge 2, da se ne bomo malo tako pogovarjali o oblakih, kot je pogosto
               praksa, ko se tudi ne pogovarjamo o informatiki v tej sestavi Državnega zbora.
               Prosim, da se glasuje o obeh predlogih na obeh sejah odborov. Hvala za besedo.</p>
            </sp>
            <sp xml:id="SDT7-Skupna-2016-10-17.sp18">

               <speaker>PREDSEDNIK KAMAL IZIDOR SHAKER:</speaker>

               <p>Postopkovno je želel še predsednik Državnega zbora dr. Milan Brglez. Izvolite.</p>
            </sp>
            <sp xml:id="SDT7-Skupna-2016-10-17.sp19">

               <speaker>DR. MILAN BRGLEZ (PS SMC):</speaker>

               <p>Hvala lepa. Dva podpisa na enem dokumentu sta razlog zgolj tega, da se je ta dokument
               začel pripravljati takrat, ko je gospod Kraševec še bil generalni sekretar Vlade,
               podpisala ga je pa aktualna generalna sekretarka Vlade. Zaradi tega je to neskladje
               med enim in drugim, kar je povsem razumljivo glede na to kako pač potekajo zadeve na
               Vladi oziroma priprava dokumentov vzame določen čas in zadnja verzija je podpisana s
               strani tistega, ki mora biti podpisan, zaradi tega mislim, da gre tukaj zgolj zato,
               da se skuša onemogočiti vsebinsko razpravo s postopkovnimi predlogi. Nič več in nič
               manj, sedaj že pol ure poslušamo postopkovne predloge. Niti minister še ni prišel do
               besede. Mislim, da je ta razlaga pomembna in moj postopkovni predlog je, da začnemo z
               vsebinsko razpravljati. Hvala lepa.</p>
            </sp>
            <sp xml:id="SDT7-Skupna-2016-10-17.sp20">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa. To bom tudi upošteval in besedo dajem gospodu Zdravku Počivalšku,
               ministru za gospodarski razvoj in tehnologijo. Izvolite.</p>
            </sp>
            <sp xml:id="SDT7-Skupna-2016-10-17.sp21">

               <speaker>ZDRAVKO POČIVALŠEK:</speaker>

               <p>Hvala za besedo. Spoštovani predsednik Državnega zbora, predsedujoča obeh odborov,
               spoštovane poslanke in poslanci, predstavniki Vlade, zainteresirana javnost,
               spoštovani kolegi.</p>
               <p>CETA je prvi trgovinsko-investicijski sporazum novega tipa. Poleg klasičnih določb o
               liberalizaciji trgovine z blagom in storitvami vsebuje tudi določbe o javnih
               naročilih, trajnostnem razvoju, institucionalne odločbe in prvič tudi določbe o
               investicijah.</p>
               <p>Ministrstvo za gospodarski razvoj in tehnologijo odgovorno <stage type="mag">(nadaljevanje)</stage> za ta sporazum, je pri analizi CETE in
               oblikovanju stališč tesno sodelovalo z resornimi ministrstvi, nevladnimi
               organizacijami, ekonomsko-socialnim svetom, zbornicami, podjetji, zainteresirano
               javnostjo. Intenzivno je bilo tudi sodelovanje z evropsko komisijo, Svetom Evropske
               unije, predsedstvom in drugimi državami članicami. Ves čas obravnave CETA smo v
               okviru institucij Evropske unije jasno in glasno zagovarjali interese Republike
               Slovenije, s katerimi je bil redno seznanjen tudi Državni zbor. Če ne drugače v
               okviru priprav na zasedanje svetov, na katerih se je obravnavala CETA. Skratka
               vseskozi smo jasno komunicirali z vsemi, ki so bili za to problematiko
               zainteresirani.</p>
               <p>CETI je bilo namenjeno tudi veliko pozornosti v okviru poslanskih vprašanj, tematskih
               zasedanj odborov Državnega zbora, tako da CETA za Državni zbor ni novost.</p>
               <p>Res nismo dosegli čisto vsega, vendar glede na prevladujoče stališče v Evropski uniji
               in na specifične zahteve Slovenije, ocenjujem, da smo dosegli ogromno. Vloženo je
               bilo veliko strokovnega dela in naporov in ponosen sem na našo ekipo, ki je ta
               pogajanja pripeljala do konca.</p>
               <p>Zdaj smo prišli v zaključno fazo. Vlada je na seji, ki je potekala v četrtek, 13. 10.
               2016 po obsežni vsebinski razpravi in analizi skupne interpretativne izjave EU –
               Kanada sprejela predlog stališč Republike Slovenije glede CETA. Dokumenti so se
               usklajevali do petka. Vladno gradivo, ki smo ga posredovali v Državni zbor, je
               obsežno gradivo s široko obrazložitvijo, ki je kljub temu, da je bilo posredovano
               pozno, sem prepričan, da se boste lahko do predlogov sklepov opredelili in da bo
               Slovenija na jutrišnjem zasedanju sveta za zunanje zadeve v sestavi ministrov za
               trgovino lahko podala mnenje Republike Slovenije.</p>
               <p>Spoštovane poslanke in poslanci, dovolite mi, da preidem k predstavitvi gradiva.
               Glede na pomembnost gradiva, bom naredil malo daljši uvod in predstavil ključna
               dejstva. Pred tem pa kljub vsemu moram še enkrat poudariti jasno in glasno, da CETA
               ni TTIP sporazum. In vse tiste, ki zavajate slovensko javnost, prosim, da tega na tej
               osnovi ne počnete več.</p>
               <p>Kanada je država, ki ima evropski pravni red, ki je tako kot Slovenija zeleno
               usmerjena v varovanje voda in narave. Ta sporazum podpisujemo zaradi gospodarstva. Mi
               živimo zaradi gospodarstva in gospodarstvu omogočamo boljše pogoje poslovanja ob tem,
               da smo zagotovili, da ta sporazum nima negativnih stranskih učinkov. In zadnje pred
               uvodom. Pogajanja so se zaključila leta 2014. To vsem tistim, ki pravite, da hitimo.
               S strani Slovenije smo po tem, ko so bila ta pogajanja zaključena dosegli nekaj
               pomembnih premikov, ki jih bom v nadaljevanju poskušal predstaviti.</p>
               <p>Vlada je potrdila predlog sklepov za podpis za začasno uporabo in za sklenitev
               sporazuma CETA. Vsebino skupne interpretativne izjave EU – Kanada je bila po
               zasedanju Odbora stalnih predstavnikov držav članic … 12. 10. 2016 dopolnjena glede
               pravne narave in previdnostnega načela. Na zasedanju KOREPER? je bilo podano še
               izrecno zagotovilo Evropske komisije glede pravice Slovenije, da avtonomno določi
               kako zaščititi ali uporabljati svoje vodne vire. Skupna izjava je bila nato potrjena
               s strani držav članic v petek, 14. 10. 2016. Vsebina skupne izjave omogoča umik
               proučitvenega pridržka Slovenije. Sklepov za CETO na zasedanju KOREPER 12. 10. 2016
               še niso mogle potrditi Nemčija, ustavno sodišče je 13. 10. 2016 sprejelo mnenje glede
               začasne uporabe <stage type="mag">(nadaljevanje)</stage> CETA in
               določilo vladi tri pogoje, Belgija 14. 10. 2016 valonski parlament ponovno izglasuje
               ne CETI, vendar valonski parlament danes ponovno glasuje o tej problematiki,
               Avstrija, Madžarska, Romunija in Bolgarija, ki se naslanja na problem VIS, Italija
               ima tehnični pridržek in Nizozemska parlamentarni pridržek.</p>
               <p>Drugič, skupna interpretativna izjava EU – Kanada. Glede skupne izjave lahko povem
               naslednje. Slovenija je aktivno sodelovala pri oblikovanju besedila. Pisne pripombe
               na besedilo in sicer glede ICS, vode in GSO je podala. Usklajevanje je potekalo na
               zasedanju Odbora za trgovinsko politiko. Obstajala je direktna komunikacija z
               Evropsko komisijo s strani naše državne sekretarke Štraus-Podlogarjeve z generalnim
               direktorjem Dermatijem? na Evropski komisiji. Imeli smo stike s Kanado. Intervencija
               na KOREPER-ju 12. 10. 2016 je prinesla še dodatna zagotovila. Izjava Evropske
               komisije glede vode in dopolnitev skupne izjave s previdnostnim načelom in pravno
               naravo skupne izjave.</p>
               <p>Kljub temu, da je bilo rečeno, da popravkov ne bo, smo dosegli določene pozitivne
               spremembe besedila. In sicer; voda je vključena v besedilo. Dodatno še izjava
               Evropske komisije glede vode. Bolj specifične elemente bomo podali v enostranski
               izjavi Republike Slovenije na zapisnik Sveta za zunanje zadeve v sestavi ministrov za
               trgovino 18. 10. 2016, to je jutri.</p>
               <p>Varna hrana je vključena. Glede GSO je dano zagotovilo v dopolnitvi skupne
               interpretativne izjave ter izjave Evropske komisije na zapisnik KOREPER 12. 10. 2016
               in Sveta 18. 10. 2016, ki poudarja tudi previdnostno načelo. Pri ICS smo dosegli, da
               je bila dodana referenca na nacionalna sodišča, to kar je Slovenija eksplicitno
               zahtevala. Besedilo je tudi eksplicitno predvidena reforma ICS, predvsem kodeksa
               arbitrov. Ta reforma naj bi se izvedla še preden se bo sistem sploh začel
               uporabljati.</p>
               <p>V besedilu je tudi zaveza, da bosta pogodbenici spremljali izvajanje investicijskih
               določb in predlagali spremembe sistema.</p>
               <p>Glede pravne narave skupne izjave pa je pravna služba Sveta Evropske unije pripravila
               pisno pojasnilo in dopolnitev skupne izjave.</p>
               <p>Skupna izjava ima v skladu z Dunajsko konvencijo o mednarodnem pogodbenem pravu
               pravno zavezujoč učinek glede razlage sporazuma. Ne spreminja pa sporazuma.
               Objavljena bo v Uradnem listu Evropske unije in Kanade.</p>
               <p>Slovenija bo na zapisnik Sveta za zunanje zadeve v sestavi ministrov za trgovino
               podala enostransko izjavo glede začasne uporabe ICS, GSO in vode. Da ne prejudiciramo
               stališče Državnega zbora, jo bomo predstavili po seji Vlade oziroma po seji odborov
               Državnega zbora.</p>
               <p>Koristi sporazuma. Naštel bom samo najpomembnejše. Sporazum odpravlja carine za več
               kot 99 % tarifnih postavk, občutljivi kmetijski izdelki v okviru kvot perutnine in
               jajca ne bodo predmet liberalizacije. Znižani bodo stroški testiranja proizvodov in
               pridobivanja produktnih certifikatov za izvoznike. Kanada bo tehnične predpise s
               področja vozil prilagodila predpisom Združenih narodov, kar bo zmanjšalo stroške
               izvoznikom. Sporazum bo lajšal carinske postopke, odprl se bo trg javnih naročil v
               Kanadi, tudi v provincah. Oblikovana bo internetna stran.</p>
               <p>Pri koristih sporazuma je treba še enkrat jasno in glasno povedati, da zaradi
               obstoječega obsega Slovenija – Kanada te koristi direktno ne bodo tako velike. V tem
               trenutku imamo s Kanado okoli 100 milijonov letne trgovinske menjave. Vendar zaradi
               naše strahovite vpetosti v izvoz, ki prispeva večino k našemu bruto družbenem
               produktu in ga ustvarimo v največji meri z državami Evropske unije, ki pa sodelujejo
               s Kanado. <stage type="mag">(nadaljevanje)</stage> Znotraj tega
               moram omeniti Nemčijo, Italijo in Avstrijo kot naše največje zunanjetrgovinske
               partnerice. Ta sporazum bo imel velik vpliv tudi na slovensko gospodarstvo v smislu
               trgovinske menjave in če hočete tudi na investicijske aktivnosti tudi kanadskih
               podjetij v Sloveniji, o katerih je v zadnjem času ogromno govora.</p>
               <p>Kaj smo dosegli v pogajanjih? Dosegli smo, da je ta sporazum mešan sporazum. Drugič,
               da se sklepa o podpisu in začasni uporabi sprejemata sočasno. Tretjič, da bodo
               nacionalni parlamenti sodelovali pri ratifikaciji. Četrtič, da se ne bo izvajal
               začasno celoten sporazum. Petič, da je iz začasne uporabe izvzet ICS, to pomeni, da
               se ne bo uporabljal, če ga ne bo ratificiral Državni zbor. Šestič, pravno zavezujoča
               interpretativna skupna izjava EU – Kanada. In sedmič, upoštevanje GSO in vode, ki smo
               jih izpostavili čisto v zaključni fazi v skupni izjavi in izjavi Evropske komisije.
               Še enkrat ponavljam, da so pogajanja bila zaključna 2014 in da smo vse te tri zadeve
               dosegli dodatno.</p>
               <p>Ključno v dani situaciji je Slovenija ves čas aktivna, izpostavljala je zadržke in
               zagovarjala je strokovne argumente. Mi nismo niti enega vprašanja o sporazumu
               politizirali oziroma iz faze neargumentiranih strokovnih zadev jemali. Analizirali
               bomo izvajanje sporazuma in učinke na Slovenijo in pripravili podjetja, da bodo lahko
               čimbolj učinkoviti delovala na podlagi sporazuma. To analizirali pomeni, po
               morebitnem podpisu, po morebitni začetni začasni uporabi pred eventualno dokončno
               potrditvijo v Državnem zboru. Napačno kot se potem v nadaljevanju interpretira, da bi
               morali to narediti prej. Tisto kar smo naredili prej, smo naredili prej.</p>
               <p>Državni zbor bo samostojno odločal ali bo sporazum ratificiral. Po razsodbi v zadevi
               mnenja 2015 bo Vlada v skladu s priporočili Državnega zbora proučila zahtevo za
               presojo skladnosti ICS s pravnim redom Evropske unije.</p>
               <p>Glede na vse povedano predlagam naslednje sklepe:</p>
               <p>Republika Slovenija podpira podpis sporazuma CETA in sklep o sklenitvi CETA.</p>
               <p>Republika Slovenija podpira sklep o začasni uporabi CETA.</p>
               <p>Republika Slovenija podpira za sočasno sprejetje sklepa za podpis in sklepa za
               začasno uporabo. Za podpis sporazuma se pooblašča mene, v primeru moje odsotnosti
               veleposlanika Janeza Lenarčiča oziroma namestnico veleposlanika Metko Ipavic in
               stalnega predstavnika v Bruslju. Hvala.</p>
            </sp>
            <sp xml:id="SDT7-Skupna-2016-10-17.sp22">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Dr. Trček izvolite, imate postopkovno.</p>
            </sp>
            <sp xml:id="SDT7-Skupna-2016-10-17.sp23">

               <speaker>DR. FRANC TRČEK (PS ZL):</speaker>

               <p>Imam postopkovno, ker na tej ravni ne morem imeti replike. Nekako ves čas se dokaj
               manifestno ubeseduje, da mi enačimo CETA in TTIP. Gre za dva različna sporazuma,
               ampak vseeno sorodne narave in sedaj iz tega, kar ubeseduje gospod minister, se je
               dalo nekako izbrati, da je TTIP slab sporazum, da ima neke negativne stranske učinke,
               če vas citiram, gospod minister. Zato bi prosil, da se ne zavaja in tudi moj
               postopkovni predlog je, da tudi vi ne zavajate, ker ste rekli, da nima negativnih
               stranskih učinkov. Ne vem ali sedaj govorim sedaj o CETI. Ali niste brali? Sami ste
               priznali, da niste brali. Sam sem mogoče malo več prebral kot vi. Prebral sem večino
               TTIP, ki je bil javno dostopen. To je moj prvi postopkovni predlog.</p>
               <p>Drugi postopkovni predlog. Vi ste tako na široko govorili kako smo imeli neko javno
               razpravo in ste jo upoštevali. <stage type="mag">(nadaljevanje)</stage> Na ekonomsko-socialnem svetu je bil sprejet sklep, citiram: naj Vlada
               nemudoma pripravi zahtevo za presojo skladnosti mehanizma ICS z evropskim pravnim
               redom. Se mi zdi, da je Vlada ignorirala ta sklep ekonomsko-socialnega sveta. Zato je
               bil moj postopkovni predlog, da Vlada dejansko to pripravi in da potem na osnovi
               presoje nadaljujemo nekako razpravo.</p>
               <p>Da ne bom predolg in zlorabljal postopkovnega predloga. Že večkrat je bilo povedano,
               da so se pogajanja zaključila 2014. Iz tega, kar je gospod minister povedal, iz tega
               kako je predsednik Državnega zbora nekako predlagal postopkovno in da bo pač
               enostranska izjava Republike Slovenije, ker bom ob razpravi povprašal tudi o dejansko
               pravnem statusu te izjave in bo jutri nekaj izrečeno.</p>
               <p>Človek dobi občutek, da je ta seja neke protokolarne narave. Poslanci koalicije boste
               dvignili roke, je že spisano, ampak zaenkrat še nismo to dali na znanje in to je
               to.</p>
               <p>Skratka dva postopkovna predloga naj gospod minister ne zavaja in dajmo prekiniti
               sejo in sklep ekonomsko-socialnega sveta, ki ga je gospod minister sam omenil,
               uresničiti z oceno presoje skladnosti mehanizma ICS z evropskim pravnim redom. V
               osnovi me čudi, da nismo šli na podoben postopek na Ustavno sodišče kot je šlo nekaj
               resnih držav. Hvala za besedo.</p>
            </sp>
            <sp xml:id="SDT7-Skupna-2016-10-17.sp24">

               <speaker>PREDSEDNIK KAMAL IZIDOR SHAKER:</speaker>

               <p>Dr. Trček, prostor za razpravo bo v razpravi, ko jo bom odprl. Ugotavljam, da ste
               zlorabili poslovnik in postopkovni predlog, zato vam na tej točki izrekam opomin. To
               je prvi opomin, ki ste ga prejeli danes in ne upam, da ne bo prišlo še do kakšnega.
               Dr. Tašner Vatovec, izvolite, imate postopkovni predlog.</p>
            </sp>
            <sp xml:id="SDT7-Skupna-2016-10-17.sp25">

               <speaker>DR. MATEJ TAŠNER VATOVEC (PS ZL):</speaker>

               <p>Imam dva postopkovna predloga. Prvi je ta, da prekličete opomin, zato ker dr. Trček
               ni zlorabil postopkovnega predloga. Jasno je napovedal kaj sta dve njegovi
               postopkovni vprašanji oziroma postopkovna predloga. Tako da, predsednik, pozivam vas,
               da razmislite v tem svojem opominu.</p>
               <p>Druga stvar. Če že odločamo o tem stališču, ki ga je predstavil sedaj minister
               Počivalšek v sami obrazložitvi je jasno oziroma dobro napisano skupna interpretativna
               izjava je obravnaval KOROPER 12. 10. 2016, predvidoma jo bo potrdil izredni Svet za
               zunanje zadeve v sestavi ministrov za trgovino v Luksemburgu 18. 10. 2016. To je
               jutri. Skupna izjava bo formalno predstavljena na vrhu EU – Kanada. Pravna služba
               Sveta je pripravila obrazložitev pravnega statusa skupne izjave, ki je del zapisnika
               KOREPER in bo posredovana v obravnavo Svetu za zunanje zadeve v sestavi ministrov za
               trgovino. Skupna interpretativna izjava ne spreminja določb v sporazumu. V skladu z
               Dunajsko konvencijo o mednarodnem pogodbenem pravu je pravno zavezujoča pri razlagi
               sporazuma in bo objavljena v Uradnem listu EU in Kanade.</p>
               <p>Po eni strani je to gradivo, ki smo ga dobili pomanjkljivo glede na to, da niso
               prevedene priloge, ki so tisto, kar je bistveno v besedilu tega sporazuma, predvsem
               kar se tiče liberalizacije na različnih področjih. Seveda pa me zanima čisto
               konkretno kako lahko na nek način sprejemamo to stališče Vlade, če nimamo vsaj te
               skupne interpretativne izjave oziroma njenega osnutka na mizi. Gre za izjavo, kot je
               tu zapisano, ki na nek način že komentira kaj pomeni sporazum CETA, kaj pomeni
               besedilo tega sporazuma in ki že daje neka določena napotila oziroma pravne napotke o
               tem kako je potrebno ta sporazum brati, kar med vrsticami jasno govori tudi o tem
               kako slabo je napisan ta sporazum in glede na to, da je potrebno interpretativno
               izjavo sprejeti še preden bo podpisan.</p>
               <p>Moj postopkovni predlog je, da se pridobi ta skupna interpretativna izjava, da lahko
               tudi na podlagi tega kaj v tej skupni interpretativni izjavi piše, tudi poslanci
               lahko odločajo na odboru. Mislim, da brez nje to ni možno oziroma vsaj deloma ovira
               tisto, kar je minister uvodoma <stage type="mag">(nadaljevanje)</stage> v svoji predstavitvi je sicer izpostavil. Glede na to, da je prišlo to
               gradivo v petek v Državni zbor, da kljub temu lahko danes, torej po dveh dneh,
               odločamo o tem v katero smer bomo zapeljali Slovenijo in tudi njeno gospodarstvo.</p>
            </sp>
            <sp xml:id="SDT7-Skupna-2016-10-17.sp26">

               <speaker>PREDSEDNIK KAMAL IZIDOR SHAKER:</speaker>

               <p>Vsi dokumenti potrebni za današnje odločanje na tej seji so v skladu s Poslovnikom
               Državnega zbora, zato sprašujem predstavnike Vlade, če želijo še kaj dodati? V
               kolikor ne, odpiram razpravo poslank in poslancev.</p>
               <p>Glede na dano situacijo in da imamo vabljene in da nismo vabili posebej predstavnikov
               civilne družbe, so me zaprosili, da želijo spregovoriti. Sprašujem, če kdo od poslank
               in poslancev na tej točki nasprotuje temu. Ugotavljam, da ne. Zato izvolite, dajem
               vam besedo in prosim, če se predstavite za magnetogram in svojo razpravo omejite.</p>
            </sp>
            <sp xml:id="SDT7-Skupna-2016-10-17.sp27">

               <speaker>BREDA KUTIN:</speaker>

               <p>Breda Kutin, Zveza potrošnikov Slovenije. Zahvaljujem se za možnost, da bomo
               predstavili stališča potrošnikov. Na današnji seji predstavljam stališča ne samo
               slovenskih, ampak tudi evropskih potrošnikov. Namreč v okviru Evropske potrošniške
               organizacije BEUK že tri leta zelo natančno in zelo aktivno spremljamo pogajanja o
               TTIP in CETI. CETO smo tudi mi začeli kasneje iz znanih razlogov, ker je bil predolgo
               ta sporazum preprosto tajen sporazum. Šele v zadnjem času smo dobili možnost, da se o
               njem tudi podrobneje pogovorimo.</p>
               <p>Imamo dva naša predstavnika v posvetovalnem odboru na evropski ravni in se zelo
               zavedamo naše odgovornosti. To se pravi kakšna so naša stališča. Lahko rečem, da smo
               z ministrstvom dobro sodelovali in da nas veseli, da so uveljavili določena stališča.
               Bi pa povedali tako, da kot potrošniška organizacija nismo apriori proti mednarodnim
               sporazumom. Verjamemo, da so potrebni, ampak narejeni morajo biti na tak način, da
               prinašajo dobrobit vsem. Ne samo gospodarstvu, ampak tudi ljudem.</p>
               <p>To zadnjo verzijo do katere smo lahko prišli smo si zelo natančno pogledali. Naši
               pravniki, ki so specialisti za določene zadeve, so pozdravili določene izboljšave.
               Vendar pa je ostal zelo velik problem v povezavi z ICS. Nečesa preprosto ne razumemo.
               Minister je izpostavil, da gre za prvi trgovinski sporazum nove vrste. Vsi se
               strinjamo, da gre za nov pristop, da ne gre samo za odstranjevanje trgovinskih ovir
               kot so carine, kvote in dodatne tarife in zato še toliko bolj pomembno, da ga
               sklepamo na način, da se zavedamo njegovih posledic in zato je toliko bolj pomembno,
               da ga sklepamo na način, da je v skladu z evropskim pravnim redom.</p>
               <p>In prav tu, bom rekla kot predstavnica civilne javnosti, ne razumem ne bi sprožili
               vprašanja preverjanja skladnosti z evropskim pravnim redom. Pa bom poskusila našteti
               razloge zakaj to ni nek uvod v tem smislu. Namreč Slovenija bi potem lahko rekla, da
               je naredila popolnoma vse, da preveri kaj pravzaprav tak sporazum prinaša. Ne
               govorimo o tem, da bi sporazum zavrnili, govorimo o tem, da bi preložili odločanje
               toliko časa, da se preveri skladnost z evropskim pravnim redom.</p>
               <p>Da pa ne gre samo za nek tehnični obvod, da gre za res vsebinske zadeve, bi pa rekla,
               da o tem, da gre za skladnost z evropskim pravnim redom oziroma da to ne bo padlo, da
               je izreklo stališče Društvo evropskih pravnikov. To niso civilisti, ki so apriori
               proti, samo zato, da so proti. Gre za resne strokovne argumente. Dvom izražajo zelo
               eminentni akademiki.<stage type="mag">(nadaljevanje)</stage> V
               naslednjih dneh lahko pričakujemo takšno izjavo.</p>
               <p>Če bi pogledala v luči sedanjega stanja zaupanja ljudi. Nenazadnje tudi konec koncev,
               če pogledamo stanje v Sloveniji. Polovica županov v Sloveniji je dala izjavo naj se
               tega sporazuma ne podpisuje. Večina vprašane slovenske javnosti ima dvom o tem
               sporazumu. Hkrati smo v dosti pomemben političnem obdobju. Nezaupanje ljudi do
               oblasti se krepi, ne manjša. Nezaupanje do Evropske unije se krepi, ne manjša. In
               Slovenija, če bi se odločila, da gre v preverjanje tega dokumenta, ne da ga zavrača,
               ampak da gre v preverjanje, dobila veliko kredibilnost. Dobila jo je že v sedanjem
               postopku, ko je pokazala, da se je obnašala kot enakopraven partner na evropski
               ravni, kar ni ravno slučaj kadar se pogovarjamo o evropski zakonodaji. Ampak v tem
               primeru bi se odgovorno obnašala do svojih državljanov in do evropskih državljanov na
               ta način, da bi rekla, dajmo pred podpisom preveriti morebitne dvome. Če bo evropsko
               sodišče razsodilo, da je skladno, potem se ta sporazum podpiše. Če pa ne, se pa
               bojim, da bo politika na nacionalni in evropski ravni dobila eno veliko dodatno
               packo. Dobila bo dodatno dozo nezaupanja, ki bo slabila politiko kot tako, ki bo
               slabila evropske institucije. Nenazadnje smo v Sloveniji, mislim, da to kar vsi še
               vedno večinoma prepričani, da potrebujemo Evropsko unijo, ki deluje v prid državljank
               in državljanov Evropske unije.</p>
               <p>Če se bodo vse politike izognile dosti pomembnemu vprašanju in ga preložile na jutri,
               verjemite mi, zagotovo bo kdo sprožil to politično preverjanje in če bo naknadno
               ugotovljeno, da dokument ni v skladu z ekonomskim pravnim redom, govorim pa predvsem
               o mehanizmu ICS, potem bo to slabo za vse nas. Interpretacijska izjava po mnenju
               naših pravnikov pa ne rešuje slovenske zaščite pravice do vode, vsaj tako so meni
               pojasnili. Sama nisem pravnica, ampak nimam razloga, da jim ne bi verjela. Namreč
               osnovni sporazum ostane v veljavi. To se pravi potencialna možnost tožb tudi z izjavo
               ni preprečena.</p>
               <p>Tukaj apeliram na vašo državotvornost, odgovornost ljudi, ki so vas izvolili in
               preprosto, da naredimo nekaj kar bi moralo biti že narejeno in ne razumem zakaj še ni
               v korist verodostojnosti politike.</p>
            </sp>
            <sp xml:id="SDT7-Skupna-2016-10-17.sp28">

               <speaker>PREDSEDNIK KAMAL IZIDOR SHAKER:</speaker>

               <p>Preden dam naprej besedo vas obveščam, da gospoda Marka Pogačnika na tej seji
               nadomešča gospod Franc Breznik. Izvolite, imate besedo.</p>
            </sp>
            <sp xml:id="SDT7-Skupna-2016-10-17.sp29">

               <speaker>ANDREJ GNEZDA:</speaker>

               <p>Spoštovane članice, spoštovani člani, dobro jutro. Andrej Gnezda, prihajam iz
               nevladne organizacije OMANOTERE. Zahvaljujem se gospodu predsedujočemu za besedo.</p>
               <p>Želel bi zelo na kratko pokomentirati vse to, kar se je v zadnjih dneh dogajalo na
               tem področju. Preden pa se obrnem na to bi želel samo izraziti morda ne razočaranje,
               škoda je, da tukaj ni prof. Damjana, ki je izdelal študijo gospodarskih učinkov glede
               sporazuma med Evropsko unijo in Kanado, da bi bolje pojasnil kaj ta pomeni za
               slovensko gospodarstvo. Tukaj lahko na kratko samo opozorim na tabelo, ki se nahaja v
               tej študiji in ki nekako nakazuje kaj se bo dogajalo s slovenskim izvozom, ker je
               bilo rečeno, da bodo posredni učinki vendarle pomembni za Slovenijo. Tabela v tej
               študiji kaže, da bo izvoz Republike Slovenije zaradi sporazuma CETA v Evropsko unijo
               rahlo upadel. Res mi je žal, da tukaj nimamo eksperta ekonomista, ki bi lahko to
               bolje pojasnil.</p>
               <p>Tudi sama študija, če se pogleda kakšni so gospodarski učinki, mislim, da jih sedaj
               že vsi poznate, hkrati pa je bilo notri tudi zastavljeno vprašanje desetim največjim
               neposrednim izvoznikom v Kanado. Za njihovo mnenje so jih vprašali glede tega
               sporazuma. Zgolj trije so odgovorili in vsi trije so dejali, da ne pričakujejo zaradi
               tega sporazuma nekih povečanih prodajnih aktivnosti, temveč da bo ta rast kvečjemu
                  <stage type="mag">(nadaljevanje)</stage> posledica njihove
               lastne dejavnosti.</p>
               <p>Sedaj bi pa na kratko prišel na to deklaracijo, o kateri je bilo precej govora in ki
               se je nekako spreminjala iz ure v uro v teh zadnjih dneh.</p>
               <p>Prvič, razumemo to dejstvo, da je sedaj nastala ta deklaracija v zadnjem trenutku kot
               posredno priznanje, da vsebine sporazuma CETA niso ustrezne, predstavljajo tveganje
               in grožnje in da bi jih bilo potrebno urediti.</p>
               <p>Drugo, ko se govori o sami pravni naravi tega besedila, je potrebno dodati dve
               zadevi. Prvič, ko bo prišlo do nekih potencialnih težav ali pa vprašanj nejasnosti je
               besedilo sporazuma CETA tisto, ki je nadredno tej skupni deklaraciji. Kar piše v
               sporazumu bo veljalo, ne tisto kar piše v deklaraciji.</p>
               <p>In tretjič samo dejstvo, da ta deklaracija ne spreminja vsebine tega sporazuma. Ne
               posega v same določbe, ne spreminja njegove vsebine. In ravno vsebina sporazuma je
               tista, ki je sporna in kar se posredno priznava s to samo deklaracijo.</p>
               <p>Glede deklaracije bi dodal še četrto točko, da je potrebno razumeti, da so tukaj
               sedaj tri vrste teh deklaracij oziroma izjav. Prva je takoimenovana skupna izjava, to
               je izjava med Evropsko komisijo in Kanado. Potem imamo tukaj unilateralno ali
               samostojno izjavo Evropske komisije. Potem pa imamo tukaj še posamezne izjave držav
               članic, kot je tudi Slovenija napovedala, da bo priložila izjavo glede vode.</p>
               <p>Zakaj imamo tri vrste izjav? Prvo izjavo imamo tam, kjer je bilo možno doseči določen
               kompromis in so se vsi strinjali glede te vsebine. Zakaj imamo izjavo Evropske
               komisije? Zato, ker po naših zanesljivih informacijah kanadska stran ni bila
               pripravljena pristati na to, da se v skupni izjavi omeni previdnostno načelo. Zato je
               Evropska komisija tukaj podala svojo lastno unilateralno izjavo, ker kanadska stran
               ne pristaja na omembo teh dveh besed. In zakaj imamo tu izjavo Slovenije ločeno? To
               sedaj ne znam pojasniti. Kot sem slišal bo tema te izjave predvsem voda, tako da
               očitno lahko tukaj ugibamo, da Slovenija oziroma Vlada ali pa strokovno stališče še
               vedno ugotavlja, da voda ni ustrezno zaščitena.</p>
               <p>Včeraj zvečer sem prejel tudi zapisnik zadnje seje KORIPERJA oziroma mislim, da je
               zapisnik predsedujočega. V njem je razbrati, da je Slovenija še v sredo opozorila, da
               voda ni ustrezno urejena v tej skupni deklaraciji oziroma da ni notri zapisano tisto,
               kar je Slovenija želela oziroma pričakovala. Naslednji dan na Vladi smo sicer slišali
               potem po odločitvi Vlade neke druge izjave, tako da tukaj zame ostaja nekakšna enigma
               kaj se je zgodilo.</p>
               <p>Pridobili smo tudi odgovor Evropske komisije glede vprašanj, ki jih je Slovenija
               naslovila na komisijo o samem področju vode in vodnih virov in storitev povezanih s
               tem. Iz odgovora je lepo razvidno, da tudi komisija pove: lahko boste regulirali,
               lahko boste upravljali z viri, vendar vsak ukrep, ki ga boste morali sprejeti bo
               moral biti skladen z mehanizmom zaščite investicij oziroma s temi določbami glede
               standardov obravnave tujih vlagateljev. Skratka komisija pove; bodite previdni nad
               kakršnimkoli ukrepom. Nad področjem voda bo visel mehanizem ICS, če se malo
               neposrečeno izrazim.</p>
               <p>Tukaj bi lahko potem šli v razpravo kakšne so bile te odločitve teh sodišč v
               preteklosti. Znan je primer, ko je koncesionar grobo kršil koncesijsko pogodbo, zato
               jo je država razdrla, vendar je kljub temu arbitražni tribunal tej državi naložil
               plačilo skorajda milijardo in pol višine dolarjev odškodnine. Skratka voda ni
               ustrezno urejena. Deklaracija tega očitno ne želi, niti vprašanje, če bi lahko
               ustrezno naslovila in tukaj imamo sedaj nek arbitražni tribunal, ki bo v končni fazi
               odločal o upravljanju z vodnimi viri. To je dejstvo, ki ga priznava tudi komisija v
               svojem odgovoru.</p>
               <p>Glede sistema ICS. Vlada je sprejela stališče glede reformnega predloga glede tega
               sistema. Tudi odbori so sprejeli stališče. Tudi minister sam je v Državnem zboru
               osebno dejal, v kolikor bo sistem ICS predmet besedila sporazuma CETA Slovenija ne
               more pristati na podpis. Tukaj ne bi kaj dosti več dodajal. <stage type="mag">(nadaljevanje)</stage> Glede varne hrane in gensko spremenjenih
               organizmov in previdnostnega načela sem tudi že omenil. Kanada preprosto ni pristala
               na te določbe v skupni izjavi. Zakaj? Zelo enostavno, ker je tukaj zelo velik
               ekonomski interes na kanadski strani.</p>
               <p>Kot je gospa Kutinova nedavno že omenila, težave kredibilnosti in legitimnosti in pa
               packe, ki tukaj ostanejo. Sam sem bil dober teden nazaj kakšen dan več na okrogli
               mizi Ministrstva za zunanje zadeve, ki je govorila o vlogi Slovenije in njenem
               prispevku k močni Evropski uniji in pa neki boljši Evropski uniji oziroma njenem
               obstanku v prihodnosti. Tukaj bi opozoril na to, kar je bilo tam izpostavljeno.
               Izpostavljeno je bilo vprašanje kredibilnosti in legitimnosti institucije Evropske
               unije. To ni bilo vprašanje ali ta kredibilnost in legitimnost obstaja. To je bila
               kot teza oziroma trditev dana v eter in potem je razprava potekala kako razrešiti
               težavo nekega demokratičnega deficita, kredibilnosti, legitimnosti, kakorkoli želite,
               evropskih institucij. Razprava je med drugim na koncu pripeljala do te rešitve
               oziroma so panalisti ugotovili to, da se demokracija in pa legitimnost pričneta doma
               v prestolnicah, v državah članicah.</p>
               <p>Zato bi na tej točki samo opozoril na današnji naslov v Dnevniku. Dnevnik je opravil
               javnomnenjsko raziskavo glede mnenja Slovenk in Slovencev o obeh sporazumih. Naslov
               se glasi: Poslanci naj prostotrgovinska sporazuma zavrnejo. Kar 60 % vprašanih je
               proti sklenitvi sporazuma, 18 % pa je za sklenitev, preostali pa ne vedo. Mislim, da
               je danes ta seja izredno pomembna in da bo dejansko, si drznem trditi, ta tema izmed
               tistih petih tem, ki bo obveljala kot nekakšna politična zapuščina sestave oziroma
               delovanja tega Državnega zbora. Hvala.</p>
            </sp>
            <sp xml:id="SDT7-Skupna-2016-10-17.sp30">

               <speaker>PREDSEDNIK KAMAL IZIDOR SHAKER:</speaker>

               <p>Besedo je želela še predstavnica Greenpeaca, izvolite.</p>
            </sp>
            <sp xml:id="SDT7-Skupna-2016-10-17.sp31">

               <speaker>NENA ŠTROS:</speaker>

               <p>Lep pozdrav tudi v mojem imenu. Sem Nena Štros, drugače vodim pisarno Greenpeaca v
               Sloveniji. Moram reči, da najlepša hvala za dano besedo seveda. Sama bom precej
               kratka zaradi tega, ker sta mislim moja predhodnika kar lepo povzela stvari, katere
               so dejansko najbolj problematične.</p>
               <p>Rekla bi, da danes ponovno na nek način spoznavam zakaj v to hišo prihajam vedno
               manj. Izjave v smislu, da živimo zaradi gospodarstva vsekakor ne bodo doprinesle k
               temu, da bodo ljudje dobili nazaj neko izgubljeno zaupanje v ta sistem, ki naj bi
               temeljil na neki partipacitivni? demokraciji.</p>
               <p>Namreč, ne vem sicer kako vi vidite svet okrog nas, ampak mislim, da se težave in
               izzivi kar precej kopičijo in da stvari katere moramo reševati so tako kompleksne, da
               jih ne bomo zmogli, če bomo stali na dveh različnih bregovih. In na nek način ljudje,
               če gremo na ulico in vprašamo kakšno mnenje imajo o politiki, mislim, da bo
               redkokateri dal neko pozitivno mnenje.</p>
               <p>Mi nismo proti prostotrgovinskim sporazumom, kar je gospa Kutin tudi že omenila. MI
               smo proti načinu, na katerih se ti prostotrgovinski sporazumi dejansko sprejemajo.
               Res je, da so bila pogajanja zaprta leta 2013, ampak brez sodelovanja javnosti, brez
               konkretnega premisleka kateri so tisti elementi v sporazumu, ki jih želimo tam videti
               in kateri so tisti elementi kateri vpadajo v domeno javnega interesa in dejansko
               vsesplošne družbene koristi. To da se težko pridobljeni okoljski, socialni in drugi
               standardi podrejajo interesu kapitala in prostotrgovinskim sporazumom je nedopustno.
               Ne samo mi, vse generacije pred nami so se precej močno oziroma trdno borile za to,
               da smo danes v situaciji, ker načeloma naša življenja niso vsakodnevno ogrožena
               zaradi katastrofalnih okoljskih standardov oziroma smo mi kot posamezniki v tej
               družbi smatrani na nek način kot enakovredni.</p>
               <p>Res je, da se je Slovenija v preteklosti redkokdaj znašla v situaciji, ko je tako
               vokalno in glasno zastopala neka stališča kot smo jih sedaj lahko videli v primeru
               interesov, ki jih želimo videti v tem sporazumu, vendar vsekakor kot je gospod Gnezda
               rekel, je to neka zgodovinska priložnost. Vzeti si malo več časa za nekaj, kar
               dejansko Sloveniji ne prinaša nekih koristi oziroma vsaj ne takšnih, ki <stage type="mag">(nadaljevanje)</stage> bi jih lahko razumeli kot
               čudežno paličico, ki bo vse težave, s katerimi se v tej državi soočamo, naenkrat
               rešila, ne bi bilo tako slabo, tudi zato, ker potrebujemo večjo kohezivnost v družbi,
               potrebujemo več aktivnega državljanstva. In današnje sporočilo iz te hiše, če se bo
               ta skupina opredelila pozitivno do tega sporazuma, vsekakor k temu ne bo doprineslo.
               Delati moramo skupaj, delati moramo tako, da bomo v prihodnosti imeli možnost
               spreminjati stvari, ki jih danes lahko sprejmemo v dobri veri, vendar kasneje vidimo,
               da ne delujejo. Takšni sporazumi, kot je CETA, kot je TTIP, nam tega ne omogočajo.
               Stvari, ki jih sprejemamo danes, storitve in zadeve, ki jih bomo odprli trgu, bomo
               kasneje zelo težko spremenili oziroma umaknili. In če smo ljudje tisti, ki smo vam
               podelili mandat, da se odločate v javnem interesu, in mi zastopamo ljudi, ki
               verjamejo, da javni interes mora biti nad interesom multinacionalk in korporacij,
               potem vas danes tu pozivamo, da glasujete tako, da bomo imeli čas pridobiti vsa tista
               mnenja, ki so bila izpostavljena prej, in preučiti, ali nas besedilo CETA dejansko
               varuje pred tem, česar nas je najbolj strah, in to je izguba suverenosti nad tem, ali
               bodo vodni viri in pitna voda v naši domeni, ali bomo lahko še v prihodnosti jedli
               hrano, ki bo varna, ali bodo okoljski in socialni standardi tisti, ki bodo določali
               okvire, znotraj katerih naj deluje gospodarstvo. Hvala lepa.</p>
            </sp>
            <sp xml:id="SDT7-Skupna-2016-10-17.sp32">

               <speaker>PREDSEDNIK KAMAL IZIDOR SHAKER:</speaker>

               <p>Besedo dajem poslankam in poslancem. Kot prvi se je k besedi javil dr. Milan Brglez.
               Izvolite.</p>
            </sp>
            <sp xml:id="SDT7-Skupna-2016-10-17.sp33">

               <speaker>DR. MILAN BRGLEZ (PS SMC):</speaker>

               <p>Hvala lepa.</p>
               <p>Imam nekaj točk, ampak bom najprej začel s ključno. Danes smo na točki podpisa in s
               tem tudi začasne uporabe, nismo na točki ratifikacije. Na točki ratifikacije bomo
               odločali o tem, ali bo ICS veljaven tudi za Slovenijo ali ne, in glede na to, kako je
               zaenkrat zastavljen, najverjetneje z dvotretjinsko večino. Kar pomeni, da bo morala
               velika večina parlamenta se odločiti za ali pa zavrniti ta sporazum. Veste, da
               dvotretjinska večina ni tako preprosto dosegljiva, vedno je uporabljena takrat, kadar
               se prenaša kakšen košček suverenosti; to smo delali tudi pri mednarodnem kazenskem
               sodišču, pri podobnih zadevah. Torej, zaenkrat tako, kot je ICS postavljen in
               zastavljen, najverjetneje pomeni tudi to, da bo končna ratifikacija morala biti z
               dvotretjinsko večino.</p>
               <p>Druga stvar, ki je važna, da je ta sporazum pomemben tako za Evropsko unijo, in dajmo
               reči, da mi nismo med tistimi državami, za katere je res najbolj pomemben, to je res,
               ampak je pomemben za druge. Včasih dobim iz teh razprav občutek, da smo mi Združene
               države Amerike, one se tako pogajajo - izborijo si koncesije, potem pa ne potrdijo
               sporazuma. Ja, če smo mi Združene države Amerike, če vzdržite te zadeve, da se lahko
               na ta način pogajate, in če s tem ne uničite kredibilnosti naših pogajalcev, ki so
               določene stvari izpogajali, za kar jih je treba res pohvaliti, potem lepo. Ampak jaz
               imam s tem določen problem. Vem, da nismo Združene države Amerike in da te vloge
               nikakor ne moremo kredibilno odigrati. Dejstvo je, kolikor je bilo teh varovalk
               noter, da se je to izpogajalo, bom rekel, takrat nekako niso pazili pravzaprav, kaj
               piše v samem sporazumu, od Vlade Pahorja do Bratuškove, torej, v tem času so se
               zadeve pogajale in očitno niso pazili, kaj ta ICS pomeni; nikjer ga ni bilo, to ni
               naknadna zadeva.</p>
               <p>Naslednja stvar, ki je tudi pomembna, je, da so tisti naši partnerji, ki jim sam
               sporazum veliko več pomeni, zaradi tega, kar imajo velika podjetja, ki jih lahko
               ščitijo, mi pa ne več, da če njim preprečimo sklenitev takšnega sporazuma, pomeni v
               bistvu, da tudi sebi uničujemo možnost, da bomo še kam imeli izvažati. Mi bomo v
               vsakem primeru, se strinjali ali ne, odvisni od izvoza. Če hočemo socialo v tej
               državi, moramo nekje dobiti sredstva<stage type="mag">(nadaljevanje)</stage> za to socialo. In realizacija tistega, kar se v tej družbi
               proizvede, se vedno zgodi zunaj. Pa bi lahko bil sistem zaradi mene socialističen, pa
               bi še vedno bila zadeva ista. Ta družba je premajhna, da bi lahko realizirala sploh
               višjo dodano vrednost kjerkoli.</p>
               <p>Naslednja stvar, rezultati pogajanj, ki jih je Vlada dosegla, jaz mislim, da sem
               zadovoljen, nisem povsem zadovoljen s procesom. Morate vedeti, da je Vlada imela manj
               časa za potrditev tistega na koncu, kar je bilo na COREPER-ju doseženega, kot ga ima
               Državni zbor. Imamo pa vsi skupaj problem odnosa, bom rekel, Evropske unije oziroma
               evropskih institucij do držav članic. Veste, kje smo startali – startali smo na
               točki, ko je hotela komisija sama vse skupaj ratificirati, to niti mešan sporazum ni
               bil oziroma ni bilo priznanje, da je mešan sporazum. Zdaj to priznanje je. Z začasno
               uporabo, ki, mimogrede, v Sloveniji ne bi bila možna, tudi če bi cel sporazum začel
               veljati kot začasna uporaba, bi mi morali to zadevo že danes ratificirati; glede na
               naš pravni red je zadeva takšna. Ker je pa za začasno uporabo izključeno vse tisto,
               kar bi zadevalo prenos suverenosti, potem je v bistvu tudi podpis precej bolj
               oportuna možnost kot karkoli drugega.</p>
               <p>Torej, rekel sem že, da gre za mešan sporazum, da je pravna narava – mislim, ta del
               je bil tudi zelo zanimiv. Strokovna javnost se blazno dobro spozna na mednarodno
               pravo. Skupna interpretativna izjava nikakor ni manj pomembna kot osnovni sporazum,
               dana je na podlagi Dunajske konvencije o pravu mednarodnih pogodb in ta govori o tem,
               da vsaka naknadna zadeva za nazaj popravi prejšnji sporazum. Torej, kvečjemu je
               skupna izjava nad prejšnjim sporazumom, ne pa obratno. To dejstvo, prosim, da – ni mi
               treba sicer verjeti, ampak nekaj strokovnega znanja iz mednarodnega prava pa imam,
               tako lahko zatrdim, da je to tako.</p>
               <p>Torej, vsekakor se na tej točki ratifikacije in začasne uporabe ne zavzemam za
               blokado, ker blokada bi pomenila to, da tega ne sprejmemo, ampak da gremo tu naprej.
               Ratifikacija bo pa še vedno omogočila, da tudi izključimo, če bomo spoznali, da to ne
               gre, negativne učinke tega sporazuma na naš pravni red in s tem tudi doseg ICS,
               predvsem doseg ICS. Omogočila bo tudi možnost, da izključimo, da bi ICS bil
               uporabljen pri vodnih virih, pri vseh teh zadevah, ker je to pač v naši
               pristojnosti.</p>
               <p>Veliko, kar je bilo danes povedanega, je bilo povedano bodisi malo populistično
               bodisi malo, bomo tako rekli, z manipulacijo. Recimo, javno mnenje. Kdo je rekel, da
               je treba zastaviti vprašanje TTIP in CETA in potem to uporabljati samo za CETA - to
               je čista manipulacija. Zastavitev vprašanja je bila manipulativna, zato da pridemo do
               določenega rezultata, s katerim bomo pritiskali na Državni zbor in na tisto
               zavedanje, ki je. Nobenega razloga ni, da govorimo o obeh hkrati, če smo zdaj na
               točki začasne uporabe in podpisa sporazuma in niti približno ne ratifikacije. Tako bi
               prosil, da tudi strokovna javnost ne uporablja preveč manipulativnih prijemov, ki so,
               seveda, legitimni najverjetneje v družbi, ampak se je treba zavedati, da so pa lahko
               tudi manipulativni, na eno in na drugo stran.</p>
               <p>Torej tisto, za kar se zavzemam, je, da nadaljujemo s kredibilno politiko vsaj glede
               tega vprašanja, da tokrat, ko Vlada skuša zadevo postaviti na ustrezen način, da ji
               ne spodmaknemo tal pod nogami, ampak da upoštevamo, da v diplomaciji znotraj
               mednarodnih organizacij velja tako imenovana diplomacija na dveh ravneh – eno je
               tisto, kar izpogaja Vlada, drugo je pa tisto, kar na koncu ratificira Državni zbor.
               Vlada ne bi mogla tega izpogajati, če ne bi imela sredstva, s katerim lahko zapreti
               drugim, da če to ne bo izpogajano, pač tega Državni zbor ne bo ratificiral, in
               obratno. Torej, to sodelovanje, to sovpadanje po mojem vsekakor mora <stage type="mag">(nadaljevanje)</stage> nastati. In seveda tisto,
               kar je tudi treba vedeti, vsaj kar se mene tiče in kar se tega Državnega zbora tiče,
               do ratifikacije, do procesa ratifikacije bo lahko prišlo šele, ko bodo jasna vsa
               vprašanja, nič prej. Do takrat bo pa lahko veljal tisti del, za katerega ima pa itak
               Evropska unija na ravni trgovine pristojnost, da sklepa te sporazume – ja, izvorna
               pristojnost bo ostala -, v tistem delu, kjer pa mi govorimo predvsem o investicijah,
               to je pa še vedno naša domena, o tem bomo pa odločali v Državnem zboru, ko bo vse
               jasno, od tega, kakšna je skladnost ICS s pravnim redom Evropske unije, do vseh
               ostalih zadev, ki bi se lahko v tem vmesnem času odprle. Proces ratifikacije bo zelo,
               zelo dolg in skoraj bi napovedoval, da v tem mandatu o tem ne bomo odločali, o tej
               ratifikaciji, ker tudi če bi – ja, preprosto bo preveč dilem, da bi lahko to
               naredili. Tisto, kar pa omogočimo s tem sporazumom, z začasno uporabo tega sporazuma,
               je pa, da se ta trgovinski del, še zlasti za partnerice, v katere izvažamo, dejansko
               začne uporabljati. In s tem, ko se enkrat začne uporabljati - sem prepričan, da so
               posredne koristi tega sporazuma precej večje, kot jih znamo ta trenutek izračunati.
               Kot imamo tudi posredne stroške, recimo, ko so kakšne sankcije od Rusije in podobne
               zadeve, neposrednega je pa zelo malo. Seveda, sem pa zelo srečen, da tem izvoznikom v
               Kanado državi ne bo treba veliko pomagati, ker se sami znajdejo. Ampak to, da imamo
               samo 100 milijonov trgovine s Kanado, je pač nek rezultat tudi tega, da ta trgovina
               kot taka ni najpomembnejša. Mislim pa, da je veliko pomembnejša Kanada kot trgovinski
               partner nekaterih razvitih gospodarstev, članic Evropske unije, s katerimi smo pa
               zelo, zelo povezani.</p>
               <p>Tako se sam nagibam k temu, da se ta sporazum danes potrdi, potrdi podpis, pravzaprav
               vse tiste sklepe, ki jih je kolega Počivalšek povedal, in to z vso odgovornostjo in
               zavedanjem tega, da se Državni zbor ne bo mogel izogniti bremenu končne odločitve. In
               če bo ta negativna, bo ta del sporazuma, ki bo z začasno uporabo stopil v veljavo, še
               vedno veljal, to je pa treba vedeti, ampak ICS-a pa v njem ne bo, in ne zavajati,
               prosim, na tej točki. Hvala.</p>
            </sp>
            <sp xml:id="SDT7-Skupna-2016-10-17.sp34">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima… Želite postopkovno ali želite imeti razpravo, ker ste na vrsti?
               Postopkovno, izvolite, dr. Tašner Vatovec.</p>
            </sp>
            <sp xml:id="SDT7-Skupna-2016-10-17.sp35">

               <speaker>DR. MATEJ T. VATOVEC (PS ZL):</speaker>

               <p>Hvala.</p>
               <p>Predsednik Državnega zbora je po svoje potrdil tisto, kar sem prej rekel. Rekel je
               nekaj v smislu, da je interpretativna izjava nad sporazumom in s tem tudi še bolj
               pomembna od sporazuma samega. Mislim, da je to dejstvo oziroma okoliščina, ki jasno
               in glasno govori o tem, da bi se morali danes seznaniti tudi z vsebino te
               interpretativne izjave. Zato ponovno predlagam, da ministrstvo producira ta dokument
               za to današnjo sejo, ker brez njega, zaradi njegovega pomena in njegove vloge, ki jo
               bo imel, tudi kar se tiče zaščite vodnih virov in tako dalje, je ključen za sploh
               odločanje o tem, ali je stališče, ki ga predlaga Vlada v imenu Republike Slovenije,
               ustrezno.</p>
            </sp>
            <sp xml:id="SDT7-Skupna-2016-10-17.sp36">

               <speaker>PREDSEDNIK KAMAL IZIDOR SHAKER:</speaker>

               <p>Imate besedo tudi za razpravo, izvolite. <stage>/ oglašanje v ozadju/</stage> Se želi Vlada
               opredeliti? Izvolite, državna sekretarka.</p>
            </sp>
            <sp xml:id="SDT7-Skupna-2016-10-17.sp37">

               <speaker>EVA ŠTRAVS PODLOGAR /?/:</speaker>

               <p>Spoštovane poslanke in poslanci, spoštovani gosti! Hvala lepa za besedo.</p>
               <p>Odgovor na to postopkovno vprašanje, prosim, če lahko obrazloži sodelavka na
               ministrstvu.</p>
            </sp>
            <sp xml:id="SDT7-Skupna-2016-10-17.sp38">

               <speaker>PREDSEDNIK KAMAL IZIDOR SHAKER:</speaker>

               <p>Prosim, da se predstavite za magnetogram.</p>
            </sp>
            <sp xml:id="SDT7-Skupna-2016-10-17.sp39">

               <speaker>TATJANA KOŠIR:</speaker>

               <p>Moje ime je Tatjana Košir. Želela bi dati samo pojasnilo glede skupne interpretativne
               izjave EU-Kanada.</p>
               <p>Skupna interpretativna izjava je bila potrjena s strani članic v petek in je bila
               posredovana preko ustaljenega postopka v Državni zbor, angleška verzija te skupne
               interpretativne izjave. <stage type="mag">(nadaljevanje)</stage> V soboto smo pa prejeli slovenski prevod te izjave, ki jo
               imamo danes s seboj in je še vedno pod oznako "omejena distribucija", kar pomeni, da
               se lahko distribuira poslancem, ne pa za javnost, in jo imamo tule s seboj, tako se
               jo lahko, če je želja, distribuira. <stage>/ oglašanje v ozadju/</stage></p>
            </sp>
            <sp xml:id="SDT7-Skupna-2016-10-17.sp40">

               <speaker>PREDSEDNIK KAMAL IZIDOR SHAKER:</speaker>

               <p>Postopkovno, dr. Franc Trček, izvolite.</p>
            </sp>
            <sp xml:id="SDT7-Skupna-2016-10-17.sp41">

               <speaker>DR. FRANC TRČEK (PS ZL):</speaker>

               <p>Hvala za besedo.</p>
               <p>Prvi postopkovni predlog mi sicer ni ljub, ker to javnost spremlja. Predlagam
               prekinitev seje za 15 minut, da se razmnoži to zadevo, potem zaprtje seje, dokler
               tega ne obravnavamo, in potem nadaljujemo naprej z odprto sejo. Tu lahko pripomnim,
               da pogosto imajo dokumenti status interno, ko to niti ne bi bilo, ne bom rekel
               potrebno, ampak ko tega statusa v bistvu ne bi smeli imeti.</p>
               <p>Moj drugi dobronamerni postopkovni predlog je, da vodenje seje od sedanjega
               predsedujočega prevzame nekdo drug, ker se mi zdi, da mu malo uhajajo zadeve iz
               rok.</p>
               <p>Upam, da sem dovolj jasno ubesedil oba postopkovna predloga in da predsedujoči ne bo
               zlorabljal poslovnika; navsezadnje imamo tu predsednika Komisije za poslovnik, ki ga
               zelo dobro obvlada. Hvala za besedo.</p>
            </sp>
            <sp xml:id="SDT7-Skupna-2016-10-17.sp42">

               <speaker>PREDSEDNIK KAMAL IZIDOR SHAKER:</speaker>

               <p>Dokler boste žaljivi do predsednika tega odbora, katerega član ste, vas lepo prosim,
               da se na tej točki obnašate, kot se za to hišo spodobi. Tako lepo prosim, sem
               predsednik tega odbora in prosim za malo spoštovanja. Prav? Postopkovno imate
               ponovno, in na poti do drugega opomina, izvolite.</p>
            </sp>
            <sp xml:id="SDT7-Skupna-2016-10-17.sp43">

               <speaker>DR. FRANC TRČEK (PS ZL):</speaker>

               <p>Dobro, potem mi postopkovno najprej razložite in mi s členi utemeljite, kje sem na
               poti do drugega opomina. Jaz se obnašam mogoče še preveč dostojno v tej bajti, glede
               na trenutno stanje v tej bajti v tem sklicu Državnega zbora. In moj predlog je bil
               absolutno dobronameren, kolega Kamal. Sam tudi dobro veš, da v večini resnih
               parlamentov ta odbor vodi opozicija, verjetno ne slučajno. In prosim, da nehaš
               "pingpongirati" z mano. Hvala za besedo.</p>
            </sp>
            <sp xml:id="SDT7-Skupna-2016-10-17.sp44">

               <speaker>PREDSEDNIK KAMAL IZIDOR SHAKER:</speaker>

               <p>Prekinjam sejo za 15 minut. Po 15 minutah bomo glasovali na zaprti seji o tem, da se
               sejo zapre za javnost. Čez 15 minut nadaljujemo. <stage type="time">Odprti del seje se je končal
                  17. oktobra 2016 ob 9.28.</stage>
               </p>
            </sp>
         </div>
      </body>
   </text>
</TEI>