<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZG-nujna-47-2017-04-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">200251C49C7DC8DCC125810600223A50</idno>
               <idno type="custom" subtype="day">18E2478AF0BFB4C8C1258115003273AF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=18E2478AF0BFB4C8C1258115003273AF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZG-nujna-47-2017-04-21.OZG" n="47">
               <name>nujna seja</name>
               <date when="2017-04-21"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZG-nujna-47-2017-04-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZG-nujna-47-2017-04-21.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">47. nujna seja</stage>
            <stage type="date">(21. april 2017)</stage>
            <stage type="chairman">Sejo je vodila Andreja Potočnik, predsednica Odbora za gospodarstvo. </stage>
            <stage type="time">Seja se je pričela ob 7.02.</stage>


            <sp xml:id="SDT7-OZG-nujna-47-2017-04-21.sp1">

               <speaker>PREDSEDNICA ANDREJA POTOČNIK:</speaker>

               <p>Dobro jutro, prav lepo pozdravljeni ob tej zgodnji uri. Želim vam kljub zgodnji uri,
               da bo dan lep.</p>
               <p>Pričenjam 47. nujno sejo odbora.</p>
               <p>Obveščam vas, da na seji gospod Jožef Horvat nadomešča mag. Mateja Tonina.</p>
               <p>S sklicem seje ste prejeli dnevni red seje odbora. Ker v poslovniško določenem roku
               nisem sprejela predlogov za spremembo, je določen takšen dnevni red kot ste ga
               prejeli s sklicem.</p>
               <p>Prehajamo na <title>1. TOČKO DNEVNEGA REDA – PREDLOG ZAKONA O POGOJIH IMENOVANJA
                  IZREDNEGA ČLANA UPRAVE V DRUŽBAH SISTEMSKEGA POMENA ZA REPUBLIKO SLOVENIJO, NUJNI
                  POSTOPEK EPA 1905-VII.</title>
               </p>
               <p>Predlagatelj predloga zakona je Vlada. Kolegij predsednika je na 92. seji 18. 4. 2017
               sklenil, da se predlog zakona obravnava po nujnem postopku. K obravnavi te točke so
               bili vabljeni: Vlada, Ministrstvo za gospodarski razvoj in tehnologijo, Državni svet,
               Zakonodajno-pravna služba, Gospodarska zbornica Slovenije, Kmetijska zbornica
               kmetijskih in živilskih podjetij, Perutnina Ptuj, Celjske mesnine in Mlekarna
               Celeia.</p>
               <p>Poleg predloga zakona ste prejeli naslednja gradiva: Mnenje Zakonodajno-pravne
               službe, Mnenje Komisije državnega sveta za gospodarstvo, obrt, turizem in
               finance.</p>
               <p>Rok za vložitev amandmajev teče do zaključka razprave o členih predloženega zakona na
               današnji seji odbora. Do začetka seje so vložili amandmaje naslednji predlagatelji:
               Poslanska skupina Nova Slovenija, in sicer k 4. členu predloga zakona, prejeli pa ste
               tudi predloge za amandmaje odbora koalicijskih poslanskih skupin k 1., 2., 3., 4.,
               5., 6. in 7. členu predloga zakona.</p>
               <p>Pričenjam drugo obravnavo predloga zakona. Besedo predajam ministru za gospodarski
               razvoj in tehnologijo, gospodu Počivalšku.</p>
            </sp>
            <sp xml:id="SDT7-OZG-nujna-47-2017-04-21.sp2">

               <speaker>ZDRAVKO POČIVALŠEK:</speaker>

               <p>Ja, spoštovana predsednica Odbora za gospodarstvo, spoštovani člani, članice
               odbora.</p>
               <p>Vlada Republike Slovenije<stage type="mag"/>(nadaljevanje)
               je dne 13. 4. 2017 določila besedilo Predloga zakona o pogojih imenovanja izrednega
               člana uprave v družbah sistemskega pomena za Republiko slovenijo in ga posredovala
               Državnemu zboru Republike Slovenije v sprejem v nujnem postopku.</p>
               <p>Naj najprej predstavim ključne rešitve in cilje predlaganega zakona. S predlogom
               zakona se določa:</p>
               <p>1. gospodarske družbe sistemskega pomena za Republiko Slovenijo, ki s svojim
               delovanjem bistveno vplivajo na gospodarsko, socialno in finančno stabilnost v
               Republiki Sloveniji.</p>
               <p>2. večinskega lastnika v teh družbah,</p>
               <p>3. razmerja v zvezi med družbo sistemskega pomena in večinskim lastnikom, ki je v
               postopku zaradi insolventnosti ali drugih postopkih, ki jih vsebinsko ustrezajo
               postopku za odpravo razlogov insolventnosti oziroma prestrukturiranja,</p>
               <p>4. razloge in pogoje za imenovanje izrednega člana uprave družbe sistemskega
               pomena,</p>
               <p>5. pristojnosti in prenehanje mandata izrednega člana uprave družbe sistemskega
               pomena.</p>
               <p>Cilji predloga zakona so:</p>
               <p>1. Omogočiti družbi sistemskega pomena za Republiko Slovenijo, ki ima večinskega
               lastnika v postopku zaradi insolventnosti oziroma prestrukturiranja normalno delujoče
               okolje, za zaposlovanje in preprečiti negativne posledice na gospodarsko, socialno in
               finančno stabilnost Republike Slovenije.</p>
               <p>2. Zaščititi interese družbe sistemskega pomena, zaposlene, dobavitelje, druge
               upnike, manjšinske delničarje, pred interesi večinskega lastnika, ki je v postopku
               zaradi insolventnosti oziroma prestrukturiranja.</p>
               <p>3. Zagotoviti dodatni nadzor odnosa med družbo sistemskega pomena in večinskim
               lastnikom zaradi težav večinskega lastnika.</p>
               <p>4. Zaradi povečanega tveganja prepovedati določene posle, ki so v normalnih
               okoliščinah dopustni, prevzemanje dolgov, dajanje poroštev in pa blagovni
               krediti.</p>
               <p>Spoštovane poslanke, spoštovani poslanci, kot veste je področje prava gospodarskih
               družb v Republiki Sloveniji v glavnem urejeno v Zakonu o gospodarskih družbah, ki je
               temeljni sistemski zakon na področju prava družb in omogoča v okviru tako imenovanega
               koncernskega privilegija, da večinski lastnik, ki obvladuje družbo, daje odvisni
               družbi, družbi sistemskega pomena škodljiva navodila ob predpostavki, da bo to nekoč
               nadomestil. S predlogom zakona bomo zaradi povečanega tveganja v času veljavnosti
               mandata izrednega člana uprave, prepovedani določeni posli med družbo sistemskega
               pomena za Republiko Slovenijo in večinskim lastnikom in bo s tem izključena
               veljavnost določb v zvezi s koncernskim privilegijem, ki so v normalnih okoliščinah
               dopustni. To pa so dajanje, še enkrat, garancij, poroštev, posojil, blagovnih
               kreditov in podobno do večinskega lastnika oziroma z njimi povezanimi osebami.
               Prepovedano bo tudi prevzemanje dolgov od večinskega lastnika v težavah. Šteje se, da
               so posli z večinskim lastnikom ali z njim povezanimi družbami tudi posli preko
               posrednikov, če končni koristnik blaga, storitev, investicij ali denarja večinski
               lastnik in z njim povezane družbe.</p>
               <p>S predlogom zakona se uvaja dodatni nadzor z imenovanjem izrednega člana uprave, na
               predlog Vlade ga imenuje sodišče, ki bo pristojen zgolj in samo za vodenje poslov med
               družbo sistemskega pomena in njenim večinskim lastnikom, ter z njimi povezanimi
               osebami. Z rednim poslovanjem družbe sistemskega pomena se izredni član uprave ne sme
               ukvarjati. Člani uprave in izredni član uprave skupno zastopajo in soglasno
               sprejemajo odločitve glede vodenja vseh poslov povezanih z večinskim lastnikom ali z
               njim povezanih družb. Pristojnost izrednega člana uprave sistemske družbe so časovno
               omejene samo na obdobje do zaključka postopkov zaradi insolventnosti ali drugi
               postopki, ki vsebinsko ustrezajo postopkom zaradi odprave razlogov insolventnosti
               oziroma prestrukturiranje večinskega lastnika. Predlog zakona <stage type="mag"/>(nadaljevanje) ni ustavno sporen, ker ne posega v
               lastniško strukturo pravico do zasebne lastnine, niti ne krči zasebne gospodarske
               pobude, ker se izredni član ne bo smel ukvarjati z rednimi posli družbe in je to v
               celoti prepuščeno redni upravi. Z zakonom v ničemer ne posegamo v redno poslovanje
               družbe lastninske pravice in socialna delovna razmerja.</p>
               <p>Spoštovani člani odbora, poslanke in poslanci, na koncu želim posebej poudariti, da
               je Vlada Predlog zakona o pogojih imenovanja izrednega člana uprave v družbah
               sistemskega pomena za Republiko Slovenija pripravila izključno z enim ciljem, in to
               je, zavarovati javni interes v družbah sistemskega pomena za državo. V tem primeru
               torej varujemo slovensko podjetje Mercator v odnosu do večinskega lastnika Agrokor,
               ki je v težavah. Posebej poudarjam, da je Mercator danes normalno delujoče podjetje.
               Zdrava družba in posluje normalno. Med tem ima pa težave družba Agrokor, ki je
               njegova večinska lastnica in s predlogom zakona Republika Slovenija torej ščiti
               Mercator pred morebitnim izčrpavanjem s strani večinskega lastnika v težavah. Z
               zakonom in izrednim članom uprave sistemske družbe, bomo preprečili morebitno
               sanacijo Agrokorja na račun Mercatorja.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp3">

               <speaker>PREDSEDNICA ANDREJA POTOČNIK:</speaker>

               <p>Hvala ministru za uvodno obrazložitev.</p>
               <p>Besedo pa predajam predstavnici Zakonodajno-pravne službe, gospe Janji Sosič ali pa
               gospe Heleni Rus.</p>
            </sp>
            <sp xml:id="SDT7-OZG-nujna-47-2017-04-21.sp4">

               <speaker>JANJA SOSIČ :</speaker>

               <p>Hvala za besedo gospa predsednica.</p>
               <p>Torej ZPS je podala pisno mnenje na Predlog zakona, ki ga ne bom v celoti povzemala.
               Mogoče bi izpostavila nekatera vprašanja.</p>
               <p>Večina členov predloga zakona je namenjena institutu izrednega član uprave, kot se
               imenuje član uprave, ki ga na predlog Vlade imenuje pristojno sodišče k družbi
               sistemskega pomena, ker je njen večinski družbenik v insolventnem oziroma podobnem
               postopku. Člani upravi in izredni član uprave skupaj zastopajo in sprejemajo
               odločitve. Po našem mnenju v konkretnem primeru predloga zakona ne gre za določanje
               načina izvrševanje svobodne gospodarske pobude, temveč lahko gre za poseg v svobodno
               gospodarsko pobudo družbe sistemskega pomena. Menimo, da javni interes je podan, da
               pa bi moral predlagatelj utemeljiti, da se s temi ukrepi kar najmanj posega v ustavno
               pravico in da so torej ti ukrepi sorazmerni.</p>
               <p>Zakon o gospodarskih družbah v 227. členu določa, da se vložki ne smejo vrniti in ne
               obrestovati. Družba delničarjev ne sme vrniti vložka oziroma mu ne sme izplačati iz
               premoženja družbe ničesar, razen dela bilančnega dobička. Enako so prepovedana
               prikrita izplačila dobička. Tako namreč tretji odstavek 227. člena Zakona o
               gospodarskih družbah določa, da je nedopustno plačilo za dajatve ali storitve
               delničarjev ali z njim povezanih družb v višini, ki presega njihovo pravo vrednost.
               Ne glede na to ali je plačilo dani delničarju ali z njim povezani službi ali tretjemu
               po njegovem naročilu. Kot izhaja iz komentarja Zakona o gospodarskih družbah in tudi
               sodne prakse, je vsak pravni posel s katerim se krši načelo prepovedi vračila
               obrestovanja vložkov, ničen. Zato smo predlagatelja pozvali zakaj ureditev po Zakonu
               o gospodarskih družbah ne zadošča in s čim utemeljuje večji poseg, ki se predvideva s
               tem predlogom zakona.</p>
               <p>Predlog zakona tudi določa, da se nekatere določbe Zakona o gospodarskih družbah o
               povezanih osebah ne uporabljajo. Menimo, da gre pri tem ukrepu za utemeljen cilj, da
               pa bi ga bilo potrebno urediti v Zakonu o gospodarskih družbah, saj pomeni enako
               nevarnost za vse odvisne družbe, katerih večinski družbenik je v postopku
               insolventnosti. Še posebej pa se ta nevarnost nanaša na pogodbene koncerne, kjer, kot
               pravilno navaja predlagatelj, poslovodstvo odvisno od družbe ne sme zavrniti navodil,
               ki so za družbo škodljiva.</p>
               <p>Predlog zakona tudi določa, da izredni član uprave poročilo predstavi ministroma
               pristojnima za gospodarstvo in finance. Ni jasno zakaj bi moral izredni član uprave
               poročilo predstavljati ministroma, saj naj bi bilo javno objavljeno, prav tako pa
               navedeno vzbuja dvom, da vodi posle družbe izredni član uprave samostojno ter na
               lastno odgovornost ter v dobro družbe.</p>
               <p>V zvezi s prenehanjem mandata izrednega člana menimo, da bi se morala preučiti
               možnost, <stage type="mag"/>(nadaljevanje) da se kot
               predlagatelja vključi še druge osebe, kot na primer Nadzorni svet družbe sistemskega
               pomena, ki je seznanjen s stanjem in poslovanjem družbe in z delovanjem izrednega
               člana uprave.</p>
               <p>Nekateri predlogi za amandmaje odbora koalicije upoštevajo naše pripombe, glede
               ostalih in glede ostalih naših pripomb pa upamo, da bo predlagatelj podal še
               pojasnila. Menimo tudi, da bi morala biti jasno določeno kje in kdo bo objavil to
               poročilo, ki ga pripravlja uprava družbe sistemskega pomena ter v kakšnem roku.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp5">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam za obrazložitev.</p>
               <p>Obveščam vas, da gospod Jan Škoberne nadomešča poslanca Matjaža Hana.</p>
               <p>Besedo pa predajam predstavniku Državnega sveta, gospodu Alojzu Kovšca.</p>
            </sp>
            <sp xml:id="SDT7-OZG-nujna-47-2017-04-21.sp6">

               <speaker>ALOJZ KOVŠCA:</speaker>

               <p>Hvala lepa.</p>
               <p>Spoštovane poslanke in poslanci, Komisija Državnega sveta za gospodarstvo, obrt,
               turizem in finance je na 70. seji 19. 4. obravnavala Predlog zakona o pogojih
               imenovanja izrednega člana uprave v družbah sistemskega pomena za Republiko Slovenijo
               in je ta predlog zakona tudi podprla.</p>
               <p>No ne, bom povzemal informacij, ki ste jih že dobili od predlagatelja zakona, bi pa
               samo povzel nekaj ključnih točk iz razprave, in sicer, v razpravi so člani komisije
               ob ugotovitvi, da so predlagani ukrepi smiselni in nujni ter ob izraženi podpori
               predlaganim zakonskim rešitvam poudarili sledeče.</p>
               <p>1. Gre za premišljen odziv Vlade na trenutne dogodke, zato je pomembno, da se zakon
               tudi v medijski komunikaciji predstavlja na način, ki ne bi napeljeval na domnevo, da
               pri poslovanju Mercatorja prihaja do nepravilnosti. To je tudi potrdil nadzorni svet
               družbe, ki je ugotovil, da je bilo Mercatorjevo poslovanje v preteklem obdobju brez
               nepravilnosti ter da poslovni interesi družbe Mercator do sedaj še niso bili
               oškodovani.</p>
               <p>2. Potrebno je zagotoviti, da se zakon ne bi uporabljal za razmerja med družbo
               sistemskega pomena in njenimi odvisnimi družbami, ki so v skladu z Zakonom o
               gospodarskih družbah tudi odvisne družbe večinskega lastnika in bi morale biti iz
               zakona izvzete.</p>
               <p>3. Glede delovanja izrednega člana uprave pa komisija meni, da bi morali določneje
               opredeliti kriterije odločanja izrednega člana uprave, pri čemer lahko zavrne
               sprejetje odločitve uprave le v primeru poslov, ki so škodljivi za sistemsko družbo
               in ki niso skladni s tržnimi pogoji poslovanja.</p>
               <p>4. To se nam je zdelo pa posebno pomembno, in sicer, izrednemu članu uprave bi bilo
               za kakovostnejše delo treba omogočiti angažiranje svetovalno-revizijske družbe, ki bi
               z dodatnim sistemom poročanja nudila pomoč in podporo pri njegovem delu. Zavedamo se
               namreč, da en sam človek tako kompleksna vprašanja zelo težko obvladuje.</p>
               <p>5. Opozoriti velja na problematiko transfernih cen ter možnosti, da se z njihovo
               uporabo izčrpava sistemsko družbo.</p>
               <p>Hvala lepa.</p>
            </sp>
            <sp xml:id="SDT7-OZG-nujna-47-2017-04-21.sp7">

               <speaker>PREDSEDNICA ANDREJA POTOČNIK:</speaker>

               <p>Najlepša hvala tudi vam.</p>
               <p>Besedo pa predajam še od vabljenih, če jo kdo želi, ker če ne boste se zdaj prijavili
               vam potem ne morem dati več besede, ker bomo prešli na razpravo o samih členih in bom
               dala besedo poslancem. Želi kdo? Izvolite. Bi pa prosila samo, če se predstavite z
               imenom in priimkom in poveste iz katere institucije.</p>
            </sp>
            <sp xml:id="SDT7-OZG-nujna-47-2017-04-21.sp8">

               <speaker>MARJAN JAKOB:</speaker>

               <p>Marjan Jakob, Mlekarna Celeia, Arja vas.</p>
               <p>Mi prizadevanje Vlade oziroma Ministrstva za gospodarstvo podpiramo. Kot subjekt smo
               zelo odvisni od seveda poslovanja samega Mercatorja. Za nami je kar veliko družin, ki
               so odvisni od poslovanja in posebno se nekako podpiram teze, ki jih je gospod pred
               menoj predstavil. Tudi mi smatramo, da bi moral izredni član uprave imeti še podporo,
               bi rekel, strokovno. Se strinjam s tem, da en človek verjetno zelo težko pač regulira
               vse ali pa vse zadeve, ki so v poslovanju takega sistema. Tako da mi to zadevo
               dejansko podpiramo in želimo, da Mercator še naprej opravlja svojo dejavnost, v
               korist seveda slovenskih potrošnikov. Res pa je, da v tem trenutku kot odgovorna
               oseba v mlekarni lahko rečem, da <stage type="mag"/>(nadaljevanje) Mercator ne zamuja s plačili in obveznostmi, ki jih ima v
               tem trenutku.</p>
               <p>Hvala lepa.</p>
            </sp>
            <sp xml:id="SDT7-OZG-nujna-47-2017-04-21.sp9">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Želi še kdo od vabljenih besedo? Izvolite. Gospod, bi prosila, če izklopite mikrofon.
               Hvala.</p>
            </sp>
            <sp xml:id="SDT7-OZG-nujna-47-2017-04-21.sp10">

               <speaker>TIBOR ŠIMONKA:</speaker>

               <p>Tibor Šimonka iz Perutnine Ptuj.</p>
               <p>Pozdravljamo zakon oziroma predlog zakona, pobudo in si želimo, da je čim prej tudi v
               Državnem zboru sprejet. Prav tako kot tudi govornik pred mano, se strinjam s tem, kar
               je bilo rečeno s strani gospoda iz Državnega sveta, da bi veljalo razmisliti, da se
               da ustrezna strokovna pomoč s strani svetovalne družbe, kajti dela in materija je
               zelo zahtevna in kompleksna in si težko predstavljam, da bi en sam človek lahko
               obvladoval vse te tokove. Prav tako se mi zdi pomembno, da bi bilo treba vključiti,
               opravičujem se, če nisem natančno prebral predloga zakona, tudi kompenzacije, ki so
               možne. Absolutno transferne cene, kajti vemo, da so to oblike kjer se lahko zelo
               enostavno črpa denar iz določenega podjetja. Tako da, se mi zdijo te pripombe zelo
               smiselne.</p>
               <p>Hvala lepa.</p>
            </sp>
            <sp xml:id="SDT7-OZG-nujna-47-2017-04-21.sp11">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam za vaš komentar.</p>
               <p>Ugotavljam, da ni več želje po razpravi s strani vabljenih.</p>
               <p>Zato prehajamo na razpravo o členih predloga zakona ter na razpravo in glasovanje o
               samih amandmajih.</p>
               <p>Odboru predlagam, da po končani razpravi v skladu s prvim odstavkom 128. člena
               Poslovnika glasujemo o vseh členih predloga zakona skupaj. Kdo nasprotuje temu
               predlogu? Dr. Franc Trček ali za razpravo? V redu, hvala. Ugotavljam, da je tak
               predlog sklepa sprejet.</p>
               <p>Odpiram razpravo oziroma dajem v razpravo 1. člen in predlog za amandma odbora
               koalicijskih poslanskih skupin in k razpravi se je kot prvi že prijavil dr. Franc
               Trček.</p>
            </sp>
            <sp xml:id="SDT7-OZG-nujna-47-2017-04-21.sp12">

               <speaker>DR. FRANC TRČEK (PS ZL):</speaker>

               <p>Dobro jutro vsem skupaj.</p>
               <p>Hvala za besedo.</p>
               <p>Glejte, seveda se zavedam tega, da mora Vlada odreagirati in dati neko sporočilo,
               ampak kot sem že rekel včeraj na redni seji Državnega zbora in kot sta rekla dva
               gospodarska akterja, seveda bi bil svet prelep, če bi lahko nek tak zakon z osmimi
               členi z enim človekom, ki pride v konkretno firmo, ki je v težavah, rešil zadeve in
               učinkoval. Danes zgodaj zjutraj sem se pogovarjal z ljudmi, ki zadevo zelo obvladajo
               a mi imamo zdaj informacije ali je Agrokor bil izčrpavan podobno kot Jamnica pa Pik
               ali imamo informacije kako so bila naročila Mercator FCO pa iz poročila Agrokorju
               oziroma njihovim "štacunam" v regiji, a veste, pa sem jaz nek prostorski sociolog pa
               vam tega ne govorim na pamet, ampak imam informacijo, da se je, da se je to dogajalo
               in potem slišimo kako načeloma je v Mercatorju za razliko od kateregakoli drugega
               dela te nasedle zgodbe, še kar OK.</p>
               <p>Skratka, v tej luči seveda to žal ne morem videti drugače kot pa neke vrste, niti ne
               tako blazno premišljen PR SMC, niti ne cele koalicije. Zdaj dobro, v Sloveniji imamo
               neke zgodbe, ko ne vemo na katerem kraju je kdo komu kaj gor in dol, kar se pa tiče
               Mercatorja vsi dobro vemo kaj se je dogajalo 12. 8. 2005 na določenem kraju, katera
               ekipa se je tam srečala in tako in tako naprej. Zdaj seveda, za nazaj se je lahko
               delati pameten, opozoril je bilo več kot dovolj, v bistvu že preveč. Jaz se spomnim
               leta nazaj, pa zdaj že res dolgo, na predavanje indikatorje družbenega razvoja še
               preden so se te zgodbe sploh začele kotaliti z Mercatorjem, pa že tiste zgodbe
               Mercator, Delo, Večer, Vlada Janeza Janše in tako naprej, ko sem študentom rekel:
               "Otroci moji, vse te "štacune" rastejo na "puf" in enkrat nas bo to udarilo po
               glavi." Zdaj pač to tepe po glavi celo regijo.<stage type="mag"/>(nadaljevanje) In da ne bom v tej jutranji uri predolg, iskreno
               povedano dvomim, razen nekega sporočila, da se mi tega zavedamo, da se mi bomo s tem
               ukvarjali, da bomo budno spremljali kaj se dogaja, bdeli ob mrliču, če se tako
               izrazim, ta zakon žal ne bo imel. Verjetno bi bila pa potrebna kakšna zaprta seja z
               resnim razmislekom kaj in kako, da ta mrlič ne bo za sabo potegnil preveč trupel in
               bom rekel, ko človek odpre neke slovenske medije, ki so vedno bolj zgolj spini nekih
               interesov, potem se odkrito povedano bojim, da te neke nepremišljene ideje o odkupu
               ne bodo imele kakšnih blazno pozitivnih rezultatov. Toliko za sedaj, potem se bom pa
               še mogoče kaj oglasil. Pa tista opomba o tem kaj se je dogajalo in v Mercatorju in v
               teh povezanih družbah nekako me navdaja prej s pesimizmom o nekih izjavah, da je
               stanje tako zelo neproblematično, ker se bojim, da ni.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp13">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo predajam gospodu Janu Škobernetu.</p>
            </sp>
            <sp xml:id="SDT7-OZG-nujna-47-2017-04-21.sp14">

               <speaker>JAN ŠKOBERNE (PS SD):</speaker>

               <p>Najlepša hvala, spoštovana predsednica. Kolegice in kolegi, gostje, dobro jutro!</p>
               <p>V resnici bi zgolj nadaljeval tam kjer je kolega Trček na nek način zaključil. Za to
               zgodbo je vendarle pomembno tudi razumevanje tega, da gre za družbo, ki je danes
               ocenjena za sistemsko, ni pa bila dovolj dobra, da bi bila ocenjena za strateško.
               Kljub temu je odziv Vlade ustrezen in nujen, si pravzaprav ne predstavljam, da bi
               preprosto dvignili roke in rekli, je pač stvar zasebnega kapitala in odločitev kaj se
               bo z Mercatorjem zgodilo in je pač stvar trga kaj se bo zgodilo z dobavitelji, kaj se
               bo zgodilo z zaposlenimi, predvsem v prehrambno-predelovalni industriji.</p>
               <p>Da ne vlečem razprave tudi sam dlje kot je potrebno, ocenjujem, da so pomisleki in
               predlogi, ki so jih predstavili tako Državni svet kot prisotna predstavnika
               gospodarstva, zelo tehtni in smiselni in razumem, da jih v amandmajski obliki danes s
               strani ministrstva najverjetneje ne bomo dobili sčiščenih, se mi pa zdi, da glede na
               to, da gre za nujni postopek, je to ključno za naslednjo obravnavo in da bi morali
               razmisliti o tem, da se po potrebi to smiselno razširi, če je mogoče. Gre seveda za
               zakon, ki niti ni pretirano obsežen z eno samo bistveno točko ampak, če bo na koncu
               brezzobi tiger, bo res lahko samo piar in temu se je treba izogniti, ker dejstvo je,
               da je interes, da je to samo poteza, da je Slovenija pripravljena odreagirati brez
               resne osnove, da to tudi stori, ni nikomur v interesu. </p>
               <p>In še tista stvar, ki jo bomo vsekakor morali popraviti, zakon sam omogoča Vladi, da
               predlaga in da sodišče imenuje pooblaščenca ali kakorkoli bomo to imenovali,
               izrednega člana, članico uprave. Zelo pomembno je, da to Vlada lahko stori z imenom
               in priimkom ne, da Vlada predlaga imenovanje, potem bomo pa razmišljali koga in zelo
               pomembno je, da se v sam zakon vnese tudi ustrezna določba o tem, da Vlada lahko
               pokliče to osebo na zagovor, da jo lahko tudi odpokliče, če z njegovim delom ni
               zadovoljna, da se ne bomo potem ob morebitnem imenovanju spraševali zakaj kdo kar
               naenkrat potem, ko je imenovan, izgubi interes za zastopanje javnosti in Vlade v sami
               družbi, sicer bomo pa, logično je, Mercator je potrebno zaščititi, niti ne toliko
               Mercator kot je potrebno zaščititi dobavitelje, podizvajalce in seveda vse, ki so
               posredno in neposredno odvisni od te družbe in zakon bomo podprli.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp15">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Želi še kdo razpravljati k 1. členu in odprtemu oziroma amandmaju?<stage type="mag"/>(nadaljevanje) Mag. Marko Pogačnik, potem pa…</p>
            </sp>
            <sp xml:id="SDT7-OZG-nujna-47-2017-04-21.sp16">

               <speaker>MAG. MARKO POGAČNIK (PS SDS):</speaker>

               <p>Ja, spoštovana predsednica, hvala za dano besedo. Spoštovani minister, gostje!</p>
               <p>Zdaj, v Slovenski demokratski stranki takšnega predloga zakona ne moremo podpreti.
               Zakon smo prepričani, da ni v skladu z ustavo in da tudi, bi rekel posega v predvsem
               zasebno lastnino, ki je ena izmed, bi rekel ključnih zadev demokratične države, zato
               tudi nismo vlagali, bi rekel nobenih amandmajev.</p>
               <p>Zdaj, prepričani smo, da tudi mnenje Zakonodajno-pravne službe dovolj jasno, zgovorno
               pove, da ta zakon pač ne more iti skoz. Mi smo prepričani, da gre, bi rekel predvsem
               za zelo nevarna razmerja, kajti če se ta zakon na nek način uveljavi, to pomeni, da v
               naslednjem koraku, bog si ga ne daj, Vlada lahko poseže še po kakšnih drugačnih
               apetitih.</p>
               <p>Glejte, jaz samo povem, da Slovenija je za denacionalizacijo plačala precej milijard
               in denacionalizacija je posledica nacionalizacije, ki je bila narejena po letu 1945
               in ta zakon, ta korak se meni zdi, bi rekel, da gre v to smer. In slovenska
               odškodninska družba je leta 2005 morala 13% delež Mercatorja prodati predvsem zaradi
               obveznosti, ki mu jih je nalagal Zakon o denacionalizaciji. In jaz sem prepričan, da
               bi se Slovenija, bi rekel iz te nevarne prakse morala nekaj naučiti. In posledica
               nacionalizacije je tudi razprodaja slovenskega državnega premoženja.</p>
               <p>Sam zakon je zame, bi rekel neustrezen, ne glede na pojasnila, mene preseneča po eni
               strani ja, po drugi strani ne, seveda, da dobavitelji podpirajo takšen zakon.
               Verjetno se pač tukaj grejo za njihovo zaščito, vendar jaz sem prepričan, da je
               potrebno tukaj upoštevati vidik zasebne lastnine. Če le malo spremljamo, bi rekel vse
               te medije, tudi predvsem na Hrvaškem, sem jaz prepričan, da danes še Hrvatje ne vejo
               točno kje je Agrokor in kakšna je lastniška struktura Agrokorja. Zdaj, spoštovani
               minister, jaz ne vem, če vi poznate strukturo mreže vseh teh Agrokorjevih kampanj,
               jaz sem si jo natisnil, ko je bila objavljena, bi rekel zdaj v zadnjem obdobju in s
               tega vidimo, da ta struktura je precej zapletena in da tudi bi rekel, po mojem na
               Hrvaškem točno ne vejo katera družba točno obvladuje, bi rekel Agrokor, katera firma
               obvladuje Mercator. Po zadnjih informacijah naj bi celo sam Todorić preko podjetja na
               Nizozemskem obvladoval 30 % delež Mercatorja. In na kakšen način vstopati zdaj v eno
               zasebno lastnino, jaz mislim, da je tukaj napaka. In tudi tam sam zakon, ko bereš,
               jaz sem prepričan, da Zakon o gospodarskih družbah v Sloveniji, bi rekel na nek način
               dovolj ščiti hčerke pred izčrpavanjem mame. In tudi bi rekel zadnja seja nadzornega
               sveta, ki je bila, ni ugotovila, bi rekel nekih nepravilnosti. Jaz verjamem, da
               situacija je zapletena, situacija je, bi rekel kritična, bi rekel tako za
               dobavitelje, ki so, bi rekel v eni težki dilemi, na kakšen način zdaj poslovati
               naprej. Vendar ne vem ali boste zaščitili, bi rekel tudi slovenske dobavitelje, ki so
               pa poslovali recimo s Konzumom in pa z ostalimi podjetji v okviru skupine Agrokor. Se
               mi zdi, da dol bodo tej slovenski dobavitelji bistveno večji problem imeli in da
               Mercator kakor ste že sami ugotovili in tudi, bi rekel prisotni gostje, da danes
               Mercator posluje nekako tekoče in da tudi izjava dobavitelja je, da pač poravnava
               svoje tekoče račune. In res jaz ne vem zakaj je potreben ta zakon. Jaz mislim, da ta
               zakon je velika verjetnost, da bo padel na Ustavnem sodišču, kajti tukaj gre za
               eklatanten poseg v zasebnost in res ne vem na kakšen način si lahko privošči Vlada,
               da imenuje preko sodišča izrednega člana uprave v neko zasebno lastnino. Jaz sem
               prepričan, da Vlada, če se odloči tukaj za en del reševanja, da bi <stage type="mag"/>(nadaljevanje) bila potrebno, ne vem, razmisliti o
               drugih ukrepih, ki so na voljo. Denar na mizo pa se poskuša zadevo odkupiti denar.
               Ampak ne z davkoplačevalskim denarjem. Naj se najdejo pač junaki, ki bodo to zadevo
               kupili. Težko pa bi rekel z zdaj nekimi sistemskimi zakoni tukaj bi rekel zadevo
               dati. Kajti tu so nevarna razmerja. In potem ne vem vsem zakon napiše, Vlada imenuje
               ta izredni član uprave bo moral biti pa plačan še iz strani družbe. To je v bistvu
               kot ne vem da odločili da boste dali enega skrbnika v eno privatno hišo, da bo nekoga
               malo kontroliral, lastnik hiše bo moral pa potem tega skrbnika še malo plačati, zato
               ker se je ta Vlada odločila. Jaz mislim, da so to izredno nevarna razmerja in da se
               je kot sem rekel, takšnega zakona, bi rekel, ne samo z amandmajem, ampak zakona v
               celoti ne bomo mogli plačevati. Prepričan sem pa da ne vem, tudi ta sam zakon je bolj
               kot ne PR, predvsem Stranke modernega centra bi rekel samega efekta, same teže pa sam
               ta zakon nima. In jaz res ne vem kako bo, bi rekel, ta član, ki ga tukaj notri
               predlagate izredne uprave recimo nadzoroval recimo ali so ne vem nabavne cene, ki bo
               Mercator nabavljal recimo, ne vem, od Pik Vrbovca, ustrezne ali ne. Kako boste vi
               ocenili ali je ne vem kilo šunke po ustrezni ceni ali ne. Tukaj lahko tudi pride do
               nekega izčrpavanja vsega. Ali boste vi, ne vem, ta izredni član uprave onemogočil
               recimo, da Mercator Pik Vrbovec plačuje po predračunu, slovenske dobavitelje pa
               recimo po 120 dnevih? To so vsi momenti ko ne… Glejte tukaj gre za zasebno lastnino
               in jaz mislim, da je to precejšen poseg notri in tega dela, bi rekel, res ne moremo
               podpreti in jaz sem prepričan, da tudi vaš obisk v Srbiji s srbskim premierjem in
               ostalimi zadevami, vsaj po mojih informacijah, niti ena izmed teh držav, katere je
               vpletena še skupina Agrokor, da ne pripravlja podobnega zakona ampak da se bodo
               osredotočili na obstoječo zakonodajo, ki je pač legitimna.</p>
               <p>Toliko za enkrat.</p>
            </sp>
            <sp xml:id="SDT7-OZG-nujna-47-2017-04-21.sp17">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Minister izvolite, imate besedo.</p>
            </sp>
            <sp xml:id="SDT7-OZG-nujna-47-2017-04-21.sp18">

               <speaker>ZDRAVKO POČIVALŠEK:</speaker>

               <p>Želel bi zaradi aktualnosti vsebine, ki jo je gospod mag. Pogačnik zdaj podal, kljub
               vsemu na kratko odgovoriti takoj. </p>
               <p>Glejte največje tveganje in največji riziko, ki ga imamo, je v tem, da lastnik
               Mercatorja insolventen. To je tista ključna zadeva, ki je pri tej zadevi
               problematična. Drugič, to kar sem na koncu rekli, Mercator Slovenija je lastnik
               Mercatorja Hrvaška, Mercatorja Bosna, Mercatorja Srbija in Mercatorja Črna Gora in od
               Mercator Slovenija je odvisna vsa zgodba v omenjenih državah. Ključno kar pa je,
               govorite o zasebni lastnini. Z aktiviranjem zakona Leks Agrokor je upravljanje
               Mercatorja prevzela Vlada sosednje države Agrokorja in Mercatorja, kajti pooblaščenec
               te Vlade je skupščina Mercatorja in mi mislimo, da je ta ukrep sorazmeren in da je
               naša dolžnost, da tak koncernski privilegij, ki je v normalnih razmerah normalen in
               mogoč, potrebno za čas insolventnosti mame omejiti oziroma smatramo, da imamo na
               zakoniti podlagi možnost onemogočiti sanacijo Agrokorja na plečih Mercatorja. Samo za
               to gre.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp19">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Replika mag. Marko Pogačnik.</p>
            </sp>
            <sp xml:id="SDT7-OZG-nujna-47-2017-04-21.sp20">

               <speaker>MAG. MARKO POGAČNIK (PS SDS):</speaker>

               <p>Ja hvala spoštovana predsednica.</p>
               <p>Zdaj kakor jaz vem precej podjetij, ne samo Mercator, deluje v Srbiji, ki so pod
               okriljem, bi rekel, še Agrokorja, ne samo Mercator. Kar nekaj podjetij je še dol. In
               Srbija ne razmišlja o nekih podobnih zakonih. Okoli drugih zadevah pa, bi rekel, kot
               vemo v Sloveniji Zakon o gospodarskih družbah ščiti hčerke <stage type="mag"/>(nadaljevanje) pred izčrpavanjem mame. In tukaj je precej, bi
               rekel, striktno tudi Zakon o gospodarskih družbah napisan, prepričan sem no, pa da ti
               posegi, ki ste jih vi notri napisali, da na nek način so PR zgodbe, poseg v zasebno
               lastnino, ne pa ščitijo, bi rekel, nujnih zadev. Povejte mi na kakšen način boste vi
               oziroma ta izredni član uprave ugotavljal ali cena nabavna od enega izmed skupin
               Agrokorja ustrezna ali ne in ali ta, bi rekel, član izredne uprave lahko prepreči, da
               recimo Mercator kupuje po predračunu blago iz skupine dobaviteljev, ki jih obvladuje
               Agrokor?</p>
            </sp>
            <sp xml:id="SDT7-OZG-nujna-47-2017-04-21.sp21">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo predajam gospodu Urošu Priklu.</p>
            </sp>
            <sp xml:id="SDT7-OZG-nujna-47-2017-04-21.sp22">

               <speaker>UROŠ PRIKL (PS DeSUS):</speaker>

               <p>Hvala lepa za besedo in dobro jutro vsem.</p>
               <p>Mi bomo seveda podprli ta predlog zakona. Ne ocenjujemo ga kot marketinško potezo
               ampak kot en ukrep zato, da se ne bi zgodilo to, da bi bili prizadeti naši
               dobavitelji, posredno seveda ljudje, ki od tega živijo in da ne bi od tistih, nekaj
               tisoč nekaj par tisoč zaposlenih, ki v družbi Mercator deluje in tudi nekakšno drugo
               družbo, kar se lahko zgodi v prihodno pa "nedaj bože", zato bomo predvsem podprli ta
               zakon, ker ščiti v končni fazi seveda ljudi.</p>
               <p>Zdaj ali način najprimernejši, najustreznejši, mene so ti argumenti prepričali, da
               boljše alternative v tem trenutku seveda nimamo. Tako da, nekaj pa je seveda potrebno
               narediti. Jaz sem zadovoljen, da se je ugotovilo na Mercatorjevi skupščini, da za
               enkrat še ni prišlo do izčrpavanja, do škodovanja družbe in seveda, da bo tako tudi
               ostalo. Ampak za vsak primer pa je seveda primerno nekaj narediti in ne zgolj stati
               ob strani in gledati. Seveda se tukaj ne bi spuščal v 50/60 let nazaj in razmišljal,
               da je to neke vrste nacionalizacija, ker to seveda za moj okus ni, ker se ta… Ne, ne
               informacijska ampak izredni pooblaščenec pač napoti v družbo z omejeno, torej z
               omejeno pristojnostjo in ščiti zgolj tiste interese, torej interese podjetja zaradi
               insolventnosti matere ne bi prišlo seveda do najhujšega.</p>
               <p>Sicer zdaj malo postopkovno, seveda gospa ima malo težav, ker tu smo zdaj na mizo
               dobili cel kup enih papirjev, govorim o amandmajih. Vsi pa so datirani bodisi 20.,
               malo popravljeno pa 21., tako da bom preslednica prosil, da boš na koncu nam povedala
               po katerih amandmajih, ker zdaj ne bom šel primerjalno gledati, kakšna je razlika o
               katerih bomo glasovali, več ali manj pa so vsi redakcijske narave, kolikor sem uspel
               razbrati, razen in tukaj pa seveda imam vprašanje in tudi morebitno rešitev ponujam,
               pri, saj lahko gremo malo širše pri 1. členu? Lahko, ok. 5. amandma odbora k 5. členu
               govori soglasno sprejemanje, sprejemanje odločitev. Zdaj tu bi jaz res prosil
               pojasnilo kaj to pomeni. Najbrž želimo tukaj na nek način, če lahko pod nevednicami
               govorim, doseči veto tega našega državnega poobla… Izrednega člana, izrednega člana
               uprave. Bojim pa se, da tako kot je v predlogu, predlogu amandmaja odbora zapisano,
               da ta soglasno lahko tudi drugače "pointerpretiramo", namreč, da lahko ta izredni
               pooblaščenec ostane v manjšini. Kaj potem v tem primeru, če ni te soglasne odločitve,
               zato bi veljalo mogoče razmisliti, da na mesto besedice soglasno, ki je v navednicah
               v amandmaju 5. člena, 5. člena zakona, napišemo ob soglasju torej… Ob soglasju
               pooblaščenca oziroma izrednega člana uprave. Mogoče zgolj v razmislek. In to in
               predvsem to, da ne bi bilo različnih interpretacij, ko bo že to takšnih spornih ali
               pa deljenih morebitnih odločitev v upravi prihajalo.</p>
               <p>Toliko za enkrat.</p>
               <p>Hvala lepa.</p>
            </sp>
            <sp xml:id="SDT7-OZG-nujna-47-2017-04-21.sp23">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Replika mag. Marko Pogačnik.</p>
            </sp>
            <sp xml:id="SDT7-OZG-nujna-47-2017-04-21.sp24">

               <speaker>MAG. MARKO POGAČNIK (PS SDS):</speaker>

               <p>Ja, spoštovana predsednica, hvala za dano besedo.</p>
               <p>Zdaj samo toliko kolegu Priklu. Že obstoječi ZGD govori, da vsak direktor pa član
               uprave mora delovati v dobro družbe. Družba Mercator je v Sloveniji in mora delovati
               kot tudi obstoječa <stage type="mag"/>(nadaljevanje)
               uprava v dobro družbe, v dobro podjetja, ne da bo zdaj po vaši interpretaciji Vlada
               nastavila pa nekoga, ki bo pa deloval v dobro te družbe. To je malo smešno.</p>
            </sp>
            <sp xml:id="SDT7-OZG-nujna-47-2017-04-21.sp25">

               <speaker>PREDSEDNICA ANDREJA POTOČNIK:</speaker>

               <p>Besedo predajam Marku Ferlugi, pripravi naj se mag. Bojan Krajnc.</p>
            </sp>
            <sp xml:id="SDT7-OZG-nujna-47-2017-04-21.sp26">

               <speaker>MARKO FERLUGA (PS SMC):</speaker>

               <p>Dobro jutro, lep pozdrav vsem! </p>
               <p>O čem danes govorimo? Da bo jasno… / oglašanje iz dvorane/ Mi govorimo danes, ja,
               imaš prav, Franci, ne samo o šunkah ampak o eni družbi, ki zaposluje 6 tisoč ljudi,
               če štejemo potem še dobavitelje in poddobavitelje in ves ta sistem, ki ga
               zaokrožujejo, je več kot 10 tisoč ljudi in prometa, ki je večji od milijarde. To se
               pravi, da gre za neko družbo, ki ima sistemskega pomena za Slovenijo. Ja, je
               privatna. Ampak namesto, da bi v tem trenutku stopili skupaj vsi, za naš slovenski
               interes, so, bom rekel tako imenovani domoljubi in vsi skupaj začeli neke druge
               akcije in imajo neke pomisleke in ne vem kaj.</p>
               <p>Zdaj, zanimivo je, da glede na preteklost predstavniki SDS pravijo, da gre za en piar
               Vlade, SMC, kakorkoli že. Jaz nasprotno pač mislim, da gre za neko odgovorno dejanje
               te Vlade in konkretno tega ministra, da je vse popolno s tem zakonom, kot pri vseh
               zakonih zagotovo ni ampak jaz to jemljem kot neko odvračalno gesto, kot neko
               preventivo, ki je boljša kot kurativa glede na to kar se nam lahko zgodi in kako
               lahko zatrese nek temelj gospodarstva tule pri nas in če govorimo naprej, je največji
               pomen pri tem, da ta zakon skuša ščititi družbo sistemskega pomena pred izčrpavanjem.
               Debate o tem ali krši zasebno gospodarsko pobudo ali krši karkoli drugega, jaz
               mislim, da je v zakonu eksplicitno navedeno, da se ta izredni član ne bo smel
               ukvarjati z rednimi posli družbe in da je to prepuščeno upravi, ki deluje.</p>
               <p>Naslednja zadeva, ki je pomembna pri tem, je treba povedati, da seveda si vsi želimo,
               da bo Agrokor uspešno saniran in to. To ni nobenega problema, ampak v osnovi pa
               moramo zaščititi, bom rekel naše, slovenske interese in to je Mercator in ljudje, ki
               so zaposleni v njem, da ne govorimo o njihovih družinah. Zdaj, če gledamo zakon kot
               tak, sledi nekemu minimalnemu posegu v lastninsko pravico in mislim, da je sorazmeren
               glede na število delovnih mest in neposreden… In, ki imajo neposreden vpliv na
               gospodarske in socialne razmere v Sloveniji. Zdaj, če t oni dovolj in če tukaj imamo
               raznorazne pomisleke kako in kaj ukrepati in če govorimo o tem, da to ni odgovorno
               dejanje, poleg tega, da smo danes slišali tudi predstavnike dobaviteljev, kaj vsi
               menijo o tem, jaz ne vem kje so še taki veliki zadržki, da tega ne podpremo. Tako, da
               izgubljati prevelikih besed na račun tega zakona, jaz mislim, da nima pomena. Mi v
               SMC jasno, da ga bomo podprli in mislim, da je to pravi pristop, ki se ga da
               aplicirati tudi še na kakšna druga podjetja, ki imajo tako veliko število zaposlenih,
               lahko tudi Cimos, če govorimo.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp27">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo predajam mag. Bojanu Krajncu, pripravi naj se Jožef Horvat.</p>
            </sp>
            <sp xml:id="SDT7-OZG-nujna-47-2017-04-21.sp28">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospa predsednica. Lep pozdrav vsem skupaj!</p>
               <p>Začel bi z eno politično konotacijo, ki jo je nakazal že minister, ko je govoril o
               tem kje je pravzaprav težišče tega kar se danes dogaja, to seveda ni v Republiki
               Sloveniji ampak v Republiki Hrvaški. Naj ob tem samo opozorim na serijo, če sem zelo
               diplomatski in previden in uporabim besede dokaj težavnih odnosov in primerov, ki smo
               jih v vsej zgodovini imeli, pa jih še vedno imamo z Republiko Hrvaško in od katerih
               se velika večina nahaja na nekam sodišču, potem lahko rečem, da je ta predlog zakona
               ustrezen političen odgovor na naša razmerja s sosedo ob tem, <stage type="mag"/>(nadaljevanje) da ponavljam to kar je opozoril minister,
               da je seveda vlada Republike Hrvaške imenovala pooblaščenca, ki ima vlogo skupščine
               tudi za Mercator in da je seveda najmanj to potrebno storiti kar je s tega, s tem
               predlogom zakona storjeno. Če bi sam bil na mestu ministra, pa seveda nisem, bi
               seveda šel celo dlje in bi podobno in razmišljal o podobno močni karti, kot jo je
               uporabila Republika Hrvaška, ampak glede na to, da nisem, ocenjujem ta, ocenjujem ta
               predlog zakona kot sorazmeren, kot ga je opredelil tudi minister in seveda zagotavlja
               dovolj možnosti zato, da se poskuša storiti to kar je bilo v uvodni obrazložitvi
               povedano, kar je tudi predmet tega zakona, da pa seveda ne ponuja zakon sam nobenih
               garancij zato, da bo to v resnici uspešno glede na opozorila oziroma pojasnila ali pa
               predloge predvsem gospoda Šemunke, da seveda obstaja vrsta drugih načinov zato, da se
               obide to kar bi pravzaprav izredni član uprave lahko storil ko bo seveda postavljen
               oziroma imenovan.</p>
               <p>V zvezi s postopkom imenovanja in s 4. člena seveda pozdravljam določbe, ki govorijo
               o tem, da Vlada Republike Slovenije predlaga okrožnemu sodišču v Ljubljani, Oddelku
               za gospodarsko pravo v nepravdnem postopku, to imenovanje tukaj smo pri sodišču. Zelo
               pomembno je, da vključimo sodišče v ta postopek in to seveda pomeni, če se navežem na
               amandma Nove Slovenije k 4. členu, ki sodišče izključuje, da je to potreben pogoj
               zato, da sodišče kot vsako sodišče lahko v postopku presoje tega predloga uporabi
               tudi seveda presojo ustavnosti in se lahko takrat obrne tudi na ustavno sodišče. Mi
               smo že večkrat v Državnem zboru ob sprejemu nekih drugih zakonov bili soočeni z
               opozorili o ustavni spornosti nekaterih členov. Nekateri zakoni so romali na Ustavno
               sodišče in prav je tako. Zato ga imamo. Da pa bi zdaj tukaj na tem mestu presojali
               kaj je ustavno sporno in kaj ni, pa seveda ni na mestu.</p>
               <p>Zdaj opozoril bi še na nek drugi kontekst dogajanja v zvezi z Agrokor in Mercatorjem,
               in to je zunanje politični. Vlade Republike Slovenije se je zelo hitro odzvala na to
               kaj se na Hrvaškem dogaja. Ne samo s PR ampak tudi dejanske aktivnosti ministra so
               potekale in potekajo na to temo. To se mi zdi zelo pomembno, da z dogovorom v regiji
               poskušamo doseči to, da seveda ne pride do nekih zelo črnih scenarijev. Zato seveda
               želim v tej razpravi tudi spodbuditi Vlado, da nadaljuje v tej smeri.</p>
               <p>Sam bom seveda ta zakon podprl.</p>
               <p>Hvala lepa.</p>
            </sp>
            <sp xml:id="SDT7-OZG-nujna-47-2017-04-21.sp29">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo predajam gospodu Jožefu Horvatu, pripravi naj se Jan Škoberne.</p>
            </sp>
            <sp xml:id="SDT7-OZG-nujna-47-2017-04-21.sp30">

               <speaker>JOŽEF HORVAT (PS NSi):</speaker>

               <p>Hvala lepa za besedo spoštovana gospa predsednica.</p>
               <p>Drage kolegice in kolegi, spoštovani gospod minister, sodelavci, dragi gostje lep
               dober dan vsem skupaj v imenu Poslanske skupine Nove Slovenije.</p>
               <p>Premije je prišel pred kamero in je povedal z Mercatorjem je povezanih okoli 100
               tisoč delovnih mest. Hvala kolegu Marku Ferlugi, ki je le nekoliko bolj natančen in
               je povedal 6 tisoč ljudi je zaposlenih v Mercatorju. Seveda jaz znam tudi
               multiplicirati in kakorkoli multipliciram, do 100 tisoč ne pridem. Torej pomembno je,
               da politika vendarle enkrat začne govoriti resnico, da ne zavaja. Populizem je zelo
               nevaren. Včeraj smo imeli Nova Slovenija tradicionalno medijsko noč in izjemno
               uspešno okroglo mizo z naslovom "Politika in mediji v času populizma." Čas populizma
               je danes. Nekateri ste bili tam in veste, da govorim resnico. <stage type="mag"/>(nadaljevanje) Seveda, kdo pa ni za to, da se zaščiti
               delovna mesta? Kdo pa ni za to, da se ne bi zaščitilo slovenske dobavitelje? Kdo ni
               za to? Vsi smo za, vsi smo za, ampak gospe in gospodje, najbrž ste zdaj že vsi dobili
               kavo in se spomnite tisti, ki ste bili v prejšnji koaliciji in ste prodali Mercator,
               komu ste prodali. Komu? Kdo je Ivica Todorić? Jaz bi tudi rajši tukaj govoril, in
               veliko govoril, če bi bili na zaprti seji. Ne želim dodatnih mednarodnih incidentov.
               Danes se tukaj nekateri sprenevedate po nekaj mesecih oziroma nekaj letih. Nam
               očitate, da smo mi, Nova Slovenija za razprodajo. Nikoli, mi pravimo, privatizacija
               je način iskanja odgovornih lastnikov. Odgovorimo si, ali je Ivica Todorić odgovorni
               lastnik? Berite hrvaške medije, kaj dela hrvaška Vlada s svojim zakonom. Ustavna
               strokovnjakinja včeraj piše: "Hrvaška Vlada je zaščitila interes porodice Todorić."
               Upam, da vsi razumemo, o čem govorim. Ampak danes to ni tema. Ali pa tudi je.
               Poglejte, Ivica Todorić je najmočnejša persona v sosednji, v naši južni sosedi.</p>
               <p>Dobro, danes rešujemo napako, ki ste jo nekateri zakuhali v prejšnjem mandatu.
               Sprašujem, ali je izčrpavanje hčerke s strani matere zakonito po danes veljavnih
               zakonih ali ni zakonito? Če je zakonito, potem moramo spremeniti zakon, da bomo to
               sankcionirali. Vi znate sankcionirati tistega, ki ne izda računa za eno kavico –
               mislim na davčne blagajne -, in tam uničite eno vaško gostilno, če se pač zgodi, da
               kupec kavice slučajno s časopisom, ki ga bere, račun pomete na tla in ga potem ne
               vzame s seboj, zunaj ga pa čaka inšpektor. Tisoč evrov dobi "kelnarica", tisoč 500 pa
               gostilničarka, vaška gostilna. To so vaše rešitve. Dajmo se malo streznit, ura je že
               osem, in se zbudit, tako da… / oglašanje iz dvorane/ Ja, saj vem, da vam ni všeč, kar
               govorim, za tem, kar govorim, pa stojim.</p>
               <p>Te mednarodne primerjave, ki so tukaj v tem zakonu, Avstrija, Nemčija, recimo. Z
               avstrijskim Zakonom o spremembi insolventne ureditve in prav tako Nemčija, Nemčija je
               v svojem Zakonu o insolventnih postopkih… Mercator ni insolventen. Hvala bogu,
               Mercator je dobro podjetje, dobro podjetje, je tudi moja trgovina ali pa ženina, če
               sem bolj točen, tudi moja družina tam kupuje in smo zadovoljni, vsaj za en segment.
               Tudi mene skrbi, kaj bo s slovenskimi dobavitelji. Teh je na letni ravni, če so moji
               podatki točni, za približno 500 milijonov. Res pa je, res pa je, da je poslovanje
               Mercatorja s slovenskimi dobavitelji dramatično padlo v času, kar je Mercator prevzel
               ta neodgovoren lastnik, sem zelo jasno povedal.</p>
               <p>Toliko v tem uvodnem delu o našem amandmaju, kjer dejansko, saj poznate, kakšno je
               naše stališče do zasebne lastnine, poskušamo zadevo nekako sanirati, da bi le bila
               vsaj kolikor toliko podobna ali pa skladna, če smem, s korporativnim upravljanjem, se
               pravi z zakonodajo, ki regulira korporativno upravljanje, in seveda tudi v skladu s
               slovensko Ustavo.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp31">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Repliko ima gospod Marko Ferluga.</p>
            </sp>
            <sp xml:id="SDT7-OZG-nujna-47-2017-04-21.sp32">

               <speaker>MARKO FERLUGA (PS SMC):</speaker>

               <p>Hvala.</p>
               <p>Jaz se moram popravit, res sem povedal šest tisoč, ampak to velja za zakonske okvire,
               dejansko zaposlenih, sem preveril še enkrat tudi preko interneta in preko ministra,
               se pravi zaposlenih direktno <stage type="mag"/>(nadaljevanje) v Mercatorju je deset tisoč ljudi in potem se
               multiplicira, dobavitelji in poddobavitelji. Tako da samo toliko, da bo jasno.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp33">

               <speaker>PREDSEDNICA ANDREJA POTOČNIK:</speaker>

               <p>Besedo predajam gospodu Janu Škobernetu, pripravi naj se dr. Franc Trček.</p>
            </sp>
            <sp xml:id="SDT7-OZG-nujna-47-2017-04-21.sp34">

               <speaker>JAN ŠKOBERNE (PS SD):</speaker>

               <p>Najlepša hvala, spoštovana predsednica.</p>
               <p>Mislim, da je pomembno, da postavimo v kontekst dve tezi, ki se po moji oceni napačno
               interpretirata, pa ne samo danes, precej pogosto v družbi in v zboru kot takem. </p>
               <p>To je najprej predpostavka o absolutnosti pravice do zasebne lastnine, ki da je nad
               vsem in neomejena. Daleč od tega. Če preberete 67. člen Ustave, tam jasno piše, da je
               tako pridobivanje kot uživanje pravic zasebne lastnine omejeno z ekonomsko,
               gospodarsko, okoljsko in socialno funkcijo. Torej, ni absolutna pravica. Absolutna
               pravica je pravica do življenja, ta je neodtujljiva vselej, ne glede na vse, človeku
               je ne smeš vzeti. Zasebna lastnina je pa podvržena presoji, ali je uživana skladno z
               gospodarskimi, okoljskimi in socialnimi komponentami. Zdaj, ali kdo želi brati to
               Ustavo, ki jo imamo napisano z razlogom, ali ne, je stvar vsakega posameznika. In ja,
               v ZGD in še kje je že vse zapisano, ampak država je v izrednih situacijah dolžna
               ravnati tudi kot odgovorni nadzornik, nekdo, ki mora poskrbeti, da se ne zgodi, da
               vsi vidimo tatu, ampak čakamo, da se tatvina dokončno zgodi z možnostjo, da pobegne
               ali da nastanejo posledice, ki so kasneje nepopravljive ali težko popravljive, ali
               bistveno vplivajo na javni interes in povzročajo še večjo škodo. Zdaj, ali je to
               takšna situacija ali ne, bo vsak presojal po svoje. Mi ocenjujemo, da je situacija, v
               kateri je hrvaški Sabor že sprejel lex Agrokor, v kateri je, žal se tukaj ne morem
               strinjati s kolegom Pogačnikom, premier Vučić oziroma zdaj predsednik Republike
               Srbije Vučić napovedal vse ustrezne ukrepe za zaščito srbskih podjetij, ki sodelujejo
               z Agrokorjem, pa govorimo o državi, ki ni članica Evropske unije, in ima eno najbolj
               protekcionističnih zakonodaj na področju gospodarstva, ki jo seveda bistveno
               liberalizira, ampak ne pozabite, ni podvržena nobenim obveznim in resnim presojam s
               strani Evropske komisije in potencialnim sankcijam zaradi kršitev notranjega trga,
               ker del tega še ni. Seveda je logično, da bo po taki najavi in po ukrepih hrvaške
               Vlade in hrvaškega Sabora ob dejstvu, da, ja, multiplikativni učinek Mercatorja lahko
               pride na sto tisoč, saj Mercator ne vpliva samo na zaposlene, vpliva na dobavitelje,
               vpliva na družine, bistveno vpliva tudi na potencial rasti in na stabilnost panog, ki
               so od njega tako ali drugače odvisne. Zdaj, da bi Vlada rekla, mi na to ne bomo
               odreagirali, ker obstaja možnost, da smo se v oceni, da je to dovolj resna situacija,
               zmotili, čeprav sta vsaj dve sosednji državi že sprejeli izjemno radikalne ukrepe,
               jaz bi se upal trditi, da bi bilo nekaj narobe z našo Vlado in našimi ministri. Ne
               gre za tu nakup neke ograje, kjer se lahko sprašujemo, ali je prav, da je to tajno
               ali bi moralo biti javno naročilo. Še najmanj to, da… Mislim, preprosto, zasebna
               lastnina je po Ustavi, seveda lahko rečete, tudi sveta, ni pa absolutna in hudo
               narobe bi bilo, če bi bila.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp35">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Dr. Franc Trček, izvolite, imate besedo. Pripravi naj se gospod Uroš Prikl.</p>
            </sp>
            <sp xml:id="SDT7-OZG-nujna-47-2017-04-21.sp36">

               <speaker>DR. FRANC TRČEK (PS ZL):</speaker>

               <p>Hvala, hvala za besedo.</p>
               <p>Me veseli, da je moj bivši študent začel brati Ustavo, zdaj bom začel pri Ustavi. 67.
               člen noveliranja ZVO, ko sem tulil, da je izhajajoč iz tega noveliranja ZVO, ki uvaja
               vrzel umazanih tehnologij, ki je po direktivi možna, ne pa nujna, protiustavna, pa
               sem bil takrat bolj osamljeni Mohikanec v tem Državnem zboru. Dobro, vrnimo se nazaj
               k Agrokorju.</p>
               <p>Mati, hčer… Mati je bila že dolgo mačeha za številne zaposlene, če se tako izrazim.
               Zdaj, kolega Ferluga je govoril<stage type="mag"/>(nadaljevanje) skozi neke medicinske metafore, preventiva, kurativa. Če
               se pogovarjamo medicinsko, mi se zdaj pogovarjamo o paliativni oskrbi, odkrito
               povedano. / smeh v dvorani/ Ja, ni smešno, jaz bi bil vesel, če bi bilo smešno, ampak
               ni. Če gremo malo nazaj, zelo na kratko, v zgodovino, denacionalizacijo, vemo, katera
               Vlada jo je zakuhala pod gospodom Peterletom, pa sem že včeraj govoril, takšne
               denacionalizacije si ni mogla privoščit Nemčija, ker enostavno ni dovolj bogata, mi
               verjetno smo. Pa cela ta zgodba okrog Mercatorja, spet vemo, katera Vlada, prva
               Janševa, je zakuhala, ko je pa pač po dolgem času prišla do svojega kosa pogače in se
               je brez tega zdaj na dolgo in široko pogovarjati… Nek podatek je, sem ga preveril,
               zdi se mi, da drži vodo, da je Agrokor oziroma omenjeni gospod Ivica dobival okrog 80
               % vse podpore, ki so šle od hrvaške države k sektorju, ki ga je obvladoval. To je
               država v državi, kjer še država ne ve, kaj se dogaja s to državo v državi. Potem, če
               gledate na hčerko, kako so je v zadnjem času menjala uprava… Zdaj, jaz ne bi bil rad
               grd, kot relativno mlad najstnik sem bil nekaj časa najmlajši gasilec v našem
               prostovoljnem gasilskem društvu, pa smo gasili gozdne požare, ta "zakonček" je
               približno tako zapisan, kot da imamo en "ornk" gozdni požar, pa imate par, na novo
               "ruknjenih", ki si s tisto metlo poskuša tam na vse pretege gasit, potem pa boste s
               helikopterjem še mene "ruknili" k / nerazumljivo/, kot bi rekli na enem koncu, in
               bomo nekaj naredili. Žal se tako požari dandanes ne gasijo.</p>
               <p>Seveda je neka velika godlja v celi regiji, seveda je nujno sodelovanje resornih
               ministrstev in odgovornih politikov, tako izvršilnih kot tudi… Naš razmislek, zdaj,
               nekaj teh osem členov odpira malo preveč prostora za neke populizme, ki jih jaz danes
               zjutraj ne bi zganjal. Priznam pa, da sem dve uri spal, pa sem se do štirih zjutraj
               pogovarjal v glavnem o Mercatorju na neki "čagi" NSi, če odkrito povem. Lahko rečem
               le to, da neko lastništvo samo po sebi še ne zagotavlja uspešnosti in odgovornosti.
               To je ob meni, edina v tej sobi, govorila sedanja evropska komisarka. Tudi nobene
               resne, zelo resne, če hočete, raziskave ni, ki vam bo dokazala ali pokazala, da je
               privatno lastništvo avtomatsko super, pa neka druga lastniška struktura avtomatsko
               "ne-super", če ne rečem za nič. Mi vemo, zlasti desnica bi to morala vedeti, ali tako
               imenovana desnica, kakšna je lastniška struktura nemških bank. Pa da ne bom predolg.
               Omenjala se je tudi vloga skupščine. Mi vemo, kdo odigrava vlogo skupščine glede
               DUTB, pa SDH, pa kako je odigrava, kako je ne odigrava.</p>
               <p>Zdaj, zaključil bi samo s tem. Zganjat nek populizem, seveda je tukaj multiplikator
               velik. Če ste imeli nekega akterja, ki je obvladoval dve petini trga v neki družbi,
               ki ni naredila resne gospodarske, kaj šele industrijske politike, malo po domače
               povem, na vsaki malo večji vasi smo zidali par "štacun", zdaj je ta multiplikator v
               bistvu prevelik. Pri razmišljanju o ohranjanju delovnih mest, se moramo pa tudi kaj
               naučiti iz dvajset in nekaj let zgodovine. Mi smo skušali ohranjati delovna mesta v
               tekstilni industriji, pa bi bilo bolje, če bi tiste desetine milijonov dali mogoče za
               kakšno zadrugo, pa mogoče za kakšno drugačno dejavnost, ki se zdaj recimo v Pomurju
               odvija, pa bi na ta način ustvarili več delovnih mest. Kaj hočem s tem povedati?
               Seveda bo tukaj potrebna neka finančna injekcija, dajmo biti odkriti, tudi iz
               proračuna in pomoč temu <stage type="mag"/>(nadaljevanje)
               sektorju, ampak se mi zdi, da bosta tukaj onkraj tega cenenega populizma potrebna
               zrelost in razmislek, komu in kako in kaj.</p>
               <p>Je pa tudi ena dobra stran tega nasedlega Todorića, če se tako imenuje. Ta dobra
               stran je ta, da v tej regiji politiki že nehajo bevskati, kar se recimo med Slovenijo
               in Hrvaško dogaja že 20 let. Kaj je stalnica teh 20 let? Skregali se bomo na pomlad,
               skregali se bomo na jesen, pred poletjem se bo kuna malo okrepila. Druga stalnica je
               pa – kaj? Ko se bližajo vsake volitve, se bo pa malo ropotalo z Janezom Janšo. To je
               Slovenija zadnjih 20 let. Dobro, zdaj bom ta predvolilni del pustil, ampak stanje v
               "regionu", se mi zdi, da je skrajni čas, da politiki nekako odrastemo in da se začne
               seveda ta godlja reševati s posluhom za ljudi, ljudje pa morajo končno postati tako
               pametni, da na smetišče politične zgodovine naženemo tiste, ki so to zakuhali.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp37">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo predajam gospodu Urošu Priklu, pripravi naj se gospod Tomaž Gantar.</p>
            </sp>
            <sp xml:id="SDT7-OZG-nujna-47-2017-04-21.sp38">

               <speaker>UROŠ PRIKL (PS DeSUS):</speaker>

               <p>Ja, hvala lepa.</p>
               <p>Res se nisem imel namena še enkrat oglasit, ampak vendarle. Ko poslušam to razpravo…
               Vsi bi radi pomagali zaposlenim, verjetno pravilno povzemam to razpravo, zaposlenim,
               deset tisočim, pa ni samo to deset tisoč ljudi, ki tam delajo, ampak so to njihove
               družine, pa je to nekaj tisoč ali pa nekaj par tisoč v verigi dobaviteljev. V zakonu
               je zapisano, da je to zelo visoko leteča gospodarska družba sistemskega pomena. Ja,
               okej, sistemskega pomena, ampak zelo elementarnega pomena, za moj okus. Tukaj so na
               tnalu ali pa na situ, kakorkoli hočete, življenjske eksistence ljudi. Ne bi pa seveda
               nič naredili.</p>
               <p>Kolega Pogačnik, absolutno imaš prav. V ZGD je vse zapisano, ve se, kakšen mora biti
               poslovod, kakšna mora biti poslovodeča oseba, ampak saj, a veš, tudi v cestnem
               prometu so jasno zapisana pravila, pa nihče namenoma, "kao" namenoma, ne naredi
               nesreče, pa se dogajajo smrtni primeri na cesti. Jaz mislim, da je potrebno nekaj
               narediti in še enkrat poudarjam, boljše alternative v tem trenutku, kot je ta poskus,
               da se zaščiti ljudi, predvsem ljudi, pustimo zdaj te blagovne znamke, pa te
               visokoleteče sistemske cilje, seveda ni. Tukaj mislim, da je potrebno, da stopimo
               skupaj in da dosežemo neko soglasje, nek konsenz pri neki odločitvi. Seveda bo čas
               pokazal, če je to pravilna odločitev, nisem pa zagovornik tega, da čakamo in da se
               prepustimo toku, pa saj mogoče pa ne bo, se ni zgodilo, pa saj je v interesu vseh, da
               tako ostane. Ne, potrebno je "potegnit" neke varovalke, neke ukrepe, da se tisto
               najhujše ne zgodi.</p>
               <p>Pričakujem pa še vedno odgovor, kaj pomeni tisto soglasje na soglasje in tako dalje,
               potem pa se res ne bom več oglašal.</p>
               <p>Hvala lepa.</p>
            </sp>
            <sp xml:id="SDT7-OZG-nujna-47-2017-04-21.sp39">

               <speaker>PREDSEDNICA ANDREJA POTOČNIK:</speaker>

               <p>Hvala. </p>
               <p>Gospod Tomaž Gantar, izvolite, imate besedo.</p>
            </sp>
            <sp xml:id="SDT7-OZG-nujna-47-2017-04-21.sp40">

               <speaker>TOMAŽ GANTAR (PS DeSUS):</speaker>

               <p>Hvala lepa, predsednica.</p>
               <p>Dober dan vsem.</p>
               <p>Torej, v zvezi z Mercatorjem je preteklo in na žalost tudi že odteklo veliko vode in
               je škoda razpravljati, kaj bi bilo, če bi bilo, in kar se je dogajalo, kar je bilo
               seveda marsikje že rečeno, veliko opozoril, ampak danes smo, kjer smo, in poskušamo
               rešiti, kar se na nek način rešit da. Jaz verjamem v iskrena prizadevanja Ministrstva
               za gospodarstvo, da na nek način skuša to pripeljati do točke, da v resnici ne bi
               prišlo do nekega kritičnega položaja, ki se ga je očitno v zvezi z bistveno večjim
               sistemom prva zavedla hrvaška Vlada pri zaščiti Agrokorja. Veliko je bilo govora o
               teh multiplikativnih učinkih, koliko ljudi je udeleženih in kaj to pomeni za
               gospodarstvo na tisti strani in seveda kaj pomeni tudi za naše gospodarstvo v
               Sloveniji, če bi se tudi ta del Agrokora zrušil ali pa, če bi ga lastniki <stage type="mag"/>(nadaljevanje) lahko izčrpavali na način,
               kot ga zdaj poskušamo tudi s tem predlogom zakona preprečit. Zdaj, jaz vidim tu
               predvsem, dajmo reči, zahtevno pravno vprašanje in verjamem, da se tudi ministrstvo
               zelo dobro zaveda tega, da hodimo po relativno tankem ledu, do kje smemo poseči, kje
               lahko kaj naredimo, kakšen korak, kje pa je tista točka, ki lahko definitivno pomeni,
               da tak zakon pade, če bi pretirano posegali v lastnino. Tu vidim seveda tudi
               kompromise, ki so v tem predlogu zakona, pa naj bo to, da naj bi ta član uprave
               predstavljal oziroma imel neka pooblastila samo v smislu nadzora, ne odločanja,
               nenazadnje tudi iskanje oziroma zagovarjanje lastniške spremembe, da se je lahko o
               Agrokorju govorilo kot res zasebni gospodarski družbi in da se je zdaj na nek način,
               tudi z novim zakonom na Hrvaškem, status spremenil. Če je to tudi tam postala državna
               lastnina, potem seveda najmanj, kar je upravičeno, so prizadevanja in razgovori na
               nivoju politike, ki se je vpletla na eni strani, absolutno ne vidim razloga, da se ne
               bi tudi na naši strani. Mislim, da bi bilo zgrešeno, če ne bi bilo tega poskusa in
               seveda jaz tudi zato upam, da bo na nek način ta poskus uspešen. Nenazadnje, pa
               čeprav je tukaj možnega veliko izigravanja, je prvi in velik interes seveda tudi na
               hrvaški strani, da se rešuje cel koncern, Mercator je samo del tega. Pa verjetno je
               dejstvo, da bodo prvo poskušali reševati probleme pri sebi, zato pomislek, da bi
               lahko prihajalo do izčrpavanja Mercatorja, kjer je pa še vedno glavni del verjetno
               pri nas, verjetno čisto na mestu in zato tudi ta predlog zakona na ta način podpiram
               in pozdravljam.</p>
               <p>Jaz predvsem upam, pravim, glede na to, da nisem pravnik, pa ne bom šel na medicinsko
               terminologijo, kot jo uporablja kolega Trček, ampak kljub vsemu predvsem upam, da se
               je tukaj iskalo in poskušalo v tem kratkem času najti čim več skupnih točk s stališči
               Zakonodajno-pravne službe, kako se čim bolje izogniti vsem tem pomislekom, ki so bili
               izraženi, kako na čim bolj natančen način znati že v tem predlogu opredelit, da ne bo
               možno izpodbijanje tega ključnega dela, se pravi, predvsem poseganje v zasebno
               lastnino, ker je to verjetno pač bistvo zgodbe, kjer se lahko zadeva bodisi uspešno
               izpelje ali pa se na nek način žalostno zaključi. Težko pa je zdaj razpravljati o teh
               formulacijah, glede na to, da, verjamem pri vseh težjih ali pa zahtevnejših pravnih
               vprašanjih, so enako tudi znotraj stroke stališča dokaj različna. Verjetno več, kot
               je ministrstvo naredilo in se angažiralo oziroma angažiralo tudi pravne strokovnjake,
               ki so specializirani na področju gospodarskega prava, verjetno v tem trenutku ni
               možno narediti, pa lahko mi razpravljamo, kaj se je dogajalo, pa kaj se bo, lahko
               ugibamo.</p>
               <p>Tako da iz tega stališča seveda tudi jaz predlog podpiram. Mislim, da je potreben in
               ob enem upam, da je bilo v resnici na nivoju stroke dovolj razgovorov in diskusij, da
               smo se vsaj tistim večjim pastem, zaradi katerih bi lahko ta zakon nekdo izpodbijal
               ali celo padel, uspeli izogniti, to pa je v resnici zelo strokovna zadeva.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp41">

               <speaker>PREDSEDNICA ANDREJA POTOČNIK:</speaker>

               <p>Hvala. K besedi se je prijavil še gospod Jožef Horvat.</p>
               <p>Izvolite.</p>
            </sp>
            <sp xml:id="SDT7-OZG-nujna-47-2017-04-21.sp42">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica.</p>
               <p>Seveda, saj kolega Tomaž Gantar je artikuliral praktično identične pomisleke, kot sem
               jih predhodno jaz. Pomisleke imamo in tudi jaz pošteno povem, da danes ne bi bil rad
               v vlogi ministra Zdravka Počivalška. Oči slovenske javnosti so<stage type="mag"/>(nadaljevanje) uprte vanj, da je pač potrebno nekaj
               narediti.</p>
               <p>Ampak, v redu, do zdaj smo govorili, so nas polna usta, da je potrebno pomagati.
               Seveda deset tisoč zaposlenih krat, zaradi mene, deset je sto tisoč zaposlenih,
               slovenski dobavitelji, predvsem in tako dalje, nenazadnje tudi slovenski kupci, ki so
               navezani na to blagovno trgovinsko znamko. Zdaj pa – kako? Zdaj se pa postavimo v
               vlogo člana uprave Mercatorja, ki ga bomo s tem zakonom postavili, in kaj bomo
               delali. Ob osmih pride v službo… Dajmo, čisto sistematično pogledat, kaj bo zdaj ta
               gospod ali gospa, kaj in kako bo delal. V velikih poslovnih sistemih, tukaj so zelo
               pomembni direktorji, lahko povejo, koliko je nekih plačilnih transakcij na dan.
               Najbrž finančni direktor ali kdorkoli pogleda, bil sem skoraj 25 let v gospodarstvu
               in približno vem, kako te stvari delujejo, tudi zato, ker sem pisal publikacije za
               tovrstne posle. Na računu imamo recimo pet milijonov, kaj bomo danes plačali? Zapadle
               fakture, pa še kaj. In kako bo zdaj ta filtriral, kaj je tista transakcija, ki je
               izčrpavanje, in kaj je tista transakcija, ki ni izčrpavanje? Boste rekli, da naj si
               preberem 5. člen prvega odstavka, res je. Ali imamo, ali se natančno ve, katere
               družbe so povezane z materjo? Ali se bo to v vsakem trenutku vedelo? Ko bo enkrat
               denar šel, bomo rekli, to pa je bila napaka. Ali kaj bo potem? Bomo rekli, ja, to je
               nični posel, in kaj bomo? Bomo šli na sodišče? Jaz to sprašujem, kolege in kolegice
               iz koalicije, ki strastno zagovarjate te rešitve. Prosim, povejte meni, opozicijskemu
               poslancu, kako bo to delovalo in če bom slučajno nekoč imenovan za člana uprave s
               temi pooblastili, s temi pristojnostmi, da bom razumel, kaj je bil pravzaprav duh
               zakonodajalca. Kaj je zakonodajalec mislil s tem zakonom? O tem se zelo konkretno, če
               hočete, tehnično pogovarjamo. Sam si mislim, da bo moral ta imeti najbrž eno izjemno
               dobro orodje, da bo lahko sfiltriral, kdo je kje s kom povezan. In konkretno
               vprašanje za koalicijske kolege in kolegice – ali lahko uprava Mercatorja nakaže pet
               milijonov po neki sponzorski pogodbi nogometnemu klubu Dinamo Zagreb ali Hajduk, če
               obstaja, saj ne vem več? Kaj bo zdaj? Ali bo ta rekel, aha, to je pa izčrpavanje ali
               bo rekel, ja, po zakonu je to okej?</p>
               <p>To so vprašanja, ki mene zanimajo, oziroma odgovori me zanimajo. Morda se vam zdijo
               butasta, ampak mi moramo kot zakonodajalec natančno vedeti do druge decimalke, kako
               zakon deluje. In res pričakujem te natančne odgovore, ta tehnološki postopek, kako bo
               zdaj ta član uprave deloval. Ne post festum, ampak na nek način preventivno. Ker
               veste, kaj? Ko bo enkrat denar stekel, ko bo teh pet milijonov ali pa štirideset
               milijonov nekam steklo, jih vi ne boste dohiteli. Nikoli, tudi na sodišču ne.</p>
            </sp>
            <sp xml:id="SDT7-OZG-nujna-47-2017-04-21.sp43">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo predajam gospodu Danilo Antonu Rancu.</p>
            </sp>
            <sp xml:id="SDT7-OZG-nujna-47-2017-04-21.sp44">

               <speaker>DANILO ANTON RANC (PS SMC):</speaker>

               <p>Predsednica, hvala za besedo.</p>
               <p>Lep pozdrav ministru z ekipo in vsem vabljenim, seveda kolegom poslancem in
               poslankam.</p>
               <p>Tudi danes je seveda tukaj ena gospodarska tema, ki tudi odpira določena vprašanja,
               na nek način tudi s tem zakonom rešujemo neke zgrešene poteze iz preteklosti. V tem
               primeru gre za veliko gospodarsko družbo, del neke vertikalne povezave v
               živilsko-predelovalni verigi. Tu sem dobil opomnik v celotno kronologijo dogodkov v
               zvezi s to neposrečeno zgodbo prodaje te gospodarske družbe in nekih transakcij, ki
               so se dogajale tudi <stage type="mag"/>(nadaljevanje) pod
               pokroviteljstvom nekaterih, ki so tukaj danes med nami, med poslanci, in v bistvu me
               na tak način neke teze o piaru SMC, stranke, ki se je lotila nekih problemov reševati
               operativno, konkretno z nekimi rešitvami. Tako da odziv tako Vlade Mira Cerarja,
               predvsem ministra Počivalška z ekipo, vidim tu kot pravilno potezo, sorazmeren ukrep
               in odziv na dogodke, ki so posledica zgrešenih politik na tem področju v preteklosti.
               Tako da v celoti to tezo o nekem piaru Stranke modernega centra zavračam, Vlada Mira
               Cerarja dela, gradimo drugi tir, operativno se odzivamo na določene zadeve, ki tako
               ali drugače ogrožajo naše gospodarstvo, delovna mesta in tako dalje. Tako da, bom
               zelo kratek. Ta zakon podpiram. Mislim, da gre za sorazmeren ukrep na dogodke v zvezi
               s povezavo, predvsem v zvezi, in ne bi si predstavljal, da bi mi mirno opazovali
               dogodke, ukrepe v sosednji državi, in ne bom rekel, čičali pa čakali, drugi bodo pa
               ukrepali in nam na nek način uničili veliko gospodarsko družbo.</p>
               <p>Hvala lepa.</p>
            </sp>
            <sp xml:id="SDT7-OZG-nujna-47-2017-04-21.sp45">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo predajam gospodu Ivanu Škodniku.</p>
            </sp>
            <sp xml:id="SDT7-OZG-nujna-47-2017-04-21.sp46">

               <speaker>IVAN ŠKODNIK (PS SMC):</speaker>

               <p>Hvala lepa za besedo. Lep pozdrav ministru z ekipo in vsem ostalim kolegom in
               kolegicam.</p>
               <p>Jaz mislim, da, jaz bi se vrnil tistemu na začetku, ko je minister nekako povedal, da
               je treba nekaj narediti, zavarovati je treba ta javni interes Mercatorja, ki je v
               odnosu do Agrokorja v težavah. Seveda, kaj, jaz, ko še nisem bil v politiki, sem
               pravzaprav zaznal že takrat, par let nazaj, ko stvari so se dogajale, ko je Mercator
               bil v veliko boljši formi, veliko bolj porastel, takrat so naredili napako, ko so
               pravzaprav videli, komu so to zadevo prodali. Jaz kot laik sem pravzaprav že takrat
               vedel, da to za Mercator dolgoročno ne bo, ampak Vlada in seveda ministrstvo je zdaj
               naredilo to, kar mora narediti, in sem hvaležen za hiter odziv. Jaz mislim, da bo to
               preventivno zelo dobro delovalo, in jaz sem prepričan in bom ta zakon tudi
               podprl.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp47">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Želi še kdo razpravljati k 1. členu? Ugotavljam, da ne.</p>
               <p>Preden predam besedo ministru bi vam samo rada obrazložila glede na vprašanje gospoda
               Uroša Prikla. Nekaj papirjev ste dobili danes na mizo, potrebno je gledati dve vrsti,
               in sicer tam, kjer je glava Odbor za gospodarstvo delovno gradivo imate pregled
               amandmajev, potem ste pa na mizo dobili še delovno gradivo en list, tudi na glavo
               Odbora za gospodarstvo, ki nadomešča v bistvu 6. člen. Se pravi, gledamo ta dva
               papirja, delovno gradivo Odbora za gospodarstvo. Tako, da se boste lažje potem
               orientirali, ko bomo prišli na sama glasovanja.</p>
               <p>Sedaj pa besedo predajam ministru.</p>
            </sp>
            <sp xml:id="SDT7-OZG-nujna-47-2017-04-21.sp48">

               <speaker>ZDRAVKO POČIVALŠEK:</speaker>

               <p>Ja, hvala.</p>
               <p>Še enkrat želim poudariti, da je cilj tega zakona v tem, da zavarujemo javni interes,
               in sicer v odnosu med Mercatorjem na eni strani in njegovo insolventno obvladujočo
               družbo. Drugo, kar bi želel poudariti, je to, da je Mercator v tem trenutku normalno
               delujoče podjetje, in še enkrat poudarjam, da je vse, kar tukaj predlagamo, namenjeno
               cilju zaščite Mercatorja pred insolventno materjo. Ocenjujemo, da je ta ukrep
               sorazmeren zato, ker se posebni oziroma izredni član uprave ne bo smel ukvarjati z
               ničemer drugim kot z odnosom med obvladujočo družbo, njenimi odvisnimi družbami in pa
               Mercatorjem. Nabor oziroma število in imena teh družb so znani, ker so navedene v lex
               Agrokor eksaktno. S tem zakonom omejujemo koncernski privilegij, ki je naveden v
               našem ZGD. <stage type="mag"/>(nadaljevanje) Prej je bilo
               vprašanje, ali je po ZGD možno izčrpavanje. Možno je v omejenem obdobju s
               predpostavko, da se bo na dolgi rok ta zadeva izravnala. V primeru, ko imamo, ali pa
               obvladujočo družbo insolventno, ta zadeva v smislu izravnave ni mogoče in zato
               posegamo v to, da se nam jutri to ne zgodi.</p>
               <p>In zadnje, kar bi želel povedati, bilo je vprašanje okrog soglasja s strani gospoda
               Uroša Prikla. Tukaj uporabljamo terminologijo ZGD, v bistvu pa to pomeni veto. Nismo
               uporabljati svoje terminologije, ampak je tako pač napisano v, skratka uporabljamo
               jezik Zakona o gospodarskih družbah. Naloga izrednega člana uprave je, da vzpostavi
               sistem nadzora v družbi Mercator. Mi vemo, da je danes v družbi Mercator samo ena
               oseba pooblaščena za notranji nadzor, to je družba z 10 tisoč zaposlenimi in to je
               odgovornost Nadzornega sveta in uprave, da naredi neodvisno od tega našega zakona. Mi
               se zavedamo, da je tako kompleksna družba, da sam človek ne more vsega tega posla
               nadzirati, ampak njegova naloga je, da tak sistem nadzora vzpostavi, pristojnosti
               njegove so pa omejene samo in edino na promet med obvladujočo družbo, med obvladovano
               družbo in pa družbami, ki so povezane. Smatramo, da je bila potrebna hitra reakcija
               zato, ker ocenjujemo, da so pred nami nepredvidljivi dogodki v smislu sanacije
               Agrokora. Mi si želimo na prvem mestu, da ta sanacija uspe zato, ker bi kakršenkoli
               nekontroliran razpad tega sistema povzročil negativne vplive tudi na sosednje države
               in s tega zornega kota podpiramo ukrepe Vlade sosednje države, ki se trudi, da je pač
               situacijo v Agrokoru stabilizirala, seveda pa z naše strani želimo s tem zakonom
               ustvariti pogoje, da bo tudi jutri Mercator lahko normalno posloval in s tem ga
               želimo zaščititi zato, da se bodo zadeve odvijale v smeri insolventne matere.</p>
               <p>Hvala lepa.</p>
            </sp>
            <sp xml:id="SDT7-OZG-nujna-47-2017-04-21.sp49">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Želi še kdo besedo k prvemu… Mag. Marko Pogačnik, izvolite.</p>
            </sp>
            <sp xml:id="SDT7-OZG-nujna-47-2017-04-21.sp50">

               <speaker>MAG. MARKO POGAČNIK (PS SDS):</speaker>

               <p>Ja, spoštovana predsednica, hvala.</p>
               <p>Zdaj, jaz mislim, da ste poslanke in pa poslanci SMC napačno, "zblefirano" in tudi
               minister, ne vem, v danem trenutku po eni strani ste mene pač malo razočarali, bi
               rekel, s temi svojimi izjavami, predvsem dajte mi pojasniti, kako ima lahko zasebna
               družba javni interes. Dajte pogledat, kaj je pojem javnega interesa. In danes tukaj
               poslušamo, bi rekel, že eno uro in pol javni interes. Kako ima lahko zasebna družba
               javni interes. Glejte, spoštovani minister, vi ste delovali v zasebni družbi. Kakšen
               interes je imela družba Terme Olimia, javni interes? Nobenega. In ne morete
               uporabljati tega pojma, no. Po drugi strani pa je že kolega Trček vam omenil. Tam, ko
               bi pa lahko posegali noter, pa ne. Vlada Republike Slovenije, Vlada Mira Cerarja je
               skupščina DUTB, s tem skupščina SDH. Ukvarjate se, bi rekel, tukaj s problemom, zakaj
               ima družba Mercator samo enega, ki nadzoruje sistem. Pa spoštovani minister, dajte se
               ukvarjati z Novo ljubljansko banko, dajte se ukvarjati s Cimosom. Tukaj, kjer imate
               pristojnosti, tukaj se ne ukvarjate. Danes imate skupščino Telekoma, boste izbrali
               nov Nadzorni svet. Vi se pa ukvarjate s tem, da je problem zato, ker ima družba
               Mercator, bi rekel, samo enega človeka, ki skrbi za nadzor. In dajte mi, prosim,
               obrazložiti, celotna koalicija in minister, javni interes zasebne družbe, kako ste do
               tega pojma prišli in kaj je javni interes<stage type="mag"/>(nadaljevanje) In jaz mislim, da bi bilo bolj smiselno, da se vi
               usedete, ne vem, z Ante Ramljakom, ki upravlja Agrokor, da se usedete z hrvaško
               vlado, ki ste rekli, da je vlada zdaj prevzela upravljanje z Agrokorjem. Ne vem, ali
               ste se usedli, ali ste se slišali, bi rekel, vsaj z ministrom za gospodarstvo
               Hrvaške, Marićem, nekdanjim zaposlenim v Agrokoru. A ste se slišali z Ante Ramljakom?
               A ste se slišali z gospodom Plenkovićem? Ne, vi se ukvarjate, bi rekel, z Vučićem in
               z ostalimi zadevami, ki nimajo veze. Lastništvo je, bi rekel, sveto. In pri
               Mercatorju, če se že zdaj pogovarjamo, bi lahko rekli, "prošla je baba sa kolačima"
               že nekaj let nazaj. Agrokorja vemo, kdo je prodal, 56 % delež, pa kdaj je bil prodan.
               Največja napaka je bila, da ni bil prodan leta 2011 po 221 evrov po delnici, prodan
               je bil pa potem po 86 evrov istemu kupcu. Dajte se ukvarjat s tistimi zadevami, ki se
               lahko. In tukaj noter je bilo precej vprašanj navedenih, na kakšen način lahko še
               pride do dodatnega izčrpavanja. Vendar ne, vi silite s tem, vi boste to zadevo
               naredili. Zanima me v primeru, da bo, ne vem, padla zadeva na nekem ustavnem sodišču
               in če bo obstoječi lastnik zahteval tudi odškodnino, kdo bo tukaj odgovoren. Vzvod za
               zaščito vsega tega pred izčrpavanjem, pa sem jaz prepričan, da se po Zakonu o
               gospodarskih družbah, je dovolj. In slovenske dobavitelje mislim, da bi ta Vlada, bi
               rekel, lahko zaščitila bolj na drugačen način, da bi sprejela, bi rekel, ustreznejšo
               davčno politiko, ustrezno poslovno okolje, ki bi omogočil, da bi ti dobavitelji
               normalno delali in ustvarjali. In tukaj, spoštovani minister, ne vem, no, jaz bom,
               glej, pravico ima, bi rekel, vsakdo svojega mnenja, vendar jaz sem prepričan, da
               predvsem ta predlog zakona nesorazmerno posega v 33. člen Ustave in pa predvsem, bi
               rekel, zasebno lastnino. Še enkrat, dajte se pa tamle ukvarjati raje z DUTB, z SDH,
               ne vem, ali se je sklicala skupščina že DUTB, glede na to, da je, ne vem, Ustavno
               sodišče tamle odredilo, da je bil neupravičen stečajni postopek zoper ene družbe,
               velikega pomena tudi za Slovenijo, ki ga je pravni predlog DUTB dal trikrat. A ste se
               kaj sestali, se niste? A bojo kakšne posledice? Kdo bo tukaj prevzel odgovornost? Kaj
               je z Novo ljubljansko banko? Kakšni so prodajni… Mislim tukaj, ko imate pa, bi rekel,
               vzvode moči, se pa ne ukvarjate. Ukvarjate se pa zdaj, bi rekel, z zasebno hrvaško
               lastnino.</p>
               <p>Toliko zaenkrat.</p>
            </sp>
            <sp xml:id="SDT7-OZG-nujna-47-2017-04-21.sp51">

               <speaker>PREDSEDNICA ANDREJA POTOČNIK:</speaker>

               <p>Jaz bi samo rada opozorila, da tema današnjega odbora je tako imenovani lex Mercator,
               ne pa druge teme.</p>
               <p>Besedo predajam ministru.</p>
            </sp>
            <sp xml:id="SDT7-OZG-nujna-47-2017-04-21.sp52">

               <speaker>ZDRAVKO POČIVALŠEK:</speaker>

               <p>Čisto na kratko.</p>
               <p>Glejte, jaz se ukvarjam z vsemi zadevami, ki so v moji pristojnosti. Se ukvarjam s
               Cimosom, se ukvarjam z Mercatorjem, z vsemi gospodarskimi subjekti. Navedene zadeve,
               ki ste jih omenili, pač pri vsej najboljši volji ne spadajo v resor ministra za
               gospodarstvo, govorili ste o Novi ljubljanski banki, pa pustimo to na stran. Še
               enkrat ponavljam, da smatram, da je treba in potrebno zaščititi v tem trenutku
               delujočo družbo Mercator, ki je sistemskega pomena, zato, ker ima konkretno, ne po
               zakonu, 10 tisoč ljudi, ker ima dodatnega vpliva na dobavitelje. Tudi jaz smatram, da
               je bila napaka narejena, nisem imel vpliva na to, da se je to zgodilo, ko se je
               zgodilo leta 2013, ampak ne bi o zgodovini. Mi smo danes pred tem, da ali nekaj
               ukrepamo ali ne. Jaz osebno, s polno odgovornostjo, smatram, da je potrebno narediti
               dodatno zaščito Mercatorja na področju, kjer smo danes nekriti, Zakon o gospodarskih
               družbah ne omogoča popolne zaščite in s tem zakonom želimo ta koncernski privilegij
               za omejeno obdobje omejiti. In še enkrat ponavljam, ne bo se izreden član uprave
               ukvarjam z rednim poslovanjem <stage type="mag"/>(nadaljevanje) Mercatorja, ampak bo vzpostavil sistem nadzora med
               obvladujočo in obvladovano družbo.</p>
               <p>O tako opevani privatni lastnini pa še enkrat toliko, da je vprašanje neformalno
               nesporno rešeno v tem, da je to privatna lastnina, upravljanje te privatne lastnine
               pa je v tem trenutku v rokah sosednje Vlade oziroma njenega izrednega pooblaščenca.
               Mi ocenjujemo, da s tem ukrepom pristopamo sorazmerno in verjamem, da je to treba
               narediti danes. Verjamem tudi, da bosta oba zakona, tudi sosednji in naš, podvržena
               vprašanjem zakonitosti oziroma ustavne ustreznosti. Kaj bomo pa naredili, ko se bo za
               sosednji zakon zgodilo, da bo ugotovljena takšna ali pa drugačna neskladnost? Po
               stari navadi bomo sprožili še eno meddržavno tožbo, ob tem, da sem globoko prepričan,
               da s tem zakonom ne posegamo preko meje ustavnosti, zato ker je sorazmeren in
               omejen.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp53">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Želi še kdo besedo? Gospod Jožef Horvat.</p>
            </sp>
            <sp xml:id="SDT7-OZG-nujna-47-2017-04-21.sp54">

               <speaker>JOŽEF HORVAT (PS NSi):</speaker>

               <p>Hvala lepa.</p>
               <p>Jaz se opravičujem. Res je, da smo vsi imeli gotovo premalo časa, da bi zakon res
               podrobno preštudirali, ampak kolikor razumem korporativno upravljanje, bo gotovo ta
               zakon posegel tudi v interne akte, konkretno družbe Mercator, ki se bodo najbrž
               morali spremeniti, saj Mercator dobi novega člana uprave. To je zdaj moje vprašanje
               za pravne strokovnjake.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp55">

               <speaker>PREDSEDNICA ANDREJA POTOČNIK:</speaker>

               <p>Želi kdo odgovoriti na to vprašanje?</p>
               <p>Gospod Jernej Tovšak.</p>
            </sp>
            <sp xml:id="SDT7-OZG-nujna-47-2017-04-21.sp56">

               <speaker>JERNEJ TOVŠAK:</speaker>

               <p>Ja, na to konkretno vprašanje. Zakon je nad internimi akti družbe, tako da to je
               logično, da se bodo morali prilagoditi.</p>
            </sp>
            <sp xml:id="SDT7-OZG-nujna-47-2017-04-21.sp57">

               <speaker>PREDSEDNICA ANDREJA POTOČNIK:</speaker>

               <p>Želi še kdo razpravljati k 1. členu? Ugotavljam, da ne, zato zaključujem razpravo k
               1. členu in dajem na glasovanje predlog amandmaja koalicijskih poslanskih skupin k 1.
               členu. Glasujemo.</p>
               <p>Kdo je za? (8 članov.) Kdo je proti? (1 član.)</p>
               <p>Ugotavljam, da je amandma sprejet.</p>
               <p>V razpravo dajem 2. člen ter predlog amandmaja odbora koalicijskih poslanskih skupin.
               Želi kdo razpravljati? Ugotavljam, da ne, zato zaključujem razpravo in glasujemo o
               predlogu amandmaja koalicijskih poslanskih skupin k 2. členu. Glasujemo.</p>
               <p>Kdo je za? (10 članov.) Kdo je proti? (Nihče.)</p>
               <p>Ugotavljam, da je amandma sprejet.</p>
               <p>Odpiram razpravo k 3. členu in amandmaju odbora koalicijskih poslanskih skupin. Želi
               kdo razpravljati? Ugotavljam, da ne, zato zaključujem razpravo in prehajamo na
               glasovanje k amandmaju odbora koalicijskih poslanskih skupin k 3. členu.
               Glasujemo.</p>
               <p>Kdo je za? (9 članov.) Kdo je proti? (1 član.)</p>
               <p>Ugotavljam, da je amandma sprejet.</p>
               <p>Odpiram razpravo k 4. členu in tukaj imamo dva amandmaja, in sicer najprej amandma
               NSi in potem amandma odbora koalicijskih poslanskih skupin. Želi kdo
               razpravljati?</p>
               <p>Gospod Jožef Horvat, izvolite.</p>
            </sp>
            <sp xml:id="SDT7-OZG-nujna-47-2017-04-21.sp58">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica.</p>
               <p>Upam, da ste predlog amandmaja Nove Slovenije preštudirali. Rad bi ga na kratko samo
               obrazložil.</p>
               <p>Kot vidite, smo mi tukaj eliminirali Okrožno sodišče v Ljubljani, oddelek za
               gospodarsko sodstvo. Nekdo je prej rekel, da tukaj mora biti sodišče, če sem prav
               slišal, sicer ne bi mogli <stage type="mag"/>(nadaljevanje) izvesti ustavne presoje zakona. Če sem prav razumel… /
               oglašanje iz dvorane/ Okej, najbrž narobe. Želim pa pojasniti, da v skladu s 23.a
               členom Zakona o Ustavnem sodišču lahko zahtevo za začetek postopka za oceno
               ustavnosti oziroma zakonitosti predpisa ali splošnega akta zahteva že tretjina
               poslancev Državnega zbora, recimo Poslanska skupina SMC, mimogrede.</p>
               <p>No, kaj je ključni namen tega amandmaja? Torej, vsebina zakona, kot je bila
               predlagana, predstavlja oster poseg v lastninsko pravico lastnika družbe, tu smo
               nekateri na to poudarjali skozi razpravo. Tak poseg je v nasprotju z ustavno
               ugotovljenimi pravicami do zasebne lastnine in svobodne gospodarske pobude. Po tem
               predlogu bi brez soglasja lastnika v upravi zasebnega podjetja po imenovanju s strani
               države sedel njen predstavnik. Obstaja veliko verjetnost, da predlog zakona v obliki,
               kot je bil predlagan, ne bi prestal ustavno-sodne presoje, posega v ustavne pravice z
               uporabo tako imenovanega testa sorazmernosti, mehanizmi predloga zakona namreč niso
               primerni za dosego zaželenega cilja. Vladni predlog je tudi v velikem nasprotju z
               načeli korporativnega upravljanja in socialno-tržnega gospodarstva.</p>
               <p>Navedene velike pomanjkljivosti zakona je mogoče odpraviti le, če kot pogoj za
               imenovanje izrednega člana uprava določimo obvezno soglasje večinskega lastnika
               družbe sistemskega pomena, kot jo opredeljuje ta predlog zakona. Ker je soglasje
               lastnika nujno, ni več potrebe, da bi o imenovanju odločalo sodišče, ampak lahko to s
               sklepom opravi Vlada sama.</p>
               <p>Hvala lepa.</p>
            </sp>
            <sp xml:id="SDT7-OZG-nujna-47-2017-04-21.sp59">

               <speaker>PREDSEDNICA ANDREJA POTOČNIK:</speaker>

               <p>Želi še kdo besedo oziroma pri tem prvem amandmaju k 4. členu od NSi? Ne? Če bo ta
               amandma sprejet, se pravi pod prvo točko amandma NSi, potem bo amandma pod drugo
               točko brezpredmeten. Ugotavljam, da ni več želje po razpravi, zato prehajamo h
               glasovanju k 4. členu in amandmaju NSi. Glasujemo.</p>
               <p>Kdo je za? (1 član.) Kdo je proti? (10 članov.)</p>
               <p>Ugotavljam, da amandma ni sprejet.</p>
               <p>Zato prehajamo k amandmaju k ravno tako 4. členu, amandma odbora koalicijskih
               poslanskih skupin. Glasujemo.</p>
               <p>Kdo je za? (8 članov.) Kdo je proti? (1 član.)</p>
               <p>Ugotavljam, da je amandma sprejet.</p>
               <p>Prehajamo in odpiramo razpravo k 5. členu in predlogu amandmaja odbora koalicijskih
               poslanskih skupin. Želi kdo razpravljati? Ugotavljam, da ne, zato prehajamo na
               glasovanje k 4. členu in k amandmaju odbora…/ oglašanje iz klopi/ Se oproščam, k 5.
               členu in k amandmaju odbora koalicijskih poslanskih skupin. Glasujemo.</p>
               <p>Kdo je za? (9 članov.) Kdo je proti? (Nihče.)</p>
               <p>Ugotavljam, da je amandma sprejet.</p>
               <p>Med tem časom, ko smo razpravljali in glasovali o amandmajih odbora, ste na mizo
               dobili nov predlog. Amandma odbora k 6. členu, in sicer se je spremenil zadnji
               odstavek, ki se glasi: "V sedmem odstavku se besedilo in ministru, pristojnemu za
               finance, črta." Ta amandma, ki ga imate posebej, ki ste ga zdajle nazadnje dobili na
               mizo, nadomešča ta šesti amandma, ki ga imate v daljšem pregledu amandmaja, in
               glasujemo samo o tem amandmaju. Želi kdo razpravljati o 6. členu in o tem
               amandmaju?</p>
               <p>Gospod Jožef Horvat, izvolite.</p>
            </sp>
            <sp xml:id="SDT7-OZG-nujna-47-2017-04-21.sp60">

               <speaker>JOŽEF HORVAT (PS NSi):</speaker>

               <p>Hvala lepa.</p>
               <p>Jaz bi predlagatelje prosil za obrazložitev.</p>
               <p>Hvala lepa.</p>
            </sp>
            <sp xml:id="SDT7-OZG-nujna-47-2017-04-21.sp61">

               <speaker>PREDSEDNICA ANDREJA POTOČNIK:</speaker>

               <p>Predlagatelj je v bistvu Odbor za gospodarstvo in v vmesnem času je ugotovilo
               Ministrstvo <stage type="mag"/>(nadaljevanje) za
               gospodarstvo in naredilo to…</p>
               <p>Izvolite, gospod Jernej Tovšak</p>
            </sp>
            <sp xml:id="SDT7-OZG-nujna-47-2017-04-21.sp62">

               <speaker>JERNEJ TOVŠAK:</speaker>

               <p>Zdaj, v vmesnem času, ko je bil zakon sprejet na Vladi in poslan v Državni zbor, smo
               mi še vedno v stiku s kolegi iz Ministrstva za finance in so ugotovili, da v bistvu
               ni potrebe po tem, da ta izredni član uprave poroča njim posebej in da je dovolj, če
               poroča samo ministru, pristojnemu za gospodarstvo. Mi smo to njihovo stališče
               upoštevali.</p>
               <p>Hvala.</p>
            </sp>
            <sp xml:id="SDT7-OZG-nujna-47-2017-04-21.sp63">

               <speaker>PREDSEDNICA ANDREJA POTOČNIK:</speaker>

               <p>Hvala za to obrazložitev.</p>
               <p>Gospod Jožef Horvat, izvolite.</p>
            </sp>
            <sp xml:id="SDT7-OZG-nujna-47-2017-04-21.sp64">

               <speaker>JOŽEF HORVAT (PS NSi):</speaker>

               <p>Hvala za obrazložitev.</p>
            </sp>
            <sp xml:id="SDT7-OZG-nujna-47-2017-04-21.sp65">

               <speaker>PREDSEDNICA ANDREJA POTOČNIK:</speaker>

               <p>Prosim.</p>
               <p>Ni več želje po razpravi, zato jo zaključujem in prehajamo na glasovanje k 6. členu
               in predlogu amandmaja odbora, ki smo ga dobili nazadnje na mizo in kot sem prebrala
               spremembo zadnjega odstavka, sedmega. Glasujemo.</p>
               <p>Kdo je za? (9 članov.) Kdo je proti? (Nihče.)</p>
               <p>Ugotavljam, da je amandma sprejet.</p>
               <p>Prehajamo na razpravo k 7. členu in predlogu amandmaja odbora koalicijskih poslanskih
               skupin. Želi kdo razpravljati? Ugotavljam, da ne, zato prehajamo na glasovanje k 7.
               členu in predlogu amandmaja koalicijskih poslanskih skupin. Glasujemo.</p>
               <p>Kdo je za? (9 članov.) Kdo je proti? (Nihče.)</p>
               <p>Ugotavljam, da je amandma sprejet.</p>
               <p>V razpravo dajem 8. člen, h kateremu ni bilo predlaganih amandmajev. Želi kdo
               razpravljati? Ugotavljam, da ne, zato zaključujem to razpravo.</p>
               <p>V skladu s prej sprejeto odločitvijo odbora prehajamo še na glasovanje o vseh členih
               skupaj. Prosim, da glasujemo o vseh členih skupaj.</p>
               <p>Mag. Marko Pogačnik, izvolite, imate besedo za obrazložitev glasu.</p>
            </sp>
            <sp xml:id="SDT7-OZG-nujna-47-2017-04-21.sp66">

               <speaker>MAG. MARKO POGAČNIK (PS SDS):</speaker>

               <p>Ja, jaz predlaganega zakona ne bom podprl. Prepričan sem, da gre za nesorazmeren
               poseg v zasebno lastnino. Prepričan sem, da obstaja dovolj vzvodov za zaščito hčerke
               pred mamo, tako imenovanim izčrpavanjem. Ocenjujemo, da takšen način, ki si ga je
               privoščila Vlada, da je neustrezen in da dejansko pelje v nevarne vode. Bi pa
               apeliral predvsem na Vlado in pa na ministra za gospodarstvo, da pa predvsem okrepi
               sodelovanje z obstoječim lastnikom. Dejansko tukaj predvsem skozi pogovor in skozi
               druge zadeve poskuša s sedanjim upraviteljem sistema Mercator in pa predvsem s
               hrvaško Vlado dogovoriti neke zadeve, ki bodo mišljene na takšen način, na takšen
               način vstopanje v zasebno lastnino in pa vsemi zadevami, ki so že bile povedane tudi
               skozi razpravo. Jaz sem še vedno prepričan, da zasebna družba javnega interesa ne
               more imeti, tudi zasebna lastnina, kar je izjavil kolega iz Socialnih demokratov, da
               ni neomejena. Jaz mislim, da je to zelo nevarno razmerje in navkljub vsemu povedanemu
               jaz tega zakona ne morem podpreti.</p>
            </sp>
            <sp xml:id="SDT7-OZG-nujna-47-2017-04-21.sp67">

               <speaker>PREDSEDNICA ANDREJA POTOČNIK:</speaker>

               <p>Hvala za to obrazložitev in prehajamo, kot že rečeno, na glasovanje o vseh členih
               skupaj. Glasujemo.</p>
               <p>Kdo je za? (9 članov.) Kdo je proti? (3 člani.)</p>
               <p>Ugotavljam, da so členi sprejeti.</p>
               <p>S tem zaključujemo obravnavo predloga zakona na Odboru za gospodarstvo. Vsi sprejeti
               amandmaji bodo vključeni v dopolnjen predlog zakona, ki bo sestavni del poročila
               odbora.</p>
               <p>Določiti moramo še poročevalca na seji Državnega zbora. / hrup v dvorani/ Samo še
               minutko, prosim. Predlagam, da je to gospod Marko Ferluga. Ugotavljam, da ni
               nasprotovanja.</p>
               <p>S tem zaključujem to točko dnevnega reda in vam želim še naprej lep dan na plenarnem
               zasedanju. <title>Seja je bila končana 21. aprila 2017 ob 8.54.</title>
               </p>
            </sp>
         </div>
      </body>
   </text>
</TEI>
