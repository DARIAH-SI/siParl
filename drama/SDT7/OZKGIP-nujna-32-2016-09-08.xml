<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZKGIP-nujna-32-2016-09-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">1B9D4196F82274AEC1257F9C00413537</idno>
               <idno type="custom" subtype="day">DBBD52E94C9A91F8C125802C003A1E2E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=DBBD52E94C9A91F8C125802C003A1E2E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZKGIP-nujna-32-2016-09-08.OZKGIP" n="32">
               <name>nujna seja</name>
               <date when="2016-09-08"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZKGIP-nujna-32-2016-09-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZKGIP-nujna-32-2016-09-08.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, PREHRANO IN GOZDARSTVO</stage>
            <stage type="session">42. nujna seja</stage>
            <stage type="date">(8. september 2016)</stage>
            <stage type="chairman">Sejo je vodil Tomaž Lisec, predsednik Odbora za kmetijstvo.</stage>
            <stage type="time">Seja se je začela ob 11.26.</stage>
            


            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Kolegi in kolegice, spoštovani gostje dovolite, da pričnemo z obravnavo druge točke
               današnjega dnevnega reda, to pa je predlog stališča Republike Slovenije do Predloga
               sklepa sveta o podpisu mednarodnega sporazuma o oljčnem olju in namiznih oljkah iz
               leta 2015 v imenu Evropske Unije in njegovi začasni uporabi. Predlagateljica stališča
               je vlada. Naš odbor je matično delovno telo za obravnavo te točke, ki jo bomo
               obravnavali na podlagi 154.h člena Poslovnika. K obravnavi te točke so vabljeni
               Ministrstvo za kmetijstvo, gozdarstvo in prehrano ter Ministrstvo za zunanje zadeve.
               Kolegi, če dovolite, želi na začetku morda besedo predstavnik Ministrstva za zunanje
               zadeve? Ga ni videti. Morda državna sekretarka Ministrstva za kmetijstvo gozdarstvo
               in prehrano? Izvolite.</p>
            </sp>
            <sp who="SDT7:StrnišaTanja">

               <speaker>MAG. TANJA STRNIŠA:</speaker>

               <p>Hvala lepa za besedo. Torej mi predlagamo, vlada predlaga, da Republika Slovenija
               podpre ta sklep, ki bo pooblastil komisijo za podpis novega mednarodnega sporazuma o
               oljčnem olju in namiznih oljkah. Ta bo nadomestil trenutno veljavni iz leta 2005 in
               bo veljal do konca leta 2026. Torej gre za področje, ki je v izključni pristojnosti
               Evropske komisije. Evropska komisija, se pravi, ne gre za sporazum, ki bi bil mešane
               narave, ki bi se ratificiral potem v državah članicah. Sedanji veljavni sporazum je
               sicer prenehal veljati konec leta 2014 in je bil potem začasno podaljšan, ravno
               zaradi tega, ker so pogajanja okoli novega sporazuma trajala nekaj dlje. Ugotavljamo,
               da je sporazum kakršen je, sklenjen v skladu oziroma, da nekako izpolnjuje
               pričakovanja, ki jih je svet EU dal v pooblastilo evropski komisiji, ko se je
               pogajala v imenu EU za ta sporazum. Tako da vsebinskih zadreg ne vidimo. Naj povem,
               da bi novi sporazum stopil v veljavo s 1. 1. 2017 oziroma, če ga bo, ko ga bo
               podpisalo najmanj pet pogodbenic, ki imajo skupaj najmanj osemdeset odstotni delež
               med temi državami. Če bi ta sporazum ne bil pravočasno ratificiran oziroma, če ne bi
               bili ti pogoji izpolnjeni, bi veljal začasno. Kakšni so cilji sporazuma? Ker ta
               sporazum v bistvu določa neke cilje na podlagi tega oljkarstva, ki jih zasledujejo
               vse članice tega sporazuma, in potem določa delovanje tega mednarodnega sveta za
               oljke, kot telesa, ki je nek forum za sodelovanje. Torej cilji so enotnost pri
               nacionalni in mednarodni zakonodaji. Kar se tiče fizikalno-kemijskih in
               organoleptičnih lastnosti oljčnih olj, tudi olj, ki se pridobivajo iz oljčnih tropin
               ali pa namiznih oljk in s tem tudi olajšanje mednarodne trgovine s temi proizvodi.
               Potem drug tak pomembnejši cilj je izvajanje dejavnosti na področju
               fizikalno-kemijskega in organoleptičnega preizkušanja, kar prispeva k znanju o
               sestavi in kakovostnih lastnostih oljčnih proizvodov. Zlasti kar se tiče utrditve
               mednarodnih standardov. In pa okrepitev tega, že prej omenjenega, mednarodnega sveta
               za oljke, kot foruma odličnosti za mednarodno znanstveno skupnost na področju oljk in
               oljčnega olja. In sicer je tukaj, naj povem, da je Evropska Unija kot ena izmed
               šestnajstih članic tega odbora. Jaz bi mogoče bolj na enostaven način povedala – ta
               sporazum ima v bistvu glavni cilj poenotiti standarde; tudi izmenjava strokovnih
               znanj, raziskav; potem pa tudi neko skupno preizkušanje in sodelovanje kar se tiče
               zagotavljanja 
               kakovosti oljčnega olja. Tako da Slovenija sodeluje tudi v teh mednarodnih forumih.
               Znotraj sodelujejo predstavniki iz raziskovalne oziroma znanstvene sfere. Mi menimo,
               da je ta forum, ta mednarodni svet za oljke, nek tak koristen inštrument tudi za
               razvoj te panoge tudi v Sloveniji.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala tudi vam. Želi kdo razpravljati? Ne vidim želje po razpravi, zato jo tudi
               zaključujem in dajem na glasovanje naslednji predlog mnenja: Odbor za kmetijstvo,
               gozdarstvo in prehrano podpira predlog stališča Republike Slovenije do Predloga
               sklepa sveta o podpisu Mednarodnega sporazuma o oljčnem olju in namiznih oljkah iz
               leta 2015 v imenu Evropske Unije in njegovi začasni uporabi, EPA 1427/7 EU-U 662.
               Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(10 članov.)</stage></p>
               <p>Ugotavljam, da je mnenje sprejeto.</p>
               <p>Moramo tudi tukaj določiti poročevalca za sejo odbora za zadeve Evropske Unije. Še
               enkrat prosim kolega Ljuba Žnidarja, če se vsi strinjate, da bi podal mnenje. Torej
               poročevalec bo kolega Ljubo Žnidar. S tem zaključujem drugo točko dnevnega reda.</p>
               <p>Pričenjamo <title>3. TOČKO - PREDLOG SKLEPA O OBRAVNAVI TOČK SEZNANITEV S PROGRAMOM
                  NAMAKANJE V KMETIJSTVU DO LETA 2020.</title> Kot vsi veste je bila razprava o
               upravljanju na 41. nujni seji 24. 8., ki je potekala v Gornji Radgoni v sklepu sejma.
               Na podlagi takratne razprave predlagam naslednji predlog sklepa, ki sem ga okvirno
               podal že na sami seji odbora takrat v Gornji Radgoni. To pa je: Odbor predlaga
               Ministrstvo za kmetijstvo gozdarstvo in prehrano, da za področje urejanja namakanja
               kmetijskih zemljišč v prihodnjih proračunski dokumentih zagotovi več finančnih
               sredstev. Želi kdo obrazložiti glas? Kolega Simon Zajc.</p>
            </sp>
            <sp who="SDT7:ZajcSimon">

               <speaker>SIMON ZAJC (PS SMC):</speaker>

               <p>Hvala gospod predsednik. Kar se tiče poslancev Stranke modernega centra se s tem
               sklepom strinjamo in ga podpiramo. Je namreč v skladu s tem kar smo zapisali v
               koalicijsko pogodbo, da si bomo prizadevali spodbujati aktivne ukrepe za zmanjšanje
               proizvodnih tveganj med katerimi je seveda tudi suša. Mislimo, da ni nekaj preveč
               obligatorno, da se upošteva stanje kakršno je v državi kar se tiče financ, da pa
               seveda daje neko podporo ministrstvu, da ko se bo gledalo kam se znotraj ministrstva
               prerazporeja denar oziroma kam se bo namenil v proračunu tega ministrstva, kam se
               bodo namenila sredstva, da se misli tudi na namakanje. Tako da, kar se nas tiče, bomo
               podprli sklep.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. Dovolite, da še sam v imenu Poslanske skupine SDS obrazložim glas. Kot
               predsednik odbora sem predlagal nek tak splošen sklep, ki pa je, kot sem že rekel
               tudi na sami seji odbora v Gornji Radgoni, nek predlog in podpora ministrstvu da
               glede na razpravo, ki je bila na samem odboru, to pa je na primer da samo južna
               Primorska potrebuje približno trideset milijonov, če pa vsi vemo, da govorimo o za
               enkrat obljubljenih osemnajstih milijonih, da je zadeva potrebna podpore. Nenazadnje
               tudi včerajšnja novica 'Vogršček onesnažen s fekalijami, kmetje v skrbeh' in verjetno
               še kakšne podobne zadeve. Tudi pri nas v Posavju imamo željo, da se namakalni sistem
               hitro in pa celovito uredi. Skratka, tudi zaradi tega bomo v Poslanski skupini SDS ta
               predlog sklepa podprli. Želi še kdo obrazložiti glas? <stage>(Ne.)</stage></p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Želi morda kdo predlagati še kakšen dodaten sklep. Ne vidim želje. Hvala vsem za
               podporo sklepu. S tem tudi zaključujem tretjo točko dnevnega reda.</p>
               <p>Prehajamo pa na <title>4. TOČKO DNEVNEGA REDA - VPRAŠANJA IN POBUDE ČLANOV ODBORA.</title> K obravnavi te točke, sem vabil pristojno Ministrstvo za kmetijstvo, gozdarstvo
               in prehrano. Preden pa dam besedo članicam in članom odbora, pa vas želim seznaniti,
               da je bila izražena želja nekaterih članov odbora, da bi se seznanili z delovanjem
               Družbe za gospodarjenje z gozdovi v državni lasti, ki ima sedež v Kočevju.  V kolikor se boste s
               predlogom strinjali, bi terensko sejo glede na delovanje Državnega zbora realizirali
               konec oktobra ali v začetku novembra. Na žalost točnega datuma danes ne moremo
               doreči, ker bodo delovna telesa v prvi polovici oktobra, ko smo sicer želeli opraviti
               to sejo, obravnavala proračunske dokumente. Časovni potek seje odborov, niti seje
               odborov, pa še ni določen. Tako bi danes samo odločali o predlogu ali smo za sklic
               terenske seje v Kočevju, datum pa bi določili po seznanitvi s terminskim programom
               dela Državnega zbora v mesecu oktobru oziroma novembru. Jaz mislim, da je prav, da
               smo imeli že kar nekaj sej. Tudi minister je seznanjen, naš kolega Janko Veber je
               rekel, da nas bo z veseljem pogostil v Kočevju. Želi kdo razpravljati o tem predlogu?
               Ja, kolega Danilo Anton Ranc.</p>
            </sp>
            <sp who="SDT7:RancDaniloAnton">

               <speaker>DANILO ANTON RANC (PS SMC):</speaker>

               <p>No, vsekakor se tudi strinjam s tem predlogom, da bi predlagal, da bi bila seja na
               Koroškem.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Še kakšen drug predlog? Sam osebno nimam problemov s terenom. Ampak, glede na to da
               vemo, kje je sedež, je prav, da se tudi v praksi pogleda kaj smo sprejeli v teoriji,
               tako z zakonom kot tudi na eni izmed sej tega odbora. In če smo že dali hišno
               številko podjetju, je prav, da to hišno številko obiščemo. Upam, da se kolegi iz
               Koroške strinjajo. Ja, kolega Jani Möderndorfer.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS SMC):</speaker>

               <p>Jaz sem za to, da je vsaka naslednja seja v drugi regiji. Ja, to je moj predlog.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Sam semže večkrat javno rekel, da nimam problema s terenskimi sejami, le če so
               vsebinsko pripravljene in imajo nek namen, ne pa da nam potem ljudje ne bodo očitali,
               da se gremo poslanski turizem. Tako da, vse vsebinske ideje so vedno dobrodošle.
               Prehajam na glasovanje glede tega, da bi imeli predlog sklica terenske seje. Kot že
               rečeno, o vseh podrobnostih boste obveščeni. Dajem ta Predlog za sklic terenske seje
               na glasovanje.</p>
               <p>Kdo je za? <stage>(11 članov.)</stage> Kdo je proti? <stage>(0 članov.)</stage></p>
               <p>Ugotavljam, da je Predlog za sklic terenske seje sprejet. Želi morda kdo zastaviti
               vprašanje ali dati pobudo? Ja, kolega Simon Zajc</p>
            </sp>
            <sp who="SDT7:ZajcSimon">

               <speaker>SIMON ZAJC (PS SMC):</speaker>

               <p> Hvala gospod predsednik. Ker imamo ravno tukaj gospo državno sekretarko, ki se s
               temo, o kateri bom sedaj govoril, zelo intenzivno ukvarja oziroma tvori te delovne
               skupine. Pred kratkim smo vsi dobili neko pismo haloških kmetov in me zanima par
               stvari glede tega in o skupini in njenih uspehih oziroma katere ukrepe ste sprejeli.
               Pa tudi glede par pomislekov oziroma vprašanj, ki so tukaj navedena. Nekateri
               Haložani pravijo, da odgovorov niso dobili. Pa me zanima, kot prvo, kaj so sedaj
               rezultati te delovne skupine. Sicer vem da, sem tudi spremljal, ste imeli tudi
               predstavitev vseh ukrepov. Pa mogoče na kratko tudi za nas tukaj. Potem druga stvar,
               ki jo navajajo je, da so vam poslali pismo s trinajstimi vprašanji na katere niste
               odgovorili. Zanima me kaj je s tem? Zakaj ne? Oziroma, da ste odgovorili samo na
               enega. Se mi zdi pač primerno, da se na take zadeve odzivamo. Potem pa, sem prepričan
               da ste seznanjeni z vsebino tega pisma, me zanima tudi kar se tiče njihovih
               predlogov: Kakšna je verjetnost, da se te njihove predloge v čim večji meri upošteva?
               Namreč, gre predvsem za KOPOP ukrepe in njihovo fleksibilnosti izvajanja, če je
               možnost. Jaz verjamem, da imamo na eni strani evropsko komisijo, ki do neke mere
               omejuje to fleksibilnost, pa me vseeno zanima, ko berem to in glede na to da malo
               poznam kmetovanje, se mi zdi smiselno, da res lahko sortiraš te parcele na katerih
               izvajaš te ukrepe. Predvsem zato, ker pije vodo kar se tiče kmetijstva in kar se tiče
               ekologije. Podpiram seveda tudi to njihovo idejo, da službe za svetovanje v
               kmetijstvu prevzamejo malo večjo vlogo svetovanja in niso tam le za to, da
               izpolnjujejo vloge za subvencije, ampak da kmete - pa ne samo v Halozah, to je moje
               mnenje za celotno Slovenijo - da bi morala Kmetijsko svetovalna služba individualno
               obravnavati kmete in tudi sama predlagati na kakšen način se lahko izkopljejo iz
               težav oziroma na kakšen način vidijo vizijo za njihovo kmetijo. Tako da me zanima kaj
               se bo na tem dogodilo. Kar se tiče merjenja naklonov, kar se tiče zajemanja podatkov
               in letnice podatkov, ki jih zajemate, se mi zdi smiselno, da se ne jemlje od
                  2010 ampak da novejše
               slike terena jemlje in tako naprej. Na kratko mogoče s te strani, ker se mi zdi za
               to, da imamo v Halozah res tak šolski primer majhnih kmetij, da mogoče povemo danes
               tukaj kaj se bo še zgodilo oziroma kaj se lahko zgodi. Da smo malo bolj fleksibilni
               kar se tiče te skupne evropske kmetijske politike, če lahko seveda na kakšna njihova
               vprašanja pristopimo bolj od spodaj navzgor. Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. Najprej pravno preverim, če smo dobili tudi na odbor to gradivo. Če ga nismo
               upam, da bodo tisti člani, ki so ga dobili predali tudi vsem ostalim članom oziroma
               upam, da tudi sekretarki odbora. Verjamem, da je zadeva aktualna. Morda tudi za
               kakšno točko dnevnega reda. Dajem pa besedo tudi državni sekretarki, da spregovori in
               odgovori.</p>
            </sp>
            <sp who="SDT7:StrnišaTanja">

               <speaker>MAG. TANJA STRNIŠA:</speaker>

               <p>Hvala lepa. Mi smo od Civilne iniciative Haloze dobili več pisem. In če mi dovolite,
               da pojasnim, da so bila pisma z zelo podobno vsebino naslovljena na vse institucije
               od predsednika Republike, vlade, poslance odbora, evropske poslance, na vse ključne
               institucije. Več pisem in smo na ta prva pisma tudi takoj odgovorili. Ker pa se iste
               trditve in podobne trditve ponavljajo, ne glede na to, da smo določene stvari večkrat
               pojasnili, sem se pa jaz kot vodja Vladne delovne skupine za Haloze, ki je bila
               imenovana za ukrepe v Halozah, ukrepe pripravila, jih potem tudi predstavila vladi in
               seznanila o teh ukrepih tudi odbor, odločila da bi do teh trditev se opredelila tudi
               celotna ta delovna skupina. Mi smo se sicer s to delovno skupino neformalno slišali.
               Namreč, v tej vladni delovni skupini smo bili poleg predstavnikov različnih
               ministrstev, sedaj govorimo o področju kmetijstva, ker se v tem dopisu tudi v glavnem
               nanašajo na kmetijske ukrepe, skratka smo imeli tudi štiri predstavnike tamkajšnjih
               občin ali pa občanov. V tej skupini je direktor Kmetijskega gozdarskega zavoda Ptuj
               Andrej Zbernišek. Zato pač povem, da se tudi vidi kako je ta skupina zastopana. V tej
               skupini je Milan Vnuk, ki je predsednik območne enote Kmetijsko-gospodarske zbornike,
               pa tudi mislim, da je funkcionar oziroma pač član sindikata kmetov s tistega območja.
               V tej skupini je ravnatelj kmetijske šole – mi boste pomagali kako se piše – gospod
               Korošec in Jernej Golc, ki je, ne vem ali je predsednik ali je aktiven v Lasu Haloze.
               Ker so se te očitki s strani civilne iniciative o ne vključenosti ali pa o
               nezadostnem upoštevanju njihovih predlogov ponavljali ves čas delovanja te skupine in
               pa tudi, ko smo imeli srečanja na terenu – sama osebno sem bila večkrat v Halozah -
               sem potem predlagala, da tudi njihovega predstavnika vključita. Ker ta skupina naša
               deluje tako, da oni imajo svojo skupino in sestajajo sami obravnavajo te probleme.
               Potem oni, ti štirje, pa so predstavniki, ki se z nami dogovarjajo. In sem potem
               predlagala, da na sestanek, ki sem ga sklicala, mislim da smo ga imeli v prvi
               polovici avgusta, da povabijo tudi predstavnika te iniciative, da se skupaj
               pogovorimo o tem kaj je bilo narejeno kaj pa mogoče ni bilo narejeno. Da se pogledajo
               tudi rezultati. Na ta sestanek je prišel gospod Volk, ki je eden od podpisnikov.
               Mislim, da sta dva podpisnika tega pisma – gospod Volk in gospod Jančič, če se ne
               motim, je drugo ime. In je spomnil na to pismo. Skratka, ne glede na to, da smo mi
               čez ta posamezna vprašanja šli, je bilo po tem sestanku še enkrat to pismo z zelo
               podobno vsebino poslano. No, ti lokalni, tisti štirje predstavniki teh skupin, pa so
               se že vse v, tako bi rekla, neformalnem dialogu ali pa na sestankih distancirali od
                   tistih trditev, ker
               vse pač niso točne. Pri nekaterih trditvah gre za to, da se bodisi naši ukrepi ne
               razumejo pravilno ali pa, da se ne interpretirajo pravilno. Za to, da so mogoče tudi
               pričakovanja te civilne iniciative včasih, bom rekla, nesorazmerna ali pa, ne vem
               kako bi rekla – ene stvari, večkrat smo pojasnili zakaj se nekaterih njihovih
               predlogov ne da realizirati ali pa uresničiti. Ne gre tukaj nujno samo za finančne
               posledice, gre tudi za to kaj je skladno z evropskim pravnim redom, z našim pravnim
               redom, z razvojem podeželja. Jaz sem že na tem odboru tudi že pojasnila, da tisti
               ukrepi, ki smo jih sprejeli, bilo je deset ukrepov za Haloze <stage>(niso bili samo ukrepi
               za Haloze)</stage>. Mi moramo kot država v bistvu primerljivo obravnavati vsa področja. Na
               Haloze so območje, ki imajo na eni strani izjemen kmetijski potencial zaradi izjemnih
               vinogradniških leg, ki se štejejo v dva odstotka mislim, da najbolj kvalitetnih
               vinogradniških leg na svetu po oceni vinskih strokovnjakov. Po drugi strani pa so
               izredno težka za obdelavo zaradi strmin. Haloze imajo svoje prednosti in v tem smislu
               potenciala za kakovostne kmetijske proizvode in tudi dosežke. Mi smo bili, jaz mislim
               kar nekaj, ki nas sedi danes za to mizo, smo si ogledali predstavitev Haloz prejšnji
               teden tukaj v stari Ljubljani ali pa recimo v okviru razstave Ptuj. Neki pozitivni
               premiki se dogajajo. Ne vsi sproženi s strani ministrstva, ker mi dajemo samo ukrepe,
               ampak tudi lokalna skupnost se je zelo angažirala. Ampak če se vrnem na te naše
               ukrepe. Mi smo ukrepe postavili take, da učinkujejo na primerljivih področjih povsod
               po Sloveniji, ker je to edini normalen pristop. Mi ne moremo delati enega programa za
               Haloze pa potem drugega za Zasavje, kjer so podobni. Pa tudi če bi šli v kakšne hribe
               v Posavju tam nad Sevnico, bi mogoče kakšne podobne pogoje. Da ne govorim o
               Tolminskem, Škofjeloških hribih, potem Idrijskem področju in da ima južna Slovenija,
               ki nima takih strmin, pa neke druge probleme. Tudi ogromno zaraščanje, kjer je
               vrtačast kamnit svet ravno tako podvržen opuščanju predelave, izseljevanje in
               podobno. Skratka mi imamo zelo diverzificirano Slovenijo, zato pač ukrepe delamo
               tako, da učinkujejo na primerljivih področjih povsod. Jih je pa deset. In jaz sem se
               na podlagi teh, ne očitkov, saj jemljem te predloge recimo pozitivno, ker mi smo se v
               tej skupini zmenili, ne glede na to, da formalnega mandata kot vladna skupina nimamo
               več, da se bomo dobili dvakrat na leto in da bomo preverili kako ukrepi učinkujejo,
               kako vplivajo na razvoj Haloz, ali je kaj napredka. Mi smo zabeležili letos primerno
               večji vstop v vinogradniške okoljske ukrepe, sadjarstva tam ni toliko. In boljši
               vstop v habitatne ukrepe. To se bo šele videlo, ker so razpisi šele sedaj odprti. Mi
               smo za območja kot so ta območja spremenili merila teh razpisov, da bi bili bolj
               dostopni razpisi. Uvedli smo podporo za pašo, za govedo, drugo leto bo za drobnico.
               Uvedli smo dodatke za strme GERK. To omenjaj tudi v tem dopisu. Mi smo sedaj to
               prilastili evropski komisiji in bomo začeli izvajati drugo leto. Skratka, eni ukrepi
               se že izvajajo, eni se še bodo začeli izvajati. Ampak deset ukrepov je takih, ki so
               neposredno uporabljivi za to območje ampak tudi, glede na naravo ukrepa za vsa
               podobna kmetijska območja v Sloveniji, ker na tak način lahko delujemo. Jaz mislim,
               da je bil rezultat te skupine, da smo bistveno bolj pogledali kaj moramo narediti na
               področjih, ki so najbolj podvržena tej populaciji kot so Haloze, opuščanje pridelave
               in kjer je kmetovati res težko, ker gre za strme površine. In da smo s tem naredili,
               ne samo za Haloze, ampak tudi za vsa taka območja pomemben napredek. Mi smo na
               ministrstvu že pripravljeni. Nisem pričakovala tega vprašanja in nimam tega s seboj,
               ampak mi smo že pripravili nek odziv na to pismo in ga bomo tudi znotraj te skupine
               obravnavali. Jaz imam ravno tako kot sem na prejšnji sestanek povabila gospoda Volka,
               kot avtorja tega pisma, da gremo čez to kar je bilo narejeno, ker smo se to na
               sestanku tudi zmenili. Mi smo se zmenili, v redu, poglejmo kaj je bilo narejeno in
               oddajmo poročilo, pa ne glede na pač ali je to pismo prišlo ven ali ne. Tako da mi se bomo
               opredelili do teh trditev, ker je v bistvu tudi pošteno do tistih ljudi v tistem
               okolju, ki so pripravili določene ukrepe, in je nek napredek na tistem območju, da se
               na to pač odzovemo. To je bilo tretje ali četrto pismo iste skupine. Če mi ga pa
               daste, ker ga nimam s seboj, pa lahko posamezne trditve tudi komentiram.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. Naslednji se je javil kolega Danilo Anton Ranc, potem kolegica Iva Dimic.</p>
            </sp>
            <sp who="SDT7:RancDaniloAnton">

               <speaker>DANILO ANTON RANC (PS SMC):</speaker>

               <p>Hvala za besedo. Moje vprašanje bi bilo povezano v zvezi s pojavom lubadarja. Kakšne
               so aktivnosti vlade v tej smeri? V zadnjih dvajsetih letih je bilo s strani sanitarne
               sečnje za sečnjo poškodovanih gozdov s strani lubadarja, okrog sedem in pol kubičnih
               metrov lesa. To je dvaintrideset odstotkov celotnega sanitarnega poseka, ki je znašal
               okoli štiriindvajset milijonov kubičnih metrov v celotnem obdobju. Poleg tega
               beležimo seveda v zadnjem letu, leto 2015 je bilo sanitarnega poseka pa kar okoli
               štiri milijone kubičnih metrov. V zvezi s tem sem sicer zasledil, da se tu sicer
               sestaja neka komisija in me predvsem zanima kakšne so dodatne aktivnosti ministrstva.
               Mogoče tudi v povezavi s podjetjem Slovenski gozdovi, ker vsekakor vidimo tudi to
               priložnost. Vsaj tako smo razpravljali v procesu sprejemanja Zakona o gospodarjenju z
               gozdovi. Da tudi to podjetje pomeni priložnost. Na nek način ta les, ki ga napade,
               tudi koristno uporabimo namesto, da bi ostajal v gozdu. Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Preden dam besedo, bi vas samo seznanil, da v skladu s sprejetim sklepom na eni izmed
               prejšnjih sej, kjer smo posebej govorili o problemu podlubnikov. Zadnje poročilo
               ministrstva z dne 31. 7. je tudi upam, da vsem članom dosegljivo. Tako da mi tudi
               pričakujemo naslednje gradivo, ki bo datirano z realizacijo do 31. 9. Seveda pa smo
               člani odbora vedno odprti za kakšno sejo s kakšnimi sklepi. Pa dajem državni
               sekretarki besedo, če želi karkoli spregovoriti glede tega problema.</p>
            </sp>
            <sp who="SDT7:StrnišaTanja">

               <speaker>MAG. TANJA STRNIŠA:</speaker>

               <p>V kratkem, če mi dovolite. Prerazmnožitev lubadarja seveda ni nepričakovana. To se je
               glede na žled in posledica žleda v bistvu pričakovalo in je dimenzija te
               prerazmnožitve pa je bila seveda odvisna od številnih dejavnikov, od naravnih
               dejavnikov, ki pospešujejo razvoj lubadarja in od tega, koliko bo lesne mase, ki jo
               lubadar lahko napade. Se pravi od tega kako hitro bo odstranjevanje poškodovanih
               dreves. Tako da jaz bi glede tega samo povedala, tako kot je predsednik povedal –
               poročilo bo, kot je bilo rečeno, pripravljeno. Jaz sem prepričana, da boste o tem
               govorili tudi na posebni terenski seji. Vsaj tako smo mi razumeli. Bi pa povedala
               samo to. Ta skupina, ki je sedaj ustanovljena, pa seveda redno spremlja stanje na
               terenu. Ker je tukaj najhitrejši in najbolj učinkovit ukrep, da se najhitreje
               odstrani tista drevesa, na katerih se lahko lubadar množi. Zaradi te množice
               drobnolastniške strukture te posesti, je včasih to tudi problem. Kot mi je znano, vi
               veste, da jaz nisem pristojna za področje sadjarstva, da je za to pristojen državni
               sekretar Podgoršek, zato vas samo obvestim, da se pripravlja tudi neka manjša
               sprememba Zakona o gozdovih, ki bo tudi v upravnem smislu dala možnost za nekoliko
               hitrejše postopke kadar bo šlo za  problem, da bi bili lastniki neodzivni kadar dobijo v bistvu navodilo
               inšpekcije, da bi morali opraviti to sanitarno sečnjo oziroma odstraniti poškodovana
               drevesa. Dokler je to samo po zakonu o upravnem postopku, je ta celoten postopek
               lahko predolg in mislim, da so sedaj pripravljeni neki predlogi kako bi v takem
               primeru bilo lahko ukrepanje tudi inšpekcijskih služb bolj učinkovito in potem
               rezultat v celoti hitrejši za prihodnje primere.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. Naslednja želi zastaviti vprašanje kolegica Iva Dimic.</p>
            </sp>
            <sp who="SDT7:DimicIva">

               <speaker>IVA DIMIC (PS NSi):</speaker>

               <p>Ja. Hvala lepa. Glede lubadarja se je odprla tema, pa ne bom tu začela. Mislim pa, da
               je res potreben kakšen sklic kakšne seje še v septembru. Jaz bi želela samo eno
               vprašanje: Če je mogoče dobiti od Ministrstva za kmetijstvo in ostalih služb, to kar
               tudi prosijo Haloška iniciativa, podatke, kako se je v letu 2016 izvajal Program
               KOPOP. Tako da bi bilo razvidno koliko je bilo prej seveda tabelarično prikazano, da
               vidimo koliko jih je bilo prej prijavljenih, pred to perspektivo in koliko jih je
               sedaj. Zakaj to sprašujem? Ker sem sama želela priti do KOPOP podatkov koliko kmetij
               se je odločilo, da vstopi v program KOPOP, pa nekega jasnega pregleda resnično na
               nobeni spletni strani nisem dobila, pa bi želela, če nam lahko to posredujete.
               Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. Gospa državna sekretarka?</p>
            </sp>
            <sp who="SDT7:StrnišaTanja">

               <speaker>MAG. TANJA STRNIŠA:</speaker>

               <p>Hvala lepa. Mi smo te podatke, ki so bili, kaj bi rekla, neuradni, že predstavili na
               tej skupini. Tudi gospod Volk jih je slišal. Te podatke o KOPOP so zbrali tudi na
               svetovalni službi. Mi smo jih tam primerjali. Ne gre za velika razhajanja. Dogovorili
               smo se, da jih bomo, da jih brez težav posredujemo. Bi pa seveda bilo tukaj potrebno
               gledati in primerjati te podatke <stage>(2014, 2015, 2016)</stage>, kar se tiče KOPOP – 2014 je bilo
               izvajanje po starih pravilih, 2015 je bilo prvo leto nove perspektive in 2016,
               letošnje leto, pa je KOPOP, ki je izboljšan in je omogočil boljši vstop pravzaprav na
               vseh področjih in v vsej Sloveniji. Ampak, še enkrat povem, merila s to novo finančno
               perspektivo je kmetijska Evropska politika dobila nalogo, da v večji meri prispeva k
               doseganju okoljskih ciljev. Mi smo morali pri Okoljskem programu pri vsakem ukrepu s
               kazalniki v bistvu se zavezati, da bomo s temi ukrepi dosegli izboljšanje določenih
               kazalnikov stanja okolja ali pa biodiverzitete. Zaradi tega so ti ukrepi dosti
               strožji kot so bili. Bolje tudi plačani. Vi boste videli, če bomo primerjali še
               sredstva, imamo vključenih manj kmetij, manj površin, sredstev za okoljske ukrepe pa
               bomo verjetno porabili celo več, zaradi tega, ker se priznava večji delež stroškov.
               Ampak kar hočem povedati je, da so ta števila in primerjava teh, da to ne velja samo
               za Haloze, to velja pač za celo Slovenijo. Pristop se je na evropski ravni spremenil.
               Včasih smo tudi mi stalna stališča, da mora biti čim več kmetij vključenih, četudi so
               ukrepi mehkejši ali blažji, zaradi tega, ker se s tem naredi večji učinek na okolje.
               Vsak nekaj malega naredi, se nekaj pozna. Sedaj pa, ko so se razmere zaostrile in
               zahteve so take, da v bistvu vodijo tudi v ekstenzifikacijo kmetijske proizvodnje.
               Pač, v veliko, bi rekla, ekstenzifikacijo. Je pa teh površin manj. Kar pa se
               finančnih sredstev tiče, pa program ni nič manjši. Ampak te podatke, ko bodo končni,
               mi smo namreč te podatke sedaj zbrali seveda na podlagi zbirnih vlog, ki pa še niso
               obdelane in kontrole še niso izvedene. Jaz bi predlagala takrat, ko so končni
               podatki, ki bodo sedaj enkrat, ko bodo opravljene kontrole, da jih po tem za celotno
               Slovenijo in za Haloze posredujemo, če se strinjate. Hvala lepa.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. Če lahko ja kar dodatno vprašanje?</p>
            </sp>
            <sp who="SDT7:DimicIva">

               <speaker>IVA DIMIC (PS NSi):</speaker>

               <p>No saj sem ravno želela, ne samo za Haloze, državna sekretarka, ampak bi želela za
               celo Slovenijo, ker vem
               da Agencija za kmetijske trge te zadeve vodi in da je to tam zbrano in da verjetno ni
               težko priti do teh podatkov. Če pa gledaš samo po spletu in iščeš podatke, pa je malo
               težko oziroma primerljivo. Predvsem tudi iz tega vidika, ker enostavno na določenih
               področjih v Sloveniji poslušamo, da ti KOPOP ukrepi ne spodbujajo nekega kmetovanja.
               Ravno zaradi, če stopiš v KOPOP program, recimo košnja trave – da tisti, ki enkrat
               kosijo so bolj spodbujeni, tako kot ste rekli, dobijo večja sredstva; na drugi strani
               pa tisti, ki imajo dejansko kmetijstvo, tisti, ki se ukvarjajo z živinorejo, imajo
               košnjo dvakrat do trikrat v sezoni, enostavno ne vstopajo v take programe, ker
               spodbujajo določeni programi znotraj KOPOP nabora ravno enkratno košnjo oziroma to
               pozno košnjo po 1. 8. No ampak bi vseeno želela videti. Mislim, da tudi ostali moji
               člani odbora. Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. Naslednji kolega Škodnik Ivan.</p>
            </sp>
            <sp who="SDT7:ŠkodnikIvan">

               <speaker>IVAN ŠKODNIK (PS SMC):</speaker>

               <p>Hvala za besedo gospod predsednik. Lepo pozdravljeni vsi prisotni. Jaz se moram
               ustaviti še pri napadu podlubnikov zaradi tega, ker je zadeva zelo resna, morda
               veliko bolj kot pa se zadeve govorijo ali pa se zavedamo. To, da mi dobivamo
               informacije o škodi nastali, koliko se je posekalo in tako naprej, poročila. Ampak,
               ko pridemo na teren, vsakdo, ki si pogleda malo Slovenijo, ugotovi, da je lubadar
               oziroma, da podlubniki so napadli pravzaprav gozdove cele Slovenije. Ampak v veliki
               meri pa zadeva je obvladljiva. Jaz prihajam iz Koroške. Moram reči, da na Koroškem je
               napad velik ampak zadeva je obvladljiva. Ko prideš ven, lahko vidiš, da so gozdovi
               zeleni in tista manjšina napadenih dreves se seka sproti. Ko pa prideš do Ljubljane,
               proti Vrhniki, Postojni, tukaj pa je zadeva katastrofalna in tisto kar pravzaprav iz
               podatkov vidim, jaz mislim, da to ne drži, ker ta zadeva je veliko bolj kritična. Mi
               smo se na eni od sej spomladi pogovarjali tudi o možnosti, da bo ponekod potrebno
               ustaviti redno sečnjo in se posvetiti sanitarni sečnji oziroma posekati drevesa, ki
               so napadena. Ampak očitno se tu zadeva premalo naredi in jaz bi tu res apeliral na
               Ministrstvo za kmetijstvo in gozdarstvo in seveda na Zavod za gozdove, kajti ti imajo
               skupaj platno in škarje v rokah in potrebno bo tukaj nekaj narediti, ker včasih
               slišim besede od nekaterih posameznikov, da smreka ni več odporna, jo bo treba
               zamenjati, neko drugo vrsto lesa. Jaz mislim, da to ni res. Treba bo narediti več, da
               se gozdovi počistijo. En red bo potrebno narediti in ne smemo čakati – bolj dolgo
               bomo čakali, večja bo škoda. Hvala lepa.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala.</p>
            </sp>
            <sp who="SDT7:StrnišaTanja">

               <speaker>MAG. TANJA STRNIŠA:</speaker>

               <p>Če dovolite, samo še enkrat ponovim. Proti podlubnikom se redno izvajajo ukrepi od
               nekdaj. To, da je sedaj napad teh podlubnikov tak, kakršnega še ni bilo v Sloveniji,
               kar je tudi posledica žleda kot naravne nesreče, ki v tem obsegu še ni bila. In redni
               ukrepi se ves čas izvajajo. V poročilu, ki bo vam dano in ki ste ga že obravnavali,
               pa bo še novo poročilo v katerem bo to natančno razloženo. Tako da, ne vem kaj je
               pravzaprav vaš predlog oziroma ali je predsednik to neka želja po dodatnih
               pojasnilih? Ampak, če ste vi dobili pisno poročilo takrat na seji in še eno bo, jaz
               mislim, da je to to. Oziroma ali nisem razumela vprašanja? Bolj mogoče to razumem kot
               poziv, da se ja ti ukrepi stalno izvajajo, ki pa se. Jaz še enkrat želim poudariti,
               da ukrepi so na tem.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. Besedo ima kolega Podkrajšek Bojan.</p>
            </sp>
            <sp who="SDT7:PodkrajšekBojan">

               <speaker>BOJAN PODKRAJŠEK (PS SDS):</speaker>

               <p>Hvala za dano besedo spoštovan predsednik. Državno sekretarko bi vprašal, ker že kar
               nekaj časa nismo bili skupaj na področju težav z mlekom. Jaz sem v tem času, ko ni
               bilo sej, seveda uradno to ni bilo možno, vprašal spoštovanega ministra. Ampak
               zasledil sem dve stvari: Eno, da smo prve pošiljke oddali na daljno Kitajsko, da je
               šlo mleko, če to drži; Na drugi strani pa sem zasledil podatek, da se pripravljajo
               neki ukrepi za vse tiste, ki bi zmanjšali proizvodnjo mleka. Mogoče, če imate že kaj
               podatkov? Prvič, odziv daljne Kitajske. Ali se bodo te pošiljke lahko večale in kaj
               to pomeni za slovensko mleko? Na drugi strani pa, kako daleč so pripravljeni ti
               ukrepi, ki bi zmanjšali
               proizvodnjo mleka? Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p> Hvala. Državna sekretarka?</p>
            </sp>
            <sp who="SDT7:StrnišaTanja">

               <speaker>MAG. TANJA STRNIŠA:</speaker>

               <p>Hvala lepa. Kar se mleka tiče, mogoče, če začnem tako kot vi: to drži, da je bil prvi
               kontingent ali pa pošiljka je bila na Kitajko poslana. Zaključili so se vsi postopki
               in štiri naše največje mlekarne so se uvrstile na seznam obratov, ki lahko izvažajo
               mleko in mlečne izdelke na Kitajsko. Prva pošiljka je sedaj šla. Kitajski trg je
               seveda zelo velik in v tem smislu bi lahko v celoti razbremenil recimo to kar bi bilo
               viška na slovenskem trgu in to je sigurno pozitiven znak. Drugo, kar pa se tiče tega
               omenjenega ukrepa Podpora za zmanjšano proizvodnjo, pa lahko povem, da je sedaj na
               ravni Evropske Unije bil sprejet paket pomoči mlečnemu sektorju. Lahko tudi drugi
               sektorji, ampak v prvi vrsti mlečnemu sektorju v višini 500.000.000 evrov. Od tega je
               150.000.000 ostalo, jaz bi rekla v tej evropski ovojnici, če se v referenčnem
               obdobju, če nekdo zmanjša oddajo mleka v mlekarne, bi za vsak liter, ki ga je oddal
               manj, kot v enakem obdobju lani, v teh zadnjih treh mesecih, bi lahko napovedal
               manjšo proizvodnjo, kot jo je imel lani v zadnjih treh mesecih, bo za vsak neoddani
               liter mleka dobil 14 centov. To je evropski ukrep. Poleg tega pa je bilo nadaljnjih
               350.000.000 milijonov razdeljeno med države članice. Slovenija je skladnjo s svojo
               velikostjo in velikostjo deleža mlečne proizvodnje dobila dober milijon evropskih
               sredstev, ki jih lahko oplemeniti sto odstotno, to pa mi rečemo v tem žargonu, z
               dodatkom iz nacionalnega proračuna. Kar bomo tudi storili in bomo lahko dobra dva
               milijona namenili za pomoč kmetom v mlečnem sektorju. Tukaj ni enakega principa kot
               je bil lani, ko je bilo sicer približno čisto enaka, zelo primerljiva vrednost,
               dodeljena ovojnica državam članicam in se je potem to lahko uporabilo poljubno in smo
               mi to dali kot dohodkovno plačilo, kot izpad dohodka mlečnim rejcem in prašičereji.
               Ker zadnje leto je bilo še izredno slabo stanje na trgu prašičjega mesa, ki pa je
               letos boljše. Letos je stanje boljše pri prašičjem mesu, naj ravno zato povem, ker so
               se kitajski trgi in azijski trgi odprli za svinjsko meso in je velik del teh
               presežkov iz zahodne Evrope <stage>(mi jih nimamo)</stage>, šel na tiste trge in zaradi tega je manj
               pritiska na cene v Evropi. Tam je cena – pa tako ali tako imamo pri prašičjem mesu
               nadpovprečno ceno, če primerjamo s povprečno Evropsko ceno – tam je stanje trenutno
               malo boljše kot je bilo. Pri mleku pa je tako: Teh 350.000.000 milijonov sedaj letos
               ne moremo dati kot enostavno dohodkovno podporo ampak so možni samo ukrepi, ki so
               pogojeni bodisi z omejevanjem proizvodnje, se pravi, da nekdo ne sme povečevati
               proizvodnje, bodisi s tem, da se nadaljuje ta evropski ukrep zniževanja proizvodnje
               ali da se proizvodnja ekstenzivira ali pa, da se za promocijo mleka skratka<gap n="…"/> ukrep
               mora biti ciljno usmerjen in mora nekako na neposreden ali pa posreden način vplivati
               na to, da se proizvodnja ne povečuje oziroma, da bi se omejila ali zmanjšala. Mi
               nacionalne ukrepe pripravljamo. Je posebna skupina v kateri so tudi rejci,
               predstavniki Zbornice sindikata, strokovnjaki, ki bodo podali predlog ukrepov. Jaz
               lahko čisto zares neuradno in neformalno povem kaj bi bilo možno: Eno je, da isto
               dali ukrep za tiste, ki bi zmanjšali proizvodnjo, da bi še iz nacionalnega proračuna
               dodali denar, to je ena možnost. Drugo je, da bi dali podpore za tiste manjše
               kmetije, ki bi se preusmerile iz mlečne reje v krave dojilje. Za promocijo se nismo
               odločili.  Skratka
               precej smo omejeni, ker je vse skupaj vezano na to, da naj bi vodilo k zmanjševanju
               proizvodnje, za kar pa mi nimamo interesa. Mi imamo majhne kmetije, to pomeni manj
               dohodka za kmete. Tako da, točno kakšne ukrepe bomo sprejeli, bodo najverjetneje res
               za tiste, ki bi eventuelno zmanjšali. To ni čisto nemogoče. Je potrebno vedeti, da so
               nekateri forsirali mlečno proizvodnjo ravno zaradi tega, ker je cena padla in da so z
               nižjo ceno lažje pokrivali fiksne stroške. S tem so tudi, bi rekla, preforsirali
               živali ali pa rejo. Sedaj za tiste, ki bi se odločili, da bi to proizvodnjo res
               zmanjšali, bi dali potem podpore v tem smislu. Ker to gre tako ali tako za začasne
               ukrepe, če bi v tistem obdobju zmanjšali mleko, da bi potem dobili te podpore. Toliko
               o tem. Bolj pomembno je morda še to, ker največji problem imajo tisti rejci, ki so
               zadolženi. Tako da smo se v bistvu<gap n="…"/> Ki bo bili v velikih investicijah, pa so bili
               zadolženi. Mi smo sedaj s skladom s tem ribiškim <stage>(?)</stage> skladom za razvoj podeželja
               dogovorili in je danes, prav danes, na vladi potrditev spremembe njihovega finančnega
               načrta in programa dela z namenom, da bi odprli kreditno linijo za prezadolžene
               kmetije, ki so bile investicija. Ampak to je na način, da bi se jim omogočil nek
               odlog začetka, pač preureditev, odkup njihovih kreditov, če je to problem;
               preureditev, reprogramiranje kreditov na način, da bi imeli nek moratorij; pa potem
               obrestno mero, ki bi bila z minimalnim pribitkom, tako da to ni<gap n="…"/> ravno s tako
               minimalnim pribitkom, da to še ne bi bila državna pomoč, ker če bi bila državna
               pomoč, bi bil postopek ratifikacije evropske komisije predolg in ne bi prišli do
               dovolj hitrega ukrepanja. So pa tako ali tako sedaj obrestne mere nizke. Ključno za
               nas ali pa za kmete je, da se ta kredit oziroma plačevanje odloži, da je obrok
               manjši, se pravi, da se razpotegne na daljšo dobo, ker so ti krediti pri skladu bolj
               ugodnejši, pod ugodnejšimi pogoji kot so komercialni krediti. Ta ukrep bo za tiste,
               ki imajo likvidnostne težave, sicer dobro proizvodnjo pa likvidnostne težave,
               dobrodošel. Delamo pa še en ukrep. Tudi nacionalni. To pa je to, da bomo, bi rekla,
               najeli, angažirali eno skupino strokovnjakov s področja ekonomike kmetijstva, reje,
               krmnih obrokov in se pravi tehnologije, zato, da bi nekako izkoristili te rezerve, ki
               so še v sami tehnologiji. Ker ekonomske analize kažejo, da je ta ostanek, pokritje po
               litru mleka zelo različen po kmetijah. Po kravi kažejo neke analize, da je lahko od
               nekaj sto evrov pa do tisoč petsto evrov pokritje po kravi. Take so razlike glede na
               produktivnost in pa koliko je kakšen kmet spreten pri tehnologiji. Skratka, in sedaj
               bi mi oblikovali neko skupino trenerjev, ki bi usposabljali kmetijske svetovalce,
               zato, da bi pomagali kmetom izboljšati tehnologijo in s tem tudi ekonomski rezultat.
               Se pravi, poleg teh evropskih finančnih pomoči imamo še ta nacionalni ukrep za
               zadolžene kmetije in pa za izboljšanje tehnologije ter znanja pri kmetih. Nenazadnje
               pa je tudi pomembno, da smo sedaj nekako na zaključku tega procesa zbrana kakovost,
               ki bi pa - tudi za mlečni sektor velja neka specifikacija<gap n="…"/> Sedaj se čaka, da se bodo
               predvidoma še letos pojavili prvi proizvodi mleka in pa mlečnih proizvodov s to
               znamko izbrana kakovost, kar bi nekje utrdilo položaj mleka na našem trgu. Ni pa s
               tem rešeno vprašanje, da je pri padcu cen ostala cena mleka v trgovinah čisto enaka
               skozi ta leta, rejcem pa se je tako bistveno znižala cena. Tako da ti odnosi v sami
               verigi, so pa izziv, ker to se nekako administrativno ne mora posegati. Je pa to tudi
               tema na evropski ravni, na formalni svet, ki bo v ponedeljek in torek in se bo prav s
               tem ukvarjal – kako te odnose v verigi popraviti. In to je največji izziv. Tudi
               evropsko komisijo se v bistvu poziva, da bi ukrepala. Zato, da bi se to breme, če je
               kriza, porazdelilo po celi verigi, ne pa,  da ga v celoti nosi rejec. In v to ne moreš posegati.
               Rejci so slabše organizirani, čeprav pri mlečnem sektorju bolj, kot pri drugih
               sektorjih in nosijo vse breme. Pač, surovine je preveč in cene so <stage>/ nerazumljivo/</stage>
               padle. V trgovini ni nič<gap n="…"/> Za potrošnika ni mleko nič cenejše, kmetje pa imajo nizke
               cene. Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala kolegica. Lep Šimenko?</p>
            </sp>
            <sp who="SDT7:ŠimenkoLepSuzana">

               <speaker>SUZANA LEP ŠIMENKO (PS SDS):</speaker>

               <p>Hvala za besedo predsednik. No, mene veseli, da so že bile izpostavljene Haloze in
               vprašanje je vezano na te ukrepe. Bi pa želela ob tem najprej spomniti – mi smo imeli
               skupno sejo odbora za kmetijstvo in odbora za gospodarstvo v mesecu aprilu 2015 in
               takrat smo vse stranke, parlamentarne stranke, enotno sprejele sklep, da se
               pripravijo ukrepi za območje Haloz. Zaradi tega, ker smo smatrali vseeno, da so
               Haloze tako specifično območje. Sedaj seveda to, kar ste že omenili, se je potem
               ustanovila vladna delovna skupina. Pripravilo se je tudi neko gradivo, ukrepi, nabor
               ukrepov in, kot ste večkrat izpostavili, to so ukrepi, ki so namenjeni za vse, ne
               zgolj za Haloze in na nek način vi vidite po Sloveniji veliko, bom rekla, podobnih
               območij, kot je pač območje Haloz. Jaz osebno menim, tako glede klimatskih razmer,
               kot glede specifike strmine in vsega ostalega, enostavno Haloz ne moremo enačiti z
               nobenim drugim območjem po Sloveniji. Za tisti sklep, ki smo ga prejeli, sem bila
               takrat resnično vesela, da smo ga tako enotno sprejeli, ampak sem resnično
               pričakovala, da bodo pripravljeni ukrepi za območje Haloz. Tako je bilo takrat to
               tudi razumljeno. Ne zgolj z vašega ministrstva, smo govorili širše. Seveda takrat, ko
               se je sprejemal proračun za leti 2016 in 2017, ne glede na to, da je v Halozah bilo
               veliko rečenega, pa takrat koalicijski poslanci niste želeli sprejeti amandmaja, ki
               sem ga predlagala, da bi ga namenili za Haloze dodatnih 5.000 milijonov evrov
               denarnih sredstev. Sedaj se govori o nekem napredku. Jaz pač prihajam iz tega
               območja, pa moram reči, da žal ljudje, zlasti s hribovitega dela Haloz, eno so
               občine, ki na nek način spadajo tja, ampak tam je v posameznih občinah še veliko
               ravninskega dela, v tem hribovitem delu, pa ljudje ne vidijo napredka in me še vedno
               sprašujejo kje so sedaj tisti ukrepi. In sedaj, če že govorite o napredku, dajte mi
               prosim konkretno povedati kje je bil narejen napredek na področju Haloz? Koliko več
               se jih je v posamezne ukrepe vključilo? Namreč, opozorjena sem bila, da so tudi ti
               ukrepi, ki se pripravljajo, še vedno za te kmetije, ki so na teh hribovitih delih,
               neprimerni – ali glede na velikost ne ustrezajo, ali glede na višino dohodka, ki ga
               dosegajo, ne ustrezajo. Zavedati se je potrebno, da večina teh kmetij, da ljudje ne
               morejo preživeti od dela na teh malih kmetija. In večina teh ljudi še vedno ima svojo
               službo in zemljo, bom rekla, bolj ali manj ljubiteljsko in z neko ljubeznijo do tega
               Haloškega območja tudi tam obdelujejo. Oni sami ne morejo preživeti od tega, da bi
               obdelovali to zemljo na teh območjih. Zaradi strmine pa so seveda površine tako male.
               In sedaj, bi vas resnično prosila, dajte konkretno povedati kje so bili narejeni ti
               napredki. To, da je bilo par stojnic v Ljubljani – jaz sem izjemno vesela, kjerkoli
               se Haloze omenijo, kjerkoli so Haloze predstavljane, ker imajo izjemen potencial –
               ampak to verjetno niso ti ukrepi, ki so bili takrat mišljeni. Kakorkoli že, pa želim
               vseeno pohvaliti Ministrstvo za kmetijstvo, ki pa ste se vseeno bolj resno tega
               lotili od ostalih ministrstev, ne glede na to, da je bilo takrat rečeno, da se bodo
               pripravili celoviti ukrepi z vseh področij, ne zgolj s področja kmetijstva. Je pa
               res, da je kmetijstvo tisto, ki na tem območju je najpomembnejše in verjetno tudi
               zaradi tega deležno največ vprašanj, pa tudi največ kritik na terenu na ta račun.
               Hvala</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Ja prosim.</p>
            </sp>
            <sp who="SDT7:StrnišaTanja">

               <speaker>MAG. TANJA STRNIŠA:</speaker>

               <p>Poglejte, jaz mogoče nisem dosti jasno povedala, pa moram še enkrat povedati. Mi
               sploh ne smemo ukrepati na tak način, da bi<gap n="…"/> Pač pravila so taka, tudi skupne
               evropske politike, da
               in v okviru programa razvoja podeželja, da morajo biti ukrepi, ki veljajo za celo
               državo. Mi ne moremo reči, da izvajamo neke ukrepe, ali pa specialne ukrepe, na
               področju Haloz. Program razvoja podeželja bi lahko sicer strukturirali tako, da bi
               imeli več programov, da bi imeli regionalne. Vendar to bi bili popolnoma nesorazmerni
               stroški. Pa tudi to bi morali znati utemeljiti. Skratka, mi<gap n="…"/> Jaz sem enako želela,
               pripravimo nekaj za Haloze. Ampak to sploh ni dopustno. Tudi sama sem sodelovala v
               teh razgovorih, ker jaz sem prej govorila, da imamo tudi na drugih področjih take
               probleme, zato, ker bi se tudi kakšen drugi poslanec oglasil, ki je tudi z območja,
               kjer ima kakšne razvojne probleme. Ampak tudi, če bi se mi zavestno odločili, tega ne
               moremo, ker morajo biti ukrepi taki, da če je en ukrep, mora veljati za celo
               Slovenijo. Ne moremo ukrepa razpisati za Haloze. Zato sem jaz povedala, da smo
               naredili ukrepe, ki pa ne veljajo samo za Haloze ampak, če kdo izpolnjuje tiste
               pogoje, povsod. Kar pa se tiče tega vašega predloga, se seveda spomnim petih
               milijonov za Haloze. To seveda bi bila zelo dobrodošla, ampak ne vem, najbrž lahko
               tudi vsak od nas preračuna kaj bi to pomenilo. Mi imamo 300 milijonov za celo
               kmetijsko politiko, prvi in drugi steber v enem letu. To bi bili zelo močni ukrepi
               seveda. Ampak, kot rečeno, ker za Haloze ne morejo biti specialni, to pomeni, da bi
               morali za take kmetije, <stage>/ nerazumljivo/</stage> ne vem, vse drugo pobrati, ne. Za druge
               ukrepe vse pobrati, zato da bi neka taka razvojna območja toliko denarja<gap n="…"/> Jaz
               verjamem v dobronamernost takega predloga, ampak v bistvu bi bil neuresničljiv, ker,
               še enkrat, ne moremo imeti samo za to. Če bi pa rekli<gap n="…"/> Pa tudi, a veste, tudi vse to
               kar mi, mogoče, da še to povem, karkoli mi izvajamo na terenu. Saj mi bi tudi radi
               dali, saj veste, mi damo petdeset evrov za tiste gerke od trideset do petdeset
               stopinj, odstotkov, pa sto nad petdeset, a mi več ne smemo. Ker mi, več kot neke
               kalkulacije pa študije pokažejo, da je nekaj stroškov ali pa dodatnih stroškov, skozi
               okoljske ukrepe ne smemo. Mi ne moremo dati, zato, ker bi menili, da to oni
               potrebujejo. Ker moramo vse dokazati in potem se tega strokovno ne da podpreti. Tako,
               da se je tega potrebno zavedati. Hvala lepa.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. Želi še kdo zastaviti kakšno vprašanje? Ne vidim želje. Zaključujem to točko
               dnevnega reda. S tem tudi današnjo sejo odbora. Zahvaljujem se vsem vam za udeležbo
               in razpravo in želim lep dan. <stage type="time">Seja je končana 8. septembra 2016 ob 12.23</stage>
               </p>
            </sp>
         </div>
      </body>
   </text>
</TEI>