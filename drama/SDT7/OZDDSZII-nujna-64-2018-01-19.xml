<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZDDSZII-nujna-64-2018-01-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A4E2F0FE9F9DB1C8C125820F004C1C79</idno>
               <idno type="custom" subtype="day">30111F0A8BEF1029C1258232002D56BF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=30111F0A8BEF1029C1258232002D56BF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-nujna-64-2018-01-19.OZDDSZII" n="64">
               <name>nujna seja</name>
               <date when="2018-01-19"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-nujna-64-2018-01-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-nujna-64-2018-01-19.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">RSEPUBLIKA SLOVENIJA DRŽAVNI ZBOR ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">64. nujna seja</stage>
            <stage type="date">(19. januar 2018)</stage>
            <stage type="chairman">Sejo je vodil Uroš Prikl, predsednik odbora.</stage>
            <stage type="time">Seja se je začela ob 15. uri. </stage>


            <sp xml:id="SDT7-OZDDSZII-nujna-64-2018-01-19.sp1">

               <speaker>PREDSEDNIK UROŠ PRIKL:</speaker>

               <p>Spoštovane kolegice, spoštovani kolegi, spoštovani vabljeni! Začenjam 64. nujno sejo
               Odbora za delo, družino, socialne zadeve in invalide.</p>
               <p>Uvodoma vas želim obvestiti, da sta zadržani in se današnje seje ne bosta udeležili
               kolegica Mirjam Bon Klanjšček in kolegica Suzana Lep Šimenko. S pooblastili sta na
               seji prisotna Luka Mesec namesto Mihe Kordiša in Irena Kotnik namesto Janija
               Möderndorferja. Drugih obvestil o zadržanosti oziroma nadomeščanju nisem prejel.</p>
               <p>Današnja seja je bila sklicana skladno s 47. členom ter drugim odstavkom 48. člena
               Poslovnika Državnega zbora.  Poslanska skupina Levice je dne 5. 1. 2018 vložila
               zahtevo za sklic nujne seje našega odbora za obravnavo točke Dvig minimalne plače ob
               rednem letnem usklajevanju na višino 646,88 evra neto.</p>
               <p>S sklicem seje dne 9. 1. 2018 ste prejeli predlog dnevnega reda z eno točko, in
               sicer: Dvig minimalne plače ob rednem letnem usklajevanju na višino 646,88 evra neto.
               Ker v poslovniškem roku nisem prejel predlogov za spremembo dnevnega reda, je ta
               določen, kot je bil predlagan s sklicem seje.</p>
               <p>Na sejo smo vabili: predlagatelja, Poslansko skupino Levice s prvopodpisanim Lukom
               Mescem, dr. Mira Cerarja, predsednika Vlade, ki je sporočil, da se seje zaradi drugih
               obveznosti ne more udeležiti, Ministrstvo za delo, družino, socialne zadeve in enake
               možnosti, ministrico dr. Anjo Kopač Mrak, Zvezo svobodnih sindikatov Slovenije,
               Konfederacijo sindikatov javnega sektorja, Konfederacijo sindikatov 90 Slovenije,
               Konfederacijo sindikatov Slovenije Pergam, Neodvisnost, Konfederacijo novih
               sindikatov Slovenije, Slovensko zvezo sindikatov Alternativa, Zvezo delavskih
               sindikatov Slovenije Solidarnost, Statistični urad Republike Slovenije, danes pa smo
               dodatno povabili tudi gospoda Gorana Lukiča iz Delavske svetovalnice, ki je izrazil
               željo, da prisostvuje seji našega odbora.</p>
               <p>Prehajamo na <title>1. TOČKO DNEVNEGA REDA - DVIG MINIMALNE PLAČE OB REDNEM LETNEM
                  USKLAJEVANJU NA VIŠINO 646,88 EVRA NETO.</title>
               </p>
               <p>Kot gradivo ste prejeli zahtevo Poslanske skupine Levice za sklic te seje, ki je bila
               objavljena na spletnih straneh Državnega zbora s sklicem.</p>
               <p>Uvodoma dajem besedo predlagatelju, kolegu Mescu, da dodatno obrazloži vsebino
               dnevnega reda oziroma predlog te točke. Luka, izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp2">

               <speaker>LUKA MESEC (PS Levica):</speaker>

               <p>Hvala.</p>
               <p>Lep pozdrav vsem!</p>
               <p>Kot veste, v Levici že več kot eno leto predlagamo Vladi in zahtevamo, da se
               minimalna plača poveča na 700 evrov neto mesečno in da se 700 evrov neto mesečno
               definira kot minimalno osnovno plačo. Namreč, trenutna minimalna plača oziroma znesek
               najmanjšega možnega izplačila, v katerega so lahko všteti dodatki različnih
               kolektivnih pogodb. In če boste šli gledat kolektivne pogodbe ali pa individualne
               pogodbe o zaposlitvi, se jih precej začne bistveno pod ravnjo minimalne plače, se
               pravi, ne s 613 evri, ampak s 450, 400 ali pa celo manj. Pa bom spet omenil primer
               varnostnika, ki nam je v poslansko skupino prinesel svoj plačni list, na katerem je
               bila osnovna plača 240 evrov, potem pa je z različnimi dodatki in tako imenovanim
               doplačilom delodajalca do minimalne plače šele prišel do minimuma, pa je delal ob
               praznikih, nedeljah, ponoči in tako naprej. Vse to je bilo pred spremembo, ampak
               hočem povedati, kakšni so pogoji drugje.</p>
               <p>Uvodoma želim reči, da nas v tem smislu veseli, da smo končno prišli do prvega leta
               po praktično letu 2010, ko se minimalna plača ne bo povečala oziroma vsaj kaže, da se
               ne bo povečala zgolj za uskladitev inflacije, tako kot je bila praksa prejšnja leta.
               Nas veseli, da so naši pozivi in pritiski učinkovali v tem, da imamo zdaj vsaj ta
               predlog za 25 evrov dviga. Vendar pa v Levici predlagamo, da naredimo bolj odločen
               korak. In sicer, da se letos plačo poviša na tisto, kar je že zdaj osnova za izračun
               prispevkov delodajalcev, torej 647 evrov - podobno so danes na Ekonomsko-socialnem
               svetu predlagali sindikati -, in da se danes odločimo - to je pa naš drugi sklep -,
               da se začne obdobje prehoda do leta 2019, ko bi realizirali tisto, kar mi predlagamo,
               torej, minimalna plača 700 evrov, in to je tudi minimalna osnovna plača. Če ta dva
               sklepa danes sprejmemo, lahko začnemo in lahko začnejo tudi socialni partnerji s
               prilagajanjem, da v roku enoletne tranzicije pridemo do te ravni, da nihče v tej
               državi ne bo plačan manj kot 700 evrov mesečno. Teh ljudi danes ni malo. Ob stavki
               javnega sektorja je treba povedati, da jih je celo v javnem sektorju tistih, ki imajo
               pod 700 evrov, še vedno več kot 20 tisoč, in da je v zasebnem sektorju nekaj deset
               tisoč teh ljudi. 
               Kakšni bi bili stroški našega predloga. Mi smo naredili izračun, kakšni bi bili
               neposredni stroški. Za zasebni sektor bi se skupni stroški dela povečali za 121
               milijonov, kar se sliši veliko, ampak ob zavedanju, da so skupni stroški dela v
               zasebnem sektorju 12 milijard, to pomeni, da dodamo 1 % na te skupne stroške
               dela.</p>
               <p>Kako bi bilo z dobičkonosnostjo. Tudi ministrstvo je samo povedalo, da se je
               dobičkonosnost družb v Sloveniji od leta 2013 do leta 2016 povečala za 17-krat,
               torej, s 169 milijonov leta 2013 smo prišli na 3,2 milijarde leta 2016, se pravi, za
               17-krat se je povečala dobičkonosnost. To je približno tako, kot če gledate, kako so
               se kriptovalute povečevale lani. Na drugi strani se je pa minimalna plača popravljala
               zgolj za inflacijo. Če bi uveljavili naš predlog, se pravi, 700 minimalna, bi se
               skupni dobički zmanjšali za 4 %, to bi bil neposreden učinek. Pri tem je treba
               povedati, da se potem poveča kupna moč in se malo drugače gospodarstvo zavrti.</p>
               <p>Kar hočem povedati, je to, da naš predlog ne samo, da je povsem realističen in da ga
               je gospodarstvo zmožno prebaviti, je tudi na nek način nujen, če hočemo, da začnejo
               minimalne plače in z njimi tudi druge plače slediti gospodarski rasti in da se ne
               ujamemo v to, kar zdaj že kar precej ekonomistov opozarja, v past minimalne plače.
               Torej, da postanemo država, ki ima visoko kvalificirano delovno silo, visoko
               produktivnost, ampak nizke plače. Če na to pristanemo, se bomo znašli v razvojnem
               modelu, kjer bomo več ali manj podizvajalci za razvitejše države na zelo nizkih
               plačah. Na ta način je minimalna plača tudi razvojen ukrep. Namreč, če jo povečamo,
               se bodo morala tista podjetja, ki zdaj temeljijo na nizkih plačah, prestrukturirati,
               oziroma če se ne bodo mogla prestrukturirati, bodo pa ljudje - in brezposelnost se
               zmanjšuje, videli ste, kako se je zmanjšala, s 130 tisoč na 80 tisoč v tem mandatu -,
               bodo tisti ljudje, ki bodo izgubili službe, našli boljše priložnosti drugje.</p>
               <p>Skratka, predlagamo ta dva sklepa danes, da se minimalno plačo letos poveča na 647
               evrov, kar je že itak izračun, osnova za izračun prispevkov delodajalcev, in da se
               sprejme drugi sklep, torej o prehodnem obdobju do leta 2019, ko se minimalna plača
               poveča na 700 evrov in to postane osnovna plača v tej državi.</p>
               <p>Toliko za začetek, se veselim razprave.</p>
            </sp>
            <sp xml:id="SDT7-OZDDSZII-nujna-64-2018-01-19.sp3">

               <speaker>PREDSEDNIK UROŠ PRIKL:</speaker>

               <p>Hvala lepa, Luka.</p>
               <p>Besedo dajem ministrici za delo. Pa morda še, ker je danes dopoldan potekal
               Ekonomsko-socialni svet, informacija o tem, kako je tekla beseda v zvezi s predlogom
               zvišanja minimalne plače. Ministrica, izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp4">

               <speaker>DR. ANJA KOPAČ MRAK:</speaker>

               <p>Hvala, predsednik.</p>
               <p>Drage poslanke in poslanci, gospod Lukič! Lep pozdrav tudi vsem, ki gledate to
               sejo!</p>
               <p>Morda bi vseeno startala na tem, kaj v tem trenutku zakonska možnost, zaradi tega, da
               lahko uokvirimo diskusijo in tudi morda damo glede tega tudi predlog, ki je na mizi
               tega odbora, v neko pravo luč.</p>
               <p>Torej, Zakon o minimalni plači, ki velja, pravi, da se pri določitvi zneska minimalne
               plače upošteva rast cen življenjskih potrebščin, gibanje plač, gospodarske razmere
               oziroma gospodarska rast in gibanje zaposlenosti, pri čemer se minimalna plača enkrat
               letno uskladi najmanj z rastjo cen življenjskih potrebščin. Znesek minimalne plače
               določi ministrica oziroma minister, pristojen za delo, po predhodnem posvetu s
               socialnimi partnerji in ga objavi v Uradnem listu Republike Slovenije najkasneje do
               31. januarja tekočega leta. Če se zdaj vseeno malce vrnemo in postavimo tudi v
               kontekst socialnega dialoga. Dejstvo je, da je bil Zakon o minimalni plači prvič
               sprejet v naši državi leta 1995 z definicijo vsebine minimalne plače in je od takrat
               do danes ostal nespremenjen. Leta 2010 je bila dvignjena minimalna plača za 25 % in
               takrat, žal, ni bilo pripravljenosti, da bi dosegli kakršenkoli dogovor o vsebini,
               kaj  minimalna plača
               je. Tudi če pogledamo zadnje obdobje, mi smo na ministrstvu v mojem mandatu dejansko
               uskladili vse zakone s socialnimi partnerji. Spomnite pa se, da je bila nevralgična
               točka minimalna plača, za kar je bil tudi, žal, spor pri sporazumu, socialnem
               sporazumu, zaradi tega, ker smo v Državnem zboru potrdili spremembo Zakona o
               minimalni plači, ki je izvzela nekaj, kar ste, gospod Luka Mesec, rekli, da je še
               všteto v minimalno plačo, pa ni. Torej, dodatek za nočno in izmensko delo, to je bilo
               izvzeto in to je bila, žal, točka, da so delodajalci odstopili od socialnega
               sporazuma, ki smo ga podpisali. Zakaj to govorim, govorim zato, da se ve, kako
               izjemno težko je minimalno plačo, ki je bistvo določanja najnižjega praga plačila za
               polni delovni čas težko dosegati v naši državi. Po drugi strani pa je morda tudi
               treba dati v okvir, da se države, kjer se največ pogovarjajo in najbolj kregajo, če
               tako rečem, glede minimalne plače, so države, kjer je socialni dialog, žal, šibak in
               kjer se na bipartitni ravni ne dovolj uspešno dogovorijo, torej vprašanje plačnega
               modela, kjer pa država ne sodeluje.</p>
               <p>Tisto, kar je bilo omenjeno o tarifnih razredih po kolektivnih pogodbah, ki so, žal,
               še vedno pod minimalno plačo, je stvar dialoga. In jaz sem vesela, da smo na
               Ekonomsko-socialnem svetu danes, ko smo opravili posvetovanje o dvigu minimalne
               plače, da so se socialni partnerji sami, torej sindikati in delodajalci, ker je to
               njihova pristojnost, odprli, da so se pripravljeni mnogo bolj intenzivno o teh
               stvareh pogovarjati. Tako je tu na nek način pritisk vzvod minimalne plače tudi glede
               ostalih plač, ni pa tolikšen. Mi smo tudi naročili analizo, ki je bila 2017 in je
               tudi na naši spletni strani, kakšen je bil dvig minimalne plače od 2010 in kakšne
               posledice je imel, če koga zanima, bile so bistveno manjše, kot se je govorilo.
               Dejstvo pa je vseeno, da glede na predlog, ki ste ga vi izpostavili, torej, jaz
               izpostavljam vedno znova pomen socialnega dialoga, ker ne moremo zaobiti in v nekem
               popolnoma zaprtem prostoru odločati o tej višini, kakšna naj bi bila, vseeno je to
               pomembno za gospodarstvo. Po drugi strani pa bi vseeno opozorila tudi na to, na
               kakšen način prihaja do teh usklajevanj in kakšna vloga je socialnih partnerjev. Tako
               tu razumem Združeno levico, ker pač niste in ne sodelujete - Levico, pardon, se
               opravičujem -, ker pač ne sodelujete, da so to vaši poskusi. Je pa današnja seja
               odbora, kjer so bili vabljeni vsi sindikati in delodajalci, tudi znak tega, da vodimo
               socialni dialog tam, kjer mu je mesto, to je na Ekonomsko-socialnem svetu, pa tudi na
               današnji razpravi.</p>
               <p>Jaz sem v okviru zakona predlagala dvig za 4,7 %, ki ni bil določen čez palec ali kar
               tako. Mi smo izhajali predvsem iz zadnjega štiriletnega obdobja, na podlagi izhodišč,
               ki jih zakon postavlja, pravi, da se mora uskladiti vsaj z inflacijo, ta je bila 1,7
               % za lansko leto. Hkrati pa se lahko upoštevajo tudi drugi kazalci, torej,
               gospodarska rast je bila 4,7 %, rast zaposlenosti je bila 2,8 % in rast povprečne
               plače je bila 2,3 %. Zakaj smo šli na maksimum, to ni zaradi tega, ker je gospodarska
               rast, da je bil ta odstotek 4,7, to je zakonska omejitev. Upoštevali smo predvsem,
               kaj se je dogajalo v zadnjih štirih letih in kaj naše gospodarstvo zmore. Zelo smo
               pogledali tudi podatke o produktivnosti v panogah, ki se ponavadi izpostavljajo,
               tiste, ki jih najbolj zadane dvig minimalne plače. To je predvsem varovanje, ki ste
               ga tudi omenili, pa na primer obdelava in predelava lesa, proizvodnja oblačil. Vse te
               podatke smo analizirali, več o tem lahko tudi v nadaljevanju. Edino v panogi
               proizvodnje oblačil je trenutno delež zaposlenih, kjer bi z dvigom minimalne plače
               prišli na 52 % zaposlenih, vendar je tudi pri njih rast bruto dodane vrednosti bila
               na zaposlenega v obdobju 2013-2015 čez 26 % in, skratka, tudi tam ne pričakujemo
               večjih problemov.</p>
               <p>Torej, predlog je tak, da je maksimalen, kar ga obstoječi zakon dopušča. Po drugi
               strani pa je tudi pomembno sporočilo, to pomeni, da delavec mora biti plačan
               dostojno, minimalna plača ni socialni korektiv, je plačilo  za trdo osemurno delo in mora biti absolutno
               nad pragom tveganja revščine, hkrati pa je zelo pomembno tudi sporočilo glede
               produktivnosti dela, ker, namreč, tudi podatek iz 2010 kaže, da je bila takrat
               produktivnost dela zaradi dviga minimalne plače, ker to pomeni prestrukturiranje v
               gospodarstvu, najvišja. Torej, na nek način smo blizu z vašim razmišljanjem, hkrati
               pa vseeno ne moremo mimo socialnega dialoga, mimo partnerjev, ki so ključni za ta
               dogovor, in predvsem upoštevati, da je minimalna plača samo tisto spodnje dno in je
               pač treba voditi odgovorni dialog tudi glede plačnega modela. Zato sem tudi danes po
               razpravi na Ekonomsko-socialnem svetu, kjer je bilo izpostavljeno, da bi delodajalci
               želeli zgolj dvig v višini inflacije, torej tisto, kar je z zakonom določeno, 1,7 %,
               po drugi strani pa so sindikati izrazili pričakovanje, dvig med 5,5 <stage>(?)</stage> in 6 %. Točne
               vrednosti, kot ste rekli, ni bilo, da bi rekli, da je vaš predlog sindikalni predlog.
               Jaz sem jim utemeljila 4,7 %, vendar sem jim v duhu socialnega dialoga dala možnost,
               da bom, v kolikor pridejo do soglasja glede višine uskladitve, seveda sprejela njihov
               predlog uskladitve in s tem šla v objavo v uradnem listu.</p>
               <p>Drug zelo pomemben sklep danes, ki sem ga izjemno vesela, je pa sklep, da je tudi
               pripravljenost iz obeh strani, da se odpre Zakon o minimalni plači, o vsebini
               minimalne plače. Torej, o tem, kaj minimalna plača vključuje in česa ne in da se
               dogovori o formuli uskladitve. Kot veste, tudi tisti sklep odbora smo upoštevali,
               spoštovali in pripravili formulo za izračun, imeli diskusijo na Ekonomsko-socialnem
               svetu in tudi z ekonomisti, pa žal pred, ne vem, enim mesecem, oziroma niti ne vem
               več časovno, ni bilo pripravljenosti, da bi nadaljevali s to formulo. Meni bi bilo
               lažje, v kolikor bi imeli usklajeno formulo, ampak dejstvo je, da danes te predloge
               ESS, sklepe imamo in v osmih dneh bo sklicana delovna skupina. Ni za pričakovati, da
               bomo seveda do konca mandata to naredili, to presega, važno je, da so se socialni
               partnerji pripravljeni pogovarjati in da bomo dobili Zakon o minimalni plači, ki bi
               bil usklajen s socialnimi partnerji. To bi si jaz dejansko najbolj želela, ker se mi
               zdi to najpomembneje tudi za prihodnjo politiko in predvsem to, da konflikt med enim
               in drugim nikoli ni dober. To, če bi se uspelo v teh stvareh dogovoriti, je dobro za
               gospodarstvo, dobro za državljane in državljanke, jasno pa je, da sem se kot
               pristojna ministrica postavila na stališče, da mora biti plača nad pragom tveganja
               revščine in da je ta letošnja uskladitev tudi zaradi štiriletnega obdobja tista, ki
               je v okviru zakona maksimalna.</p>
               <p>Toliko, hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp5">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Predlagatelj želi besedo? Ali lahko še prej vprašam, če želi kdo od vabljenih? Boš
               kratek?</p>
               <p>Izvoli, kot predlagatelj, Luka Mesec.</p>
            </sp>
            <sp xml:id="SDT7-OZDDSZII-nujna-64-2018-01-19.sp6">

               <speaker>LUKA MESEC (PS Levica):</speaker>

               <p>Ja, hvala.</p>
               <p>Samo tri komentarje bi imel na ministrico <gap n="…"/></p>
               <p>Zdaj, eno <gap n="…"/> Pravite, da so sindikati zagovarjali dvig med 5,5 % in 6 % in da to ni
               naš predlog. Zdaj, jaz sem ta podatek dobil iz poročila STA, ki citira direktno vas.
               Piše: <q>»Kot je v izjavi novinarjem ob seji ESS povedala Kopač Mrakova, so sindikati
               izrazili željo po 6,2-odstotnem zvišanju.«</q> Tako piše. <stage>/ oglašanje iz dvorane/</stage> Ja,
               ampak tako tukaj piše. To je naš predlog, 6,2.</p>
               <p>Druga zadeva <gap n="…"/> Ko pravite, da je treba iti skozi socialni dialog <gap n="…"/> Zdaj, saj na nek
               način sami priznavate, da se ne da skozi socialni dialog. Vi ste pač ta predlog dali
               mimo socialnega dialoga, celo mimo koalicijskih partnerjev. Vaš predlog, trenuten. Če
               pogledamo prejšnji dve spremembi minimalne plače, leta 2015, ko smo urejali, kateri
               dodatki so lahko vključeni in kateri ne smejo biti, smo to naredili mimo socialnega
               dialoga. Delodajalci so celo odstopili od socialnega sporazuma. Leta 2009, 2010, ko
               je takratna Pahorjeva vlada povišala minimalno plačo, je to naredila po sindikalnih
               protestih, mimo socialnega dialoga. Tako da, delodajalci seveda bodo vztrajali na tem
               svojem dvigu samo za inflacijo. Če hočemo kaj spremeniti, bomo morali pa kot
               zakonodajno telo v proces poseči in to mi želimo sporočiti. Mi nismo na stališču, da
               mora biti plača samo malo nad eksistenčnim minimumom. Mi mislimo, da bi si nekdo, ki
               dela osem ur na dan, zaslužil 20 % več od  eksistenčnega minimuma, zato pač govorimo, da je treba
               iti na 700, ne na nekaj evrov čez eksistenčni minimum. Zato smo tudi danes sklicali
               sejo, da si lahko pred dokončno odločitvijo o tem pogovorimo, kakšen dvig bi bil
               primeren. Zdaj, iz razlogov, ki sem jih prej našteval, se pravi, tako socialnih kot
               ekonomskih kot razvojnih, smo mi prepričani, da je treba iti v ostrejši dvig kot samo
               za nekaj evrov ali pa malo več.</p>
            </sp>
            <sp xml:id="SDT7-OZDDSZII-nujna-64-2018-01-19.sp7">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Ministrica, izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp8">

               <speaker>DR. ANJA KOPAČ MRAK:</speaker>

               <p>Morda samo eno <gap n="…"/> Dejstvo je, da je socialni dialog težek in da ne prideš zlahka do
               rešitve, ampak pot, da se pogovarjaš, je tudi pomembna. Torej, da slišiš drug drugega
               in tega ne delaš, medtem ko pač arbitrarno postavljanje te meje je zgolj to – videnje
               samo ene strani in absolutno ignoriranje druge. Tako da, tukaj je<gap n="…"/> Razumem pa, da
               boste, seveda ko boste vi v vladi, verjetno vodili socialni nedialog <stage>(?)</stage> in boste pač
               to naredili tako, kot boste želeli.</p>
               <p>Tako da, hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp9">

               <speaker>PREDSEDNIK UROŠ PRIKL:</speaker>

               <p>Hvala lepa. Hvala lepa tudi za ta komentar.</p>
               <p>Preden dam besedo za razpravo kolegicam in kolegom, poslankam in poslancem, sprašujem
               vabljene, če želi še kdo besedo.</p>
               <p>Kolega gospod Lukič, izvolite.</p>
            </sp>
            <sp xml:id="SDT7-OZDDSZII-nujna-64-2018-01-19.sp10">

               <speaker>GORAN LUKIČ:</speaker>

               <p>Ja, hvala za besedo.</p>
               <p>Saj, bom poskušal biti zelo kratek, pa se vnaprej opravičujem, če bom ponavljal
               tisto, kar sem že nekajkrat rekel oziroma dobesedno že povedal na eni izmed prejšnjih
               sej, v kateri je bilo govora o minimalni plači. Aha, no, sem mislil, da bo ministrica
               še ostala. Okej. Skratka, vprašanje je bilo naslovljeno ravno na ministrstvo, ampak
               dobro, pustimo<gap n="…"/></p>
            </sp>
            <sp xml:id="SDT7-OZDDSZII-nujna-64-2018-01-19.sp11">

               <speaker>PREDSEDNIK UROŠ PRIKL:</speaker>

               <p>Nadaljujte, kolega Lukič, predstavitev svojega stališča, ministrica pa me je
               obvestila, da bo za kratek čas odstotna in da se bo, v kolikor bomo nadaljevali sejo,
               vrnila in sodelovala pri razpravi.</p>
               <p>Izvolite.</p>
            </sp>
            <sp xml:id="SDT7-OZDDSZII-nujna-64-2018-01-19.sp12">

               <speaker>GORAN LUKIČ:</speaker>

               <p>Super, me veseli.</p>
               <p>Skratka, seveda, ker prihajam iz sindikalnih vrst, zagotovo zelo spoštujem sam sistem
               socialnega dialoga, dogovarjanja, seveda pa je tukaj pomemben sam <q>»input«</q>. Jaz tukaj
               govorim, v tem kontekstu svoje debate, o strokovnem metodološkem <q>»inputu«</q>. Mogoče bom
               tukaj zdaj malce dolgočasen, pa bi se zaradi tega zelo potrudil, da, ker ponavadi
               hitro govorim, govorim malo počasneje. Zakaj? Zaradi tega, ker so zelo pomembni
               vhodni podatki, ko se govori o minimalni plači. Tukaj imam recimo mnenje Vlade na
               predlog Levice o dvigu minimalne plače iz 23. novembra 2017 in piše: <q>»Minimalna plača
               se je z zakonom po višini v neto znesku v letu 2010 uskladila z vrednostjo košarice
               minimalnih življenjskih potrebščin, kakršna izhaja iz raziskave Inštituta za
               ekonomsko raziskovanje na Ekonomski fakulteti.«</q> Recimo temu zdaj ta vsebinski
               <q>»input«</q>. Takrat je bil izračun Inštituta za ekonomske raziskave, ki ga je povzelo
               Ministrstvo za delo, da je ta košarica minimalnih življenjskih potrebščin 562 evrov
               neto in na podlagi tega je prišla ven številka, da je to neto znesek minimalne plače.
               Torej, na podlagi tega izračuna in pa na podlagi pač dobesedno vrednosti košarice
               minimalnih življenjskih potrebščin. Ponavljam, 562 evrov. Mi smo zdaj v letu 2018 in
               recimo zadnji izračun minimalne plače, če lahko temu tako rečemo, je bil s 1. 1. 2017
               613 evrov. Zdaj pa, če potegnemo črto <gap n="…"/> Inštitut za ekonomske raziskave ni izračunal,
               da je minimalni znesek življenjskih stroškov v 2009, ki je bil podlaga za neto dvig
               minimalne plače v 2010, 562 evrov. Ta isti inštitut je izračunal, da je neto košarica
               minimalnih življenjskih stroškov 606,32 evra. Torej, mi govorimo zdaj o napačnih
               strokovnih metodoloških okvirjih. Po tej metodologiji, ki je povzeta s strani
               Ministrstva za delo, ker je bilo naročnik Ministrstvo za delo in ji ni oporekal,
               kolikor vem, je v bistvu matematika naslednja <gap n="…"/> Mi bi morali že s 1. 1. 2017 imeti
               neto minimalno plačo 660 evrov. Zakaj? Zaradi tega, ker se je znesek minimalnih
               življenjskih stroškov po izračunu Inštituta za ekonomske raziskave med leti 2009 in
               2016 dvignil za 9 % - iz 562 evrov neto po varianti 2 na 613 evrov po varianti 2.
               Torej za 9 %. Ampak, kaj pa je varianta 2? Varianta 2 je metodologija, ki pove
               izračun minimalnih življenjskih stroškov  na podlagi 20 % teh dohodkovnih razredov najnižjega.
               Zdaj, kaj hočem povedati? Kje je varianta 1? Kje je varianta 1 pri metodologiji? Ja,
               ni je. Po zadnji raziskavi Inštituta za ekonomske raziskave iz 2016 je izračun
               minimalnih življenjskih stroškov samo na varianto 2, alternativno varianto, ni pa
               variante 1. Če bi to upoštevali, tako kot sem rekel, bi morali imeti že 2017 na
               podlagi podatkov iz 2016 minimalno neto plačo 660 evrov. Zakaj? Zaradi tega, ker je
               bila košarica minimalnih življenjskih stroškov 606 evrov, ne 562 evrov. Plus 9 %,
               2016 je 660 evrov neto. Zdaj pa se noben o tem ne pogovarja. Kot da tega ni. Zadnja
               raziskava Inštituta za ekonomske raziskave sploh ni izračunala zneska variante 1, ki
               je izračun Inštituta za ekonomske raziskave, ki govori, koliko je košarica minimalnih
               življenjskih stroškov na podlagi izračuna na osnovi 40 % gospodinjstev iz dna <stage>(?)</stage>
               dohodkovne lestvice. Sploh niso izračunali. Torej, 2009 so izračunali, pa ministrstvo
               ni uporabilo te številke. 2016 pa se niti niso potrudili, da bi izračunali in
               Ministrstvo za delo je leta 2009 uporabilo številko, ki jim ustreza, zdaj po zadnjih
               podatkih pa po tem niti ni bilo potrebe, ker je pač ven prišla številka minimalnih
               življenjskih stroškov 613 evrov. Skratka, dajmo lepo prosim to upoštevati, ko se
               pogovarjamo – govorim zdaj o minimalnih življenjskih stroških. Ko vsi govorijo, da
               minimalna plača v neto znesku ne sme biti pod pragom tveganja revščine, ne sme biti
               pod pragom minimalnih življenjskih stroškov. Zdaj sem vam konkretno povedal, kakšen
               je konkreten izračun minimalnih življenjskih stroškov. Na žalost, pa še enkrat
               ponavljam, nimam pojma, zakaj Inštitut za ekonomske raziskave ni šel v izračun
               osnovne variante, pojma nimam, mogoče ima ministrstvo tukaj več informacij, ampak z
               vso odgovornostjo pa trdim, da tukaj prihaja v javnosti do manipulacije zaradi tega,
               ker nihče več sploh ne omenja osnovnega zneska, ki je bil že 2009. Zdaj pa poglejte
               to v kontekstu <gap n="…"/> 2009 je bil minimalni življenjski strošek 613 evrov<gap n="…"/> Pardon, 606
               evrov. O tem noben ni govoril. Zdaj pa smo v 2018 in se pogovarjamo o 25 evrih
               oziroma o par odstotki nad zneskom, ki je zdaj 613 evrov. Vsi pa so pozabili na to,
               da je bil osem let nazaj že izračunan zgolj nekaj evrov nižji znesek. Tako da, jaz bi
               lepo prosil, zato pa sem tudi rekel, mogoče malce neprijazno, da je to moj komentar
               in enako tudi vprašanje, kje za vraga so se ti podatki izgubili. Kje so? In zakaj se
               ne upoštevajo pri izračunu minimalne plače, če že vsi govorijo, da mora biti recimo
               znesek minimalne plače zagotovo nad zneskom minimalnih življenjskih stroškov?
               <q>»Zagotovo«</q> govorim zaradi tega, ker to je najmanj, moral bi biti še veliko več. S tem
               se absolutno strinjam, da mora biti to tudi v povezavi s tem, da je minimalna plača
               oziroma osnovna plača enaka minimalni plači, ki je dostojna. Ampak, dajte lepo
               prosim<gap n="…"/> Nekajkrat smo že poslali to vprašanje, pa komentar na Ministrstvu za delo,
               nekajkrat smo že poslali to vprašanje, pa komentar na Inštitut za ekonomske
               raziskave. Tišina. Dokler ne bom imel korektnega in konkretnega odgovora, bom govoril
               kjerkoli možno, kadarkoli možno, da prihaja tu do zavestne manipulacije in
               potvarjanja podatkov, ko se govori o povezavi minimalne plače z izračuni minimalnih
               življenjskih stroškov. Tako da<gap n="…"/> Dajmo že enkrat pogledati, kakšni so resnični
               <q>»inputi«</q>. Ponavljam še enkrat, 2009 ni bil izračun Inštituta za ekonomske raziskave
               562 evrov za minimalne življenjske stroške, ampak 606 evrov. Zdaj pa dajte na ta
               9-odstoten dvig, kot so ga na IER ugotovili v teh letih, pa boste videli, koliko bi
               že zdaj morala biti minimalna plača, preden je prišla ta debata o novih pogajanjih za
               nov dvig minimalne plače. Preden.</p>
            </sp>
            <sp xml:id="SDT7-OZDDSZII-nujna-64-2018-01-19.sp13">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Kolegice in kolegi, odpiram razpravo. Želi kdo razpravljati?</p>
               <p>Kolegica Iva Dimic, izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp14">

               <speaker>IVA DIMIC (PS NSi):</speaker>

               <p>Hvala lepa za besedo. 
               Spoštovani danes prisotni na tej seji, kjer se že kar nekaj dni govori, kakšna naj bi
               bila minimalna plača v Republiki Sloveniji – ali bo 4,7 % večja, ali bo 20 evrov
               večja. Zdi se mi, da, kakorkoli obrnemo, je premajhna. Zato ker imamo resen problem,
               se mi zdi, no. Ne samo minimalna plača. Vse plače so nizke. Povprečna plača v
               Republiki Sloveniji je za 500 evrov nižja od povprečne plače v Avstriji. Čisto tako,
               primerjalno. Zdi se mi, da je treba najti sistem, ki bo ljudem omogočal, da bodo
               lahko od svojega dela, od osemurnega delovnika ali pa še več kakšni, mogoče v
               dvoizmenskem ali troizmenskem delu, preživeli skozi mesec, ne da bojo potem računali,
               da bojo še nekaj dobili od socialnih transferjev. Ministrica je povedala, in se
               strinjam s tem: <q>»Minimalna plača ni socialni korektiv.«</q> Ji pa verjamem, da tisti, ki
               so na minimalni plači, pa kar nekaj socialnih korektivov dobijo, zato ker s svojim
               delom ne zaslužijo. Najslabše pa je to, da je še kar veliko tistih, ki do tega praga
               niti ne pridejo in jim še država doplačuje razliko do minimalne plače. Se pravi, da
               je potrebno pogledati v obzir tudi to, da je vsak delavec vreden svojega plačila
               oziroma vsak delavec je vreden plačila in da je potrebno za pošteno delo tudi pošteno
               plačilo. Na kakšen način bomo do tja prišli, pa<gap n="…"/> Jaz računam na dogovor
               Ekonomskega-socialnega sveta, ampak jaz sem na tem odboru že dve leti nazaj imela
               knjižico z mini davčno reformo, ki je na nek način omogočala 50 evrov na mesec višjo
               minimalno plačo. Na letnem nivoju je to 600 evrov, ampak o tem sploh ni bilo kakšne
               debate, da bi se o tem razmišljalo. Zdaj se ponovno vrtimo v krogu, kako ljudem
               zagotoviti, da bodo lahko dostojno živeli, da bodo lahko plačali tiste življenjske
               stroške iz tiste košarice, ki jih dejansko potrebuje vsak človek, da preživi skozi
               mesec. Verjamem, da so poti različne, da bi eni dvignili, drugi ne, pa vendarle si
               želim, če smo že tako daleč prišli, da se v prihodnjem tednu, sama sem tudi
               zasledila, da bojo še nekje v torek pogajanja med delodajalci in delojemalci, da bojo
               prišli na isti imenovalec – v dobrobit vseh tistih, ki komaj živijo, ki imajo slabe
               plače, minimalne plače. Želim pa in vem pa, da ima veliko v rokah Vlada, ker Vlada je
               tista, ki lahko vsakemu nekaj da, da se lahko onadva nazadnje tudi zmenita z nekim
               dogovorom, z nekim sporazumom. V tej luči je verjetno potrebno razmišljati kakšno
               prihodnjo rešitev, da se bomo v Sloveniji vendarle skopali. Tudi sama si želim, tako
               kot je bilo danes tudi s strani predlagateljev današnjega sklica povedano, da bi bila
               minimalna plača 700 evrov. Ko poslušaš ljudi, pravijo, da bi bilo idealno, da bi bila
               minimalna plača visoka tisoč evrov in da bi bila največja 5 tisoč. Da bi verjetno vsi
               v tej državi dobro živeli. Kaj hočejo povedati? Da vse, kar je manj, kar je manj pod
               700 evrov, ti ne zagotavlja nekega samostojnega, nekega normalnega, predstavljam si
               normalnega ali pa dostojnega življenja. Da so plače prenizke, se moramo zavedati tudi
               dolgoročne zgodbe. Nizke plače, minimalne plače prinašajo verjetno, predvidevam, pa
               ni treba, da ne vem kaj, v bodočnosti majhne penzije. In potem smo v nekem začaranem
               krogu, če se tukaj res ne bo poiskal nek konsenz med vsemi tistimi, ki se lahko na
               tej ravni pogovarjajo, seveda pa so moja pričakovanja predvsem tukaj, da Vlada razume
               nenazadnje tudi tiste, ki mogoče zaradi kakšnih drugih mednarodnih zadev, kot so
               tekmovanje na mednarodnem trgu, razume tudi delodajalce in da se tukaj ustvari. Ne
               želim, da bi ena stran čutila,  da ni bila slišana ali pa, da ni dosegla konsenza. Ne
               želim, ker to bo, potem za vse slabo.</p>
            </sp>
            <sp xml:id="SDT7-OZDDSZII-nujna-64-2018-01-19.sp15">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Naslednja ima besedo kolegica Murgel.</p>
               <p>Izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp16">

               <speaker>DR. JASNA MURGEL (PS SMC):</speaker>

               <p>Hvala lepa.</p>
               <p>Lep pozdrav vsem navzočim!</p>
               <p>Sedaj kot smo že večkrat povedali v SMC mislimo, da je treba zvišati minimalno plačo
               in nenazadnje v zakonu o minimalni plači je določeno, da se ta vsako leto usklajuje z
               rastjo cen življenjskih potrebščin. Vsi se strinjamo, da je obstajal pogoj v državi,
               da je potrebno minimalno plačo povišati več kot je to. Koliko je to pa je na tistemu,
               ki je minister za delo, da določi s sklepom kot je določeno v Zakonu o minimalni
               plači.</p>
               <p>Mi se z zakonom, ki ga je predlagala Levica ne moremo strinjati, ker menimo, da teh
               kriterij, ki jih predvideva sam Zakon o minimalni plači ne upošteva pač po svoje
               predlaga neko rešitev pavšalno 700 evrov. Menimo, da bi bilo potrebno zvišati
               minimalno plačo v skladu s tem, kar imamo in to ministrica nekako poskuša doseči. Kar
               pa ugotavljamo vsi skupaj, ko se ta zadeva sedaj že ponavlja vsako leto je to, da je
               s tem Zakonom o minimalni plači v bistvu nekaj narobe. Vsako leto do januarja imamo
               dramo z določitvijo minimalne plače, to postane politična zgodba. Seveda je politična
               zgodba tudi, ker o tem, potem odločamo, ker Združena levica oziroma Levica vloži
               zakon in tudi zato, ker se na tem odloča na ministrstvu, ki je politični organ. To je
               vse v redu, ampak imamo zgodbo, kjer že sama ministrica pravi in letos je tudi
               ponovila, da tako ali tako glede minimalne plače socialni dialog ni mogoč, ker pač
               delodajalec ni uspešen bil do slej, ker pač delodajalci ne pristanejo na tako visoko
               zvišanje minimalne plače. Sprašujemo se, dobro sedaj, če socialni dialog ni mogoč in
               to vemo, že več let ni mogoč in ta zadeva ne deluje, zakaj pa ni ministrstvo že prej
               predlagalo vsaj, da se začnemo o tem pogovarjati na samem začetku mandata, da to
               spremenimo, da spremenimo model, ker potem se spravimo vsako leto v isti tek, v isto
               zgodbo s to minimalno plačo in nekaj časa pač cela država posluša to, kar v bistvu je
               že znana zgodba. Obžalujemo to, da se dialog o tem med socialnimi partnerji o tem, da
               bi se spremenil pa ta zakon o minimalni plači in ta sistem, ki je pač tukaj določen,
               ne, da se odpravi socialni dialog, absolutno mora biti, ampak očitno tukaj je ena
               zanka, zaradi katere zadeva, potem ne pride do epiloga, ne dobimo tistega kompromisa.
               Danes smo dobili novo informacijo, to je čisto sveže, da pa vendarle kot kaže obstaja
               verjetnost, da bi predstavniki delodajalcev in delavcev dosegli morda kompromis. Jaz
               močno upam, da do tega kompromisa pride, ker potem je zadeva rešena na najbolj
               zadovoljiv način za vse nas, ker se bodo o tem dogovorili tisti, ki jih to zadeva.
               Tisti, ki bi morali o tem odločati, ker zadeva bi morala biti urejena v okviru
               kolektivnih pogodb in v okviru panožnih pogodb. Ampak, če mi vemo v naprej, da je
               tukaj eden <q>»keč«</q>, da se tukaj vedno zatakne, potem moramo razmišljati o tem kako bi
               pa ta zakon o minimalni plači, ki v bistvu socialni dialog zgolj, kar zadeva
               minimalno plačo postavi v poseben kontekst, določuje poseben režim za socialni
               dialog, kar zadeva minimalno plačo, saj imamo socialni dialog tudi glede drugih
               zadev, ampak tukaj je zgodba in po besedah ministrice,  ki sem jih tudi poslušala v medijih je večkrat
               rekla: <q>»Ne moremo se dogovoriti nikakor in to nam je vsem znano. Delodajalci so
               proti.«</q> Potem seveda je tudi potekala zgodba o tem, da ta formula oziroma ta način
               kako se pa naj določi minimalna plača. Razumemo različno, ministrstvo tako,
               delodajalci tako, delavci tako. Določen je najnižji znesek, s tem se strinjamo, ampak
               ko želimo pa reči, bomo pa zvišali za štiri, pet, osem, petnajst utemeljitev kako
               tukaj se pa zatakne. Očitno je, da ta model bo treba spremeniti, bo treba spremeniti
               Zakon o minimalni plači in tudi to je nova informacija danes, da pa so delodajalci
               vendar mislim oboji, delodajalci in delavci, pristali, da nekako se o tem tudi
               pogovarjajo in to je nova informacija, ampak vendarle in dobrodošla informacija in
               upamo, da bo iz tega nekaj vendarle nastalo v naslednjem mandatu. Ampak mislim, da je
               bistveno prepozno prišlo do resnega pritiska oziroma do tega razvoja dogodkov. Morda
               bi že prej bilo treba, prepričana sem, da bi bilo že prej treba, če smo vedeli, da
               tukaj se vedno pri isti zadevi zatika pa ne vem, potem pa v drugem letu mandata reči
               sedaj bomo pa ta zakon spremenili oziroma vsaj predlagati, da ta mehanizem, ki tukaj
               obstaja nadgradimo. Seveda je težko poiskati rešitev in težko je tudi soglasje o njej
               najti, koga vključiti, ali vključiti še kako drugo ministrstvo, na kakšen način
               narediti, ampak očitno je, da se vsakič o tem pogovarjamo in da pač treba spremenit.
               Očitno je, da bomo to spreminjali v naslednjem mandatu, vendarle pa smo tudi
               odgovorni za to do tega, da tega predloga, da bi do tega prišlo nekako nismo pri njem
               bolj vztrajali, da bi se ta zakona spremenil že prej. Upam, da bo do tega prišlo v
               nadaljevanju. Da se bo vendarle razmislilo o vsebini kako se bo določala ta minimalna
               plača. Ugotavljamo, dialog med sindikati in delodajalci v določenih panogah deluje, v
               določenih ne. Nismo ne Avstrija, ne Nemčija, ne Velika Britanija modeli tega
               sodelovanja med delodajalci in delavci nam ne delujejo enako kot tam. Bilo bi super,
               če sploh državi ne bi bilo treba odločati tukaj in se vmešavati v to. Jaz bi res bila
               vesela, če parlament sploh nikoli ne bi o tem razpravljal in bi bil možen dogovor,
               ampak očitno je potrebno in se strinjam, da ena oblika te rešitve jo je potrebno
               uzakoniti, ampak tale nam nekako ne gre. Obžalujem samo to, da pač niso bili uspešni
               oziroma dovolj resni poizkusi, da bi se ta zakona že prej spremenil. Ker recimo pri
               tej definiciji, ki zajema dejavnike, ki jih je treba upoštevati pri spremembi višine
               sedaj za enkrat zvišanju minimalne plače, ker se strinjamo, da so kazalci ugodni.
               Recimo je potrebno, po mojem mnenju, bo treba upoštevati tudi produktivnost, ki pa še
               ni na ravni iz leta 2000, to so pač rekli ekonomisti. Podatki, ki jih imamo tukaj, ki
               so nam jih dala različna ministrstva poleg Ministrstva za delo se lahko tolmačijo, je
               tudi kolega iz sindikata povedal Lukič, da se lahko tolmačijo na različne načine,
               lahko na različne načine utemeljujemo do katerega zneska pač predlagamo oziroma
               sprejmemo oziroma odločimo kakšna bo višina minimalne plače.</p>
               <p>Skratka, ta model bo treba spremeniti. Lahko bi ga že prej spremenili, sem prepričana
               pa ga nismo. Upam, da bodo delodajalci in delavci dosegli predstavniki njihovi
               soglasje o tem kolikšna bi sedaj naj bila ta magična številka za koliko naj zvišamo.
               Pač tega soglasja ne bo, bo ministrica odločila in je edina pristojna, da o tem
               odloči kolikšna bo številka, za katero se bo zvišala minimalna plača. Tega predloga
               pa kot sem rekla,  ki
               je na mizi, ne moremo podpreti, ker mislimo, da ni v skladu s tem kar določa
               obstoječi zakon.</p>
               <p>Hvala lepa.</p>
            </sp>
            <sp xml:id="SDT7-OZDDSZII-nujna-64-2018-01-19.sp17">

               <speaker>PREDSEDNIK UROŠ PRIKL:</speaker>

               <p>Hvala lepa tudi tebi.</p>
               <p>Preden dam besedo predlagatelju, samo informacija, da kolegico Mirjam Bon Klanjšček,
               ki se je sicer predhodno opravičila, s pooblastilom nadomešča mag. Alenka
               Bratušek.</p>
               <p>Luka, v imenu predlagatelja, izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp18">

               <speaker>LUKA MESEC (PS Levica):</speaker>

               <p>Hvala za besedo.</p>
               <p>V bistvu bi odgovoril gospe Murgel na par zadev. Ste na par pravih problem opozorili,
               to vam moram priznati. Zdaj eno je, kako se določa znesek minimalne plače vsako leto?
               Jaz se z vami strinjam. V resnici je popolnoma arbitrarno. Če pogledamo 3. člen
               Zakona o minimalni plači, pač vidimo, da so tukaj štiri alineje in piše, pri
               določitvi minimalne plače se upošteva rast cen življenjskih potrebščin, to recimo, da
               tudi delodajalci deloma upoštevajo, ko rečejo, mi bi jo zvišali toliko kot je bila
               inflacija. Potem imamo pa gibanje plač. Na to se pozabi. Povprečna plača že več let
               raste hitrejše kot minimalna, ampak se nihče v to ne obregne. Potem imamo gospodarske
               razmere oziroma gospodarsko rast. Vemo, da je rast okrog 4 % na leto, ampak minimalna
               plača naj bi se pa povečala za 1,7 in gibanje zaposlenosti. Brezposelnost se je
               zmanjšala, če se ne motim, 130 tisoč na 80 tisoč, ampak tudi tega se ne upošteva.
               Skratka, to je popolnoma arbitrarno in to naj bi določal socialni dialog. Ampak spet,
               če rečemo, da je ta socialni dialog ta instanca, ki naj bi o tem odločila, se je
               treba vprašati, zakaj socialni dialog ne deluje. Po moji oceni je nehal delovati
               približno takrat, ko je članstvo v gospodarski zbornici, ki je bilo prej obvezno,
               postalo prostovoljno, in ko je gospodarska zbornica nehala opravljati eno od svojih
               temeljnih funkcij, to je gospodarsko diplomacijo. Takrat to ni več nek forum kjer bi
               bila vsa podjetja, ki bi nekako na kolektivni ravni konstruktivno prispevala k temu
               kaj naj bi se v tej državi uredilo in na kakšen način, ampak je več ali manj neka
               ozka lobistična skupina, ki zagovarja ostre interese kapitala in zato se seveda nič
               ne premakne. Tako da, ko govorimo socialni dialog, dajmo tudi to mogoče pod vprašaj,
               pač kdo se pogovarja in v čigavem imenu. Ali so to res vi, kot ste rekli, vsi so tam,
               ki jih to zadeva. Mislim, da smo daleč od tega. Tudi na sindikalni strani bi bilo
               treba pogledati kako približno vzpostaviti normalno sindikaliziranost kakršno vidimo
               v kakšni severni državi in potem imamo lahko ta sistem kjer se to dogaja. Dokler
               imamo stanje tako kot je, bomo pa morali, da ne začnemo capljati v socialnem in
               razvojnem smislu z arbitrarnimi posegi skozi ta zakon v Državnem zboru očitno pač
               urgirati in to mi predlagamo.</p>
               <p>Druga stvar, ki bi jo mogoče izpostavil. Jaz se tudi strinjam z vami, da mogoče ne bi
               bilo slabo, če se kar v zakon napiše formula koliko naj bo minimalna plača. Naš
               konkreten predlog je, da so to eksistenčni minimum plus 20 % in tako bi poskrbeli, da
               se približno skupaj s temi kazalci, ki so zdaj zapisani v zakonu, pa jih nihče ne
               upošteva, po avtomatizmu minimalna plača vsako leto se uskladila in ne bi imeli teh
               komplikacij. Ampak to je zgodba že za naslednji mandat. Zdaj se moramo najprej
               dogovoriti kako priti do neke normalne ravni, da ne bodo ljudje, ki delajo polne
               delovnike, živeli na eksistenčnem minimumu. Tukaj pa mislim, da se vsi v tej sobi
               strinjamo oziroma se moramo strinjati, da tako ne gre.</p>
            </sp>
            <sp xml:id="SDT7-OZDDSZII-nujna-64-2018-01-19.sp19">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Besedo dajem kolegici Julijani Bizjak Mlakar.</p>
               <p>Izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp20">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa gospod predsednik za besedo. Lep pozdrav vsem prisotnim!</p>
               <p>Tudi sama sem vesela, da je danes potekal sestanek oziroma seja ekonomsko-socialnega
               sveta. Manj pa vesela samega rezultata tega, ker bi bilo prav, da se, torej da tudi
               delodajalska stran, da presodi kakšni so realni, kakšne so realne posledice dviga
               minimalne plače in te, kot vidimo, niso takšne, da se to ne bi dalo storiti, ker so
               namreč po informacijah, ki smo jih dobili, delodajalci pripravljeni povišati
               minimalno plačo le za lansko inflacijo, kar seveda pomeni, torej za 1,7 %, kar
               pomeni, da niso pripravljeni deliti visoke rasti, visoke gospodarske rasti tudi z
                   zaposlenimi. Mi
               vemo, da je bil neto čisti dobiček gospodarskih družb v letu 2016, 3,2 milijarde
               evrov. Da je ves čas, da raste ta neto dobiček že več let zaporedoma, in da bi bili
               pa učinki tega 4,7 % povišanja samo v višini 11,95 milijonov evrov, od tega za javni
               sektor 9 milijonov evrov, kar seveda pomeni, da če tudi bi šlo za 6,1 ali 6,2 %, da
               to nikakor ni takšen znesek, da bi se morali, da bi morali o tem, torej se o term še
               posebej pogovarjati, posebno še, če vemo, da je minimalna plača že lep čas pod pragom
               tveganja revščine. Vesela sem bila ugotovitve ministrice, ko je rekla, minimalna
               plača mora biti absolutno nad pragom tveganja revščine. Seveda se mi je takoj
               postavilo vprašanje, zakaj potem ni nad pragom tveganja revščine glede na to, da ima
               po vseh, torej tudi ko berem Zakon o minimalni plači, ima minister dejansko možnost
               imeti, ima v rokah vsa orodja, da bi se to lahko tudi doseglo ker ni pričakovati, da
               dokler so delodajalci, dokler stojijo na stališču, da ne bodo tega dobička delili z
               zaposlenimi, potem ni verjeti, da so sposobni konstruktivnega dialoga, objektivnega
               dialoga in se dogovoriti o tem, da bo minimalna plača pač takšna, da bodo delavci
               lahko tudi preživeli. Tukaj ne gre samo za to, da bi morala minimalna plača
               zagotavljati dostojno življenje samega delavca, pač pa tudi njegove družine. In če
               pogledamo kaj pravi 23. člen splošne deklaracije človekovih pravic v svoji 3. točki
               določa, če preberem, <q>»vsakdo kdor dela, ima pravico do pravične in zadovoljive
               nagrade, ki zagotavlja njemu in njegovi družini človeka vreden obstoj, in ki naj se
               po potrebi dopolni z drugimi sredstvi socialnega varstva«</q>. Mi vemo, da drugih takšnih
               sredstev socialnega varstva, ki bi to učinkovito nadomestili, še vedno ni, zaradi
               tega imamo nekatere ukrepe socialnega varstva, vendar pa še vseeno imamo ljudi, ki
               delajo, mislim da jih je okrog 45 tisoč ali nekaj takšnega, ki kljub temu, da delajo,
               pa živijo še vseeno pod pragom tveganja revščine. Tako, da pomeni, da je ta
               deklaracija človekovih, splošna deklaracija o človekovih pravicah, da je kršena pri
               nas, in da bi bilo potrebno zaradi tega vzpostaviti bolj učinkovit socialni dialog.
               Zaradi tega se jaz ne zanašam na to, da bo v torek, da se bo zgodil čudež, in da se
               bodo delodajalci pripravljeni dogovoriti tudi to kar bi bilo etično in tudi z njihove
               strani, da omogočijo ljudem, ki delajo, tudi pošten zaslužek. Tako, da seveda, potem
               se človek vpraša, kakšna pa je potem pravzaprav vloga države in v takšnih primerih,
               ko ni možno zagotoviti preko socialnega dialoga dostojne plače ljudem oziroma
               zagotoviti dostojno življenje prav vsakemu državljanu, potem je to vloga države o
               tem, da z orodji, ki jih ima, da sama to zagotovi, pa naj se gre za plačo naj se gre
               za pokojnino, itn. Torej skratka, zagotoviti je potrebno dostojno življenje in tukaj
               trenutni zakon omogoča to ministrstvu, da vzame stvari v svoje roke kadar ne pride do
               dialoga, in da glede na presojo posledic dviga minimalne plače ali pa česa drugega,
               torej da pač ukrepa na ta način, da zagotovi vse tisto kar je potrebno za to, da
               lahko ljudje dostojno živijo. Po drugi strani me preseneča to kar je danes povedal
               gospod Lukič in tukaj sem bila zelo pozorna na to kar je povedal, namreč da se že od
               leta 2009 ve, da je osnova za izračun minimalne plače, da je prenizka, da bi morala
               biti tedaj v letu 2009, da bi morala biti 606 evrov ne pa 562,  od te plače se je pa izhajalo, kar seveda
               pomeni, namreč tudi sama sem šla izračunati kaj je pa sedaj tisto, izračunavati, kar
               bi bilo možno dati brez kakšnih hudih pretresov in prišla do nekako enakih izračunov
               kot so tukaj. Torej, sama sem ugotovila, da okoli 650 evrov neto plače minimalne, da
               je zadeva, ki je čisto solidna ta trenutek in da ne bi smelo biti nobenega vprašanja
               o tem. To naj bi bile pa tudi zahteve sindikatov oziroma teh 660 evrov, o katerih je
               govoril gospod Lukič. Dejansko me čudi zakaj, če je bilo Ministrstvo za delo,
               družino, socialne zadeve opozorjeno na to napačno osnovo, torej, če je bilo
               opozorjeno in če to drži, kar je povedal gospod Lukič, da so že večkrat opozorili na
               to, zakaj ni bilo do sedaj odgovora na to oziroma kaj je pravzaprav s tem? Torej,
               zakaj naj bi se zavestno uporabljalo prenizko osnovo za izračun minimalne plače? Komu
               to koristi? Ker končno tudi delodajalcem, ti nizki zneski, kolikor jo predstavlja
               povišanje te minimalne plače, ne prinese, ne vem, kakšnega dodatnega dobička v tisti
               masi dobička, ki ga pridelajo gospodarske družbe. Tako, da mi preprosto ni jasno
               zakaj se na tem vztraja. Po drugi strani pa to otežuje, zelo otežuje življenje ljudi. </p>
               <p>Glede na to, da se da ugotoviti, da je bila pač inflacija tam od leta 2010 do danes
               okoli 9,5 %, da se je minimalna plača usklajevala nekako z inflacijo, pomeni seveda
               da ta dodatna vrednost, dodana vrednost v tem času, ki jo izraža ta visoka
               gospodarska rast, vsekakor ni v to zajeta, kar seveda pomeni, da bi bilo potrebno že
               iz tega naslova, ne samo iz naslova morebitne prenizke osnove, da bi bilo potrebno
               doseči to povišanje, tako kot so ga tudi sindikati predlagali. Po drugi strani bi
               opozorila tudi na to, da je povprečna bruto plača, da se je v tem času povišala komaj
               za 7,3 %, da je prenizka in da bo treba nekaj narediti tudi na tem področju, ker tudi
               na tem področju bo potrebno delavce, zato me stavke ne čudijo, jih bo potrebno na nek
               način deliti. Delodajalci bodo morali z zaposlenimi deliti tudi dodano vrednost, ki
               nastaja v podjetjih. V tem primeru seveda je ta nizka povprečna plača precej
               škodljiva in tukaj je tudi eden izmed razlogov zakaj naša izobražena delovna sila
               odhaja v druge države. Pomeni, da se je treba temu področju tudi posvetiti. Da ne
               omenjam, da je povprečna starostna pokojnina, da je v tem obdobju se povišala komaj
               za 0,8%, kar seveda tudi pomeni, da tudi ni upoštevana niti inflacija v tem delu in
               da so tudi tukaj hude težave, kar pomeni, da bo ta socialna politika, torej, da se
               mora močno spremeniti, če želimo imeti neko vrsto stabilnosti v tej državi in ljudi
               obvarovati revščine, ker brez tega bodo, seveda, hude težave na veh področjih. Lahko
               rečem, da to povišanje, tudi to povišanje o katerem danes govorimo, torej za teh šest
               celih pa še nekaj odstotkov, 6,2 %, da je nekaj tako nizkega in osnovnega, da se
               moram strinjati z zapisom, ki sem ga danes prebrala v Dnevniku piska Igorja Drnovška,
               ki pravi, da je prerekanje o tem nedostojno. Gre vendar za, če čisto lepo pogledamo,
               za osnovne človekove pravice in končno za spoštovanje tudi člena 3. točke, 23. člena
               splošne deklaracije o človekovih pravicah. Tako da verjamem, torej sem vesela, da se
               je ministrica odločila, da  je rekla 4,7 %, ampak mislim, da bi se morala odločiti za več. Hvala
               lepa.</p>
            </sp>
            <sp xml:id="SDT7-OZDDSZII-nujna-64-2018-01-19.sp21">

               <speaker>PREDSEDNIK UROŠ PRIKL:</speaker>

               <p>Hvala lepa tudi tebi. Besedo dajem kolegici Mariji Bačič.</p>
            </sp>
            <sp xml:id="SDT7-OZDDSZII-nujna-64-2018-01-19.sp22">

               <speaker>MARIJA BAČIČ (PS SD):</speaker>

               <p>Hvala za besedo, gospod predsednik. Lepo pozdravljeni vsi prisotni.</p>
               <p>Mislim, da se v tej dvorani vsi strinjamo, da je minimalna plača 613,66 evrov pod
               pragom tveganja revščine, ki je v lanskem letu znašala 616 evrov in ta znesek ne
               zagotavlja dostojnega življenja. Vendar z zakonom o minimalni plači se na državni
               ravni določa višina minimalne plače, ki jo morajo spoštovati vsi delodajalci, tako
               določen znesek minimalne plače se vsako leto usklajuje z najmanj rastjo cen
               življenjskih potrebščin in predstavlja najnižjo možno mesečno plačo, ki pripada
               zaposlenemu za polni delovni čas. Pa vendar, ker smo v ugodni gospodarski klimi je
               prav, da to začutijo tudi naši delavci, ki so na minimalni plači. Vsakoletni znesek
               minimalne plače določi torej pristojni minister, seveda v skladu z zakonom po
               predhodnem posvetu s socialnimi partnerji, kar pravzaprav je danes tudi bilo
               izvedeno. Vendar pa moramo se zavedati tudi tega, da ni nujno, da soglašajo s tem
               predlogom vsi socialni partnerji, ker kot sem že rekla, je to v pristojnosti
               ministrice. Objava v Uradnem listu pa mora biti do 31. januarja. Tako za leto 2018
               predlaga ministrstvo dvig minimalne plače za 4,7 %, kar pomeni, da bi se bruto znesek
               plače zvišal iz 804,96 na 842,42 neto, bruto, neto pa iz 613 na 638,42 evrov. S tem
               bi se stroški delodajalca zvišali iz 953,95 na 983,42, to je skoraj za oziroma nekaj
               več kot 30 evrov. Če se spomnimo smo poslanci potrdili sklep in naložili vladi, da
               skupaj s socialni partnerji dogovori formulo za izračun minimalne plače in da začnejo
               pogovore o novem zakonu o minimalni plači. Res je, da te formule še nimamo, je pa
               ministrica to, o čemer smo govorili, pač torej ministrica to, o čemer smo govorili,
               kaj naj formula vključuje, to smiselno tudi upoštevala. V dogovoru z delodajalci, kar
               smo danes slušali, da bodo imenovali delovno skupino za pripravo formule in da
               začnejo pogovore o vsebini novega zakona o minimalni plači lahko tudi pozdravimo. Res
               je, da bi si želeli vsi več. Sindikati več, delodajalci pa, vemo, kako nasprotujejo,
               tako kot je kolegica Julijana rekla, da je prebrala v bistvu da delodajalci sploh
               nasprotujejo kakršnemukoli dvigu. Če bi upoštevali vse kazalce, torej gospodarsko
               rast, rast dobičkov, rast produktivnosti bi se resnično lahko dvignili nekoliko več
               ta minimalna plača. S tem se, upam, da vsi strinjamo. Menim pa, da je prav, da je
               ministrica dvignila, dosegla ta znesek višine minimalne plače, ki je dosegel, da je
               nekoliko nad pragom tveganja revščine. Ministrica pravi, da je njen predlog ekonomsko
               utemeljen, vendar pa ne vem sedaj, če je ravno prepričala ministrico za finance.
               Sindikati menijo, da bi moral biti, kot sem že povedala, ta dvig višji. Zaposlovalci
               pa pravijo, da bi za slabih 25 evrov neto večji dohodek to za 33 tisoč delavcev celo
               lahko zavrl investicije in spodbudil celo rast prekarnih delovnih razmerij. Tega se
               nam je za bati, ja. Žal ugotavljamo, da je vsako leto, ko zvišujemo ta minimalni
               znesek enako, tako kot je že gospod Lukič povedal. Že od leta 2009 se to dogaja
               vedno, ko to usklajevanje ob novem letu pride, da se pač strinjamo ali se ne
               strinjamo. Zato resnično pozdravljamo, da bo ta  delovna skupina pripravila formulo za dvig minimalne
               plače oziroma tudi novi zakon o minimalni plači. Če bo takšna gospodarska rast, kot
               je, upam in želim, da bomo v prihodnje imeli vsi večje plače, seveda ti, ki so
               najbolj ranljivi, da bodo lahko dostojno tudi živeli.</p>
               <p>Teh sklepov od Levice pa žal ne morem podpreti, ker višina izračunana po metodologiji
               oziroma po elementih, ki so zapisani v zakonu.</p>
               <p>Hvala lepa.</p>
            </sp>
            <sp xml:id="SDT7-OZDDSZII-nujna-64-2018-01-19.sp23">

               <speaker>PREDSEDNIK UROŠ PRIKL:</speaker>

               <p> Hvala lepa, Marija.</p>
               <p>Razpravljati želi kolega Matej Tašner Vatovec, izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp24">

               <speaker>DR. MATEJ T. VATOVEC (PS Levica):</speaker>

               <p>Najlepša hvala, predsednik. Lep pozdrav vsem.</p>
               <p>Čisto okoli osnovnega načela te seje. Vsi na nek način se strinjamo, strinjate da je
               pač minimalno plačo treba dvigniti in to za kar en konkreten delež. Vsi si želite, da
               bi bila višja od tega, kar je celo danes predlagano, ampak potem seveda najde nek
               drug razlog, zakaj temu ne more biti tako oziroma kakšne so vse okoliščine in
               posledice. Ampak, istočasno govorimo o tem, da je dejansko to se izkazuje vsakič ko
               je prišlo do nekega relevantnega dviga minimalne plače, je to prvo kot prvo nekaj,
               kar ne more teči skozi socialni dialog in nekaj, kar je tako ali drugače arbitrarno.
               In kar se tiče socialnega dialog, lahko samo pogledamo, leta 2010 je minimalna plača
               se dvignila, ne zaradi tega, ker so se uspeli socialni partnerji dogovoriti o tem, da
               bo višja za tistih 100 in nekaj 30 evrov, ampak zaradi tega, ker smo imeli proteste
               in se je takrat vlada odločila, da je pač to treba narediti, mimo vsakršnega
               socialnega dialoga.</p>
               <p>Še v tem mandatu smo v Državnem zboru izločili nekatere dodatke iz zakona o minimalni
               plači, tudi zaradi tega, ker so sindikati vložili ta zakon spet mimo socialnega
               dialoga.</p>
               <p>Tako, da če obstaja volja, če obstaja želja za to, da se doseže nek napredek, ki je
               vsaj v teh gabaritih zelo minimalen in skromen, ampak kljub vsemu pomemben, moramo
               najprej pristati pri tem, da seveda bomo tako ali drugače oziroma bo Vlada tako ali
               drugače morala ignorirati socialni dialog v tem konkretnem vprašanju. In če volja je,
               potem pač se to naredi na tak način, ker se še vsak že do zdaj ta minimalna plača
               dvignila zgolj tako, da se je seveda ignoriralo tisto stran, ki zahteva najmanj, in
               to so po navadi delodajalci. In to smo videli tudi danes, sindikati zahtevajo 6,2
               odstotno povišanje, ministrstvo predlaga 4,7, delodajalci pa seveda samo za rast
               inflacije, to je 1,7 %. In tu bomo vedno soočeni v tej situaciji, ko bodo delodajalci
               rekli, minimum. Mi lahko zvišamo plače samo za neke drobtinice, če se naj tako
               izrazim. In istočasno, če pa gremo pogledati ta podatek, ki je bil že omenjen, se je
               v zadnjem letu so se povečali čisti dobički podjetij za 70 %. V celotnem mandatu
               vlade Mira Cerarja pa so se, se je minimalna plača zvišala za 2 %. In mislim, da tu
               je zelo široko to polje manevrskega prostora v katerem bi se dalo pa čisto po logiki
               neke pravične prerazporeditve bogastva, enostavno povišati minimalno plačo za teh
               nekaj 16 %. Če bi hoteli priti vsaj na tisti nek, na neko vsaj približno stopnjo, da
               bi minimalna plača zadostovala temu, da človek, ki je prejemnik takšne plače lahko
               vsaj približno preživi.</p>
               <p>Drugi zahtevek pa je seveda ta, da bi minimalna plača postala osnovna plača. To je
               druga težava, ki jo imamo, da zdaj pravzaprav imamo precej oziroma veliko število
               najnižjih izhodiščnih plač, ki so praktično polovica minimalne plače. Se pravi, prvi
               plačni razred se začne tam pri polovici minimalne plače in šele potem z dodatki in
               subvencijami pride človek na minimalno plačo in to je druga anomalijo, ki bi jo bilo
               treba seveda nujno spremeniti, kar predlagamo potem v drugem sklepu za naslednji
               leti, se pravi 2019 in tako dalje.</p>
               <p>Kar je potem še pomembno je to, da zelo radi operiramo s številkami, ki ne držijo.
               Zdaj bi se tukaj samo obregnil na to, kar je prej kolegica Murgel dejala, torej, da
               raven produktivnosti še ni dosegla stopnje iz leta 2000. Ta podatek ne drži. Za 2016
               se je namreč, glede na leto 2015 dvignila stopnja  produktivnosti za 3,6 % in je za isto leto za 16 %
               višja od povprečja za leto 2010. Tako da, tudi stopnja produktivnosti je bistveno
               višja od leta 2000 in mislim, da se to tudi kaže v tem, da so se dobički podjetij
               povečali za toliko, kot so se, torej za 3,2 milijarde.</p>
               <p>Tako da, jaz bi zaenkrat sklenil to razpravo predvsem v tej smeri, da ni vprašanje,
               koliko je ovir, torej ali moramo zdaj socialne partnerje prepričati, da pristanejo na
               neko stvar, ki je pravična, ni toliko omejitev, ki izvirajo iz tega, kakšne so
               določbe zakona, ampak je predvsem omejitev pri tem, ali si zares želimo, da bi ljudje
               prejeli plačo, ki je seveda vsaj nek minimum, zato da se približajo temu, da lahko
               dostojno živijo. Kot ponavadi na teh odborih vedno slišimo iz vseh strani, kako smo
               vsi za to, da se dvignejo dohodki, kako smo vsi za to, da bi ljudje boljše živeli,
               potem pa nekateri odidejo, drugi pa rečejo, to velja predvsem za predstavnike
               koalicije, da se kljub vsemu v danih okoliščinah ne da narediti kaj več. Jaz mislim,
               da je tukaj na koncu vedno samo vprašanje volje in tistega, kar se res želi narediti,
               in tu samo opozarjam na vsakršno licemernost, ki se tu znova in znova zgodi. Ker
               enostavno reči v prvem koraku <q>»sem za«</q> in potem dodati tisti <q>»ampak«</q>, je premalo,
               predvsem pa ni pošteno.</p>
            </sp>
            <sp xml:id="SDT7-OZDDSZII-nujna-64-2018-01-19.sp25">

               <speaker>PREDSEDNIK UROŠ PRIKL:</speaker>

               <p>Hvala lepa, Matej.</p>
               <p>Naslednji je želel razpravljati kolega Franc Trček.</p>
               <p>Izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp26">

               <speaker>DR. FRANC TRČEK (PS Levica):</speaker>

               <p>Hvala za besedo, Uroš.</p>
               <p>Prvo, zelo me žalosti, da pri tako pomembni temi ministrica ni prisotna ves čas. Ona
               je nekako predvolilno prišla naredit reklamo in je šla.</p>
               <p>Jaz sem na ta odbor prišel dobesedno iz tiste preiskovalke potencialnega pranja
               denarja. Zakaj? Jaz nisem, kot to rad reče, kot mu rečemo v Državnem zboru, <q>»doktor
               zlorabe poslovnika«</q>, gospod Tanko, doktor za vse, sem pa strokovnjak za kakšno
               področje. Zdaj, svojo akademsko kariero sem začel kot asistent pri akademiku Mlinarju
               pri predmetu <q>»Indikatorji družbenega razvoja«</q>. Jaz sem v sklicu tega parlamenta
               človek, ki razume številke in podatke, sem metodolog, sem po osnovni izobrazbi
               naravoslovno-matematični tehnik, smer uporabna matematika. Če se hočemo resno o teh
               zadevah pogovarjati, se moramo seveda resno pogovarjati o številkah, v katerih se
               vedno skrivajo tudi ideologije, pa ni nujno, da ste <q>»althusserjevec«</q>, da bi to rekli
               ali dojeli. Kar mene moti v tem mandatu, ki se počasi izteka, je to, da se mi vedemo
               na način, kot se verjetno niso niti stari Sumerci. Tukaj je, bom rekel, neka
               derogacija dela Državnega zbora s strani izvršilne oblasti. A veste, mi imamo
               izvršilno oblast, zelo lepo v slovenskem jeziku, ki nekaj izvršuje, ampak vsakemu to,
               tako imenovano vladanje, stopi v glavo. O čem jaz govorim? Govorim o tem, da imamo v
               tej družbi in državi, gospod Lukič je lepo povedal, kar nekaj inštitucij, ki znajo
               računati. Slovenija je relativno majhna, jaz te ljudi poznam, nekateri so bili moji
               sošolci v srednji šoli, nekateri na faksu in ponavadi se računa tako, da najbolj
               odgovarja katerikoli vladi. Jaz bi zdaj pričakoval po ESS, da ta seja poteka tako, da
               imamo seveda modeliranje – kaj pomeni toliko odstotkov, kaj pomeni to, kaj pomeni to.
               Goran je zelo lepo povedal, kaj se dogaja in zaradi česa bi v neki približno normalni
               državi letel resorni minister, če že ne vlada. Mi izračunavamo tiste številke, kdaj
               si ti reven, kdaj nisi reven, na revežih, na spodnji petini. A veste, jaz kot
               metodolog bi rekel: »Mi bi morali to izračunavati – odreže se spodnja petina, odreže
               se 10 % najbogatejših <stage>(pa ne zaradi tega, ker bi jaz imel blazne simpatije do njih,
               kako so v Sloveniji prišli večina do njih)</stage> in se izračunavajo življenjski stroški 70
               % nas, preostale večine.« A veste, če bi tako  računali, pa bi rekli <q>»Minimalna plača mora biti, če
               nimamo kriznih razmer, 20 % več od tega«</q>, bi zdaj minimalna plača morala biti 850
               evrov. To vam jaz kot resni metodolog resno govorim, to ni nek populizem. Mi po drugi
               strani spet nismo nek, bom odkrito rekel, Karl Erjavec, ki bo zdaj spet tulil
               <q>»Vsakemu upokojencu bom zrihtal jurja«</q>, čeprav ve, da to ne bo mogel zrihtati. A
               veste, in o teh zadevah bi se morali pogovarjati. Resorna ministrica, ki je zdaj
               odsotna, je po magnetogramu v tem sklicu rekla, da je Trček zastareli etatist in da
               bo to problematiko reševal nevladni sektor. To imamo v magnetogramu Državnega zbora,
               a veste. In to je dejansko problem. Mi se zdaj pogovarjamo o smeri razvoja Slovenije.
               Zdaj bom govoril o enem populizmu, ki ga zadnje čase govorim, pa ni populizem <gap n="…"/>
               Morbidni, kot smo, imamo zdaj 100-letnico smrti Ivana Cankarja, imamo pa 111-letnico
               Hlapca Jerneja. To je bil politični tekst Ivana Cankarja, ko se je vrnil z Dunaja v
               Slovenijo, in mi se zdaj pogovarjamo o Hlapcu Jerneju 2. To je problematika, skozi
               katero se pogovarjamo, ko se pogovarjamo o minimalni plači in ko se pogovarjamo o
               minimalni plači, ki bi morala postati osnovna plača, se pogovarjamo tudi o reformi
               zdravstva. Mi imamo Ministrstvo za zdravje. Tri, štiri leta revščine pomeni, da si
               gotov za celo življenje, to je empirično dokazano. To sem predaval študentom, ko sem
               bil še mlad in lep, 20 let nazaj. In o tem se tukaj pogovarjamo, a veste. In te
               zgodbe <q>»ampak«</q>, <q>»pa bi, pa ne bi«</q> <gap n="…"/> Glejte, saj od opozicije nobenega ni razen
               Levice, pa se jim gre tako za družine. Seveda, lastne, da si jih zaposlijo. To so
               zadeve, o katerih se pogovarjamo. In SMC kljub vsemu <q>»ne-talentu«</q>, kot ga imajo za
               politiko, bi morali vedeti, da se na začetku leta o tem pogovarja, ne pa da zdaj
               pride Simona, ki bo rekla, da ne bojo politizirali. Se pa strinjam s tem, da bi
               morali resno odpreti in razmisliti o metodologiji in dejansko bi se lahko ta problem
               uredil na način, da se ga ne bi zlorabljalo v precenene politične namene,
               populistične. A veste, in mi se tukaj v bistvu pogovarjamo o tem, ali bo šla
               Slovenija v smeri gospodarstev, ko bo, kot jaz temu rečem v ljudskem jeziku, <q>»človek
               klobasa«</q>, ki se jo pač reže, dokler se jo rezati da, ali bomo prej usmerili in
               pretirili naše gospodarstvo nekam drugam. Ker sem tudi v Levici človek, ki se
               verjetno največ ukvarja z gospodarsko-razvojno problematiko. Neka dejavnost, ki
               dandanes ne more zagotoviti slabega <q>»jurja«</q> bruto, je dejavnost, ki jo je treba
               ugasniti, razen neke infrastrukturne dejavnosti, ki seveda ne more ustvarjati
               dobičkov, zato pa imamo Državni zbor, ki se resno pogovarja in razmišlja o relokaciji
               zadev skozi proračun. O tem se mi dejansko danes pogovarjamo. Pozdravljena,
               ministrica, ste prišli nazaj. To ni neka potuha, to je v bistvu nek resen razmislek.
               Mi imamo ljudi, ki so reveži<gap n="…"/> A veste, ko sem bil jaz mlad, se je nekako reklo:
               <q>»Dobro, boš šel delati, pa boš lahko živel.«</q> Četrt stoletja pozneje delaš, pa ne
               moreš živeti. Mi imamo nekega reveža, ki je revež sedaj, imamo nekoga, ki bo s tako
               minimalno in osnovno plačo še večji revež, če bo penzion sploh do čakal, pa ga ne bo.
               Imam brata, ki je star 41 let, od 18. leta dela v proizvodnji, on 67 let z garanjem v
               proizvodnji ne bo dočakal. Če bo dočakal, bo imel ne vem - kaj? 300 evrov penzije ali
               kaj? Sočasno takšna gospodarska dejavnost ne polni v zadostni meri javnih blagajn, da
               bi lahko skozi socialne transferje to razliko pokrili. Sočasno mi v tej družbi in
               državi ne razmišljamo o stroškovni plati – stanovanjska politika, politika javnega
               prevoza, in tako naprej, in tako naprej. Tu je neka ta kvadratura kroga, ki jo ta
               sestava, v tem kakršna je, očitno ne bo več zmogla, ampak to je tudi napotilo za
               volitve, koga voliti na naslednjih volitvah. Ker verjetno po 25 letih, če nismo
               totalno bukovi, pa se bukvam opravičujem, bi si morali na to vprašanje odgovoriti.
                   A veste, mi, v
               Levici ne delamo nekaj kar na pamet. Mi številke resno jemljemo. Neka izkušena
               strokovka, sekretarka nekega odbora nam je kmalu po tem, ko smo prišli v bajto,
               rekla: <q>»Če boste vi samo v tem nekem socializmu, vas ne bo. Vi morate resno vlagati
               zakone, resno modelirati, resno računati zadeve zadaj. Seveda vas bojo povozili, pa
               ne bojo nič podprli, ampak se boste naučili resne politike.«</q> Tega smo se mi resno
               lotili in v tem, kar zdaj tukaj predlagamo, so zadaj resni izračuni. Mi se <q>»en gros«</q>
               <stage>(?)</stage> pogovarjamo skoraj o sto tisoč ljudeh, ki garajo, pa crkujejo, ne morem drugega
               reči. A veste, in tukaj ni <q>»ampak«</q>. Sočasno bomo imeli potem odsotno desnico, pa
               prisotno v delu SMC, ki pa bi najraje vse prodali tujcem. Jaz sem iz Maribora, a
               veste. Imate Henkel, ki dela, kolikor dela. Eno leto bo prikazal skoraj, koliko?, tri
               milijone, potem se bo pa šel globalni koncern malo optimalizacijo, po domače, v
               ljudskem jeziku povedano, malo drugače bo nekaj preknjižil, pa bo v naše javne
               blagajne prišla desetina ali pa dvanajstina tega. A veste, zdaj imam na koncu jezika:
               <q>»Nehajmo se zajebavati.«</q> Dajmo se iti odgovorno politiko. Znotraj te odgovorne
               politike in znotraj kazalcev, kot so, smo v Levici pripravili predlog, ki dejansko
               pije vodo in ki poseže v stroške dela zgolj 1 %. Če pa ste brali Drenovca pred novim
               letom, stroški dela v <q>»en grosu«</q> so se celo zmanjševali. Odgovornost politike je
               tisto, kar sem jaz Počivalšku tulil o strategiji pametne specializacije. Mi samo
               napišemo: <q>»Bomo pametni, ovo, uno, drugo.«</q> Neumni smo pa še bolj kot že prej omenjena
               bukev in neodgovorni. To je ta problematika, s katero se moramo ukvarjati. Onkraj
               tega, da se bova stanovska kolegica in jaz prepucavala, kdo je večji populist, pa kdo
               bo dobil več poslanskih mest, bi bilo, Anja, to zadevo potrebno odpreti. Odpreti to,
               kar je rekel Goran – da se dela norce iz ljudi tudi skozi napačno metodologijo, skozi
               metodologijo, ki meri revščino zgolj med reveži. In se seveda skozi ustrezno
               modeliranje in gledanje to dviguje, kot je v nekem trenutku možno, in seveda sočasno
               v naslednjem sklicu gledati tudi stroškovno stran. Kje bojo ljudje ceneje živeli?
               Najbolj umazani penezi v Sloveniji se v glavnem vrtijo skozi holdinge mestnih občin.
               Tam so še denarji, kjer se kaj pocuza in pokrade. Pa kakšna javna informatika, pa
               kakšna betonska mafija, pa energetika, pa bom verjetno spet leto dni v Mariboru brez
               štroma v poslanski pisarni, pa, kjer ustvarjamo smeti, komunala. Tukaj je potem treba
               nižati stroške in tako je treba gledati in dejansko začeti odpravljati te razloge
               revščine in iti tudi v politike tega, a veste, da ne bomo revščino skozi socialne
               transferje, ker to se zelo lepo vidi pri stanovanjski politiki. Imate dva pristopa <gap n="…"/>
               Lahko problematiko rešuješ skozi stanovanjski transfer, lahko pa delaš, kot dela
               Dunaj že sto let, da ponujaš stroškovno ugodna stanovanja. Ker, če boš reševal skozi
               transfer, bo tisti, ki je prisesan na joško države, poviševal stroške. To je v bistvu
               nova politika, ki jo dejansko potrebujemo. Končno bi lahko ljudje to že dojeli in
               volili tisto progresivo, ki bo v to smer šla in dejansko to zagotavljala.</p>
               <p>Zdaj, resorna ministrica je povedala, njen predlog je 0,6 na dobičkih, naš predlog,
               ki je nekoliko višji, je 1 % na strošku dela. Naš predlog dejansko je tak, da ujame
               tistih – koliko je? – 855,88, kar je minimalna osnova za izplačila za socialne
               transferje. To je v osnovi to in izhajati iz tega, da se končno preseka ta gordijski
               vozel revščine, naš predlog z naslednjim letom, da je teh 700 evrov sidro osnovne
               plače. Seveda bi jaz rad bil kot Karl Erjavec in rekel <q>»jurja«</q>, ampak trenutno se
               jurja ne da zaradi
               tega, ker ste drugi v 25 letih to zafurali, kakor ste zafurali. To je na kratko vsa
               zgodba. Če pa vi zdaj tukaj nekaj bi, pa ne bi, pa <q>»ampak«</q>, pa <q>»gor, pa dol«</q>, potem
               mora trezno ljudstvo odločiti, da ste za na smetišče politične zgodovine. Pika. Ker
               ste škodljivi, ker ste protiustavni. To je na kratko vsa zgodba.</p>
               <p>Hvala za besedo.</p>
            </sp>
            <sp xml:id="SDT7-OZDDSZII-nujna-64-2018-01-19.sp27">

               <speaker>PREDSEDNIK UROŠ PRIKL:</speaker>

               <p>No, Franjo, hvala lepa tudi tebi za razpravo, ampak dvakrat si manipuliral, dvakrat
               si netočno navajal. Predvsem na tisti točki, ko si govoril o tisoč evrih pokojnine,
               ki naj bi jih izrekel predsednik Desusa, pa sam dobro veš, da ni bilo temu tako.
               Rekel pa je, da, če so tajkuni odnesli ta denar iz države in se ta denar vrne nazaj,
               potem pa bi lahko tudi vsak upokojenec imel vsaj tisoč evrov pokojnine. To pa je
               druga interpretacija in to je točna interpretacija, točna navedba, tako da te prosim
               drugače, da ne govoriš pavšalno kar tako.</p>
               <p>Želi še kdo? Želi še kdo razpravljati? Ni več želje po razpravi<gap n="…"/></p>
            </sp>
            <sp xml:id="SDT7-OZDDSZII-nujna-64-2018-01-19.sp28">

               <speaker>DR. FRANC TRČEK (PS Levica):</speaker>

               <p><stage>/ izklopljen mikrofon/</stage> Replika.</p>
            </sp>
            <sp xml:id="SDT7-OZDDSZII-nujna-64-2018-01-19.sp29">

               <speaker>PREDSEDNIK UROŠ PRIKL:</speaker>

               <p>Ne vem, komu repliciraš.</p>
            </sp>
            <sp xml:id="SDT7-OZDDSZII-nujna-64-2018-01-19.sp30">

               <speaker>DR. FRANC TRČEK (PS Levica):</speaker>

               <p><stage>/ izklopljen mikrofon/</stage> Tebi.</p>
            </sp>
            <sp xml:id="SDT7-OZDDSZII-nujna-64-2018-01-19.sp31">

               <speaker>PREDSEDNIK UROŠ PRIKL:</speaker>

               <p>Izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp32">

               <speaker>DR. FRANC TRČEK (PS Levica):</speaker>

               <p>Ja, hvala za besedo.</p>
               <p><q>»Karl Erjavec je v predvolilnih obljubah gladko napovedal pokojnine v višini tisoč
               evrov. Mi smo se malce poigrali s številkami in ugotovili, da bi to na vsakega
               zaposlenega pomenilo 107 evrov na mesec.«</q> 24ur.com, 2008, konec citata.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp33">

               <speaker>PREDSEDNIK UROŠ PRIKL:</speaker>

               <p>Me res zanima, kje si ta citat pobral.</p>
               <p>Želi razpravljati kolegica Julijana Bizjak Mlakar. Izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp34">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Zdaj, glede te<gap n="…"/> Ne bom replicirala gospodu Trčku, ker je bil seznanjen z dejanskim
               stanjem, lahko pa vztraja na tistem, kar želi, ampak bi pa prosila, če bi res
               predstavnik Vlade odgovoril na ta del, o katerem sem sama spraševala. Torej, kot je
               gospod Lukič povedal, naj bi se za osnovo za izračun minimalne plače uporabljalo
               nižjo osnovo že od leta 2009, nižjo osnovo od tiste, ki jo je izračunal Inštitut za
               ekonomske raziskave, in bi morala znašati 606 evrov, znaša pa 562 evrov. S tem naj bi
               bilo ministrstvo seznanjeno, vendar ni nikoli podalo odgovora na ta vprašanja, ki naj
               bi bila ministrstvu že zastavljena. Kako je pravzaprav s tem? To bi resnično
               prosila.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp35">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Jaz sprašujem kolegice in kolege, če želi še kdo razpravljati?</p>
               <p>Kolega Trček, izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp36">

               <speaker>DR. FRANC TRČEK (PS Levica):</speaker>

               <p>Ja, hvala za besedo.</p>
               <p>Jaz bi samo nekaj rad dodal <gap n="…"/> Glejte, v tem stoletju razen tiste afere <q>»Kanta«</q> je
               Karl Erjavec ves čas v vladah in me čudi, da kolegica tega ne ve, kar je gospod Lukič
               omenil.</p>
               <p>Upam pa tudi jaz, da bom dobil odgovor glede tega. A veste, tukaj pa moram še nekaj
               povedati <gap n="…"/> A veste, tukaj gre za odgovornost profesij, tukaj gre tudi za odgovornost
               teh ljudi, ki to računajo. Ti ljudje bi morali biti žvižgači, pa poklicati medije, pa
               bi potem, ne vem, gorelo, pa bila muzika, pa so bili tiho. A veste, jaz imam, pa bom
               verjetno s tem prišel v javnost, podatke iz Supervizorja, ki zajamejo Janševo vlado,
               vlado Alenke Bratušek, približno pol časa vaše vlade, kateri so svetovalci in
               svetovalke, ki so dobili več kot 200 jurjev bruto. To so gospoda iz večine pravnih
               šol v Sloveniji, to so gospoda iz večine ekonomsko-biznis šol v Sloveniji in, a
               veste, mi moramo tudi to, kar se strokovno reče, profesionalno deontologijo obnoviti.
               Ti ljudje bi morali, po mojem osebnem mnenju, kazensko odgovarjati, ker so tudi
               zapeljali to družbo, kamor so jo zapeljali. Vključno s kakšnimi gospodi pravniki, ki
               vam bojo za 20 jurjev enkrat napisali stališče <q>»za«</q>, drugič <q>»proti«</q>, petič pa pro
               bono, da se bojo delali, da niso takšni, kot so. Tudi za to se gre. Nekdo je to
               metodologijo nastavil. Kar nekaj ljudi je vedelo, da je temu tako, kot je, pa so bili
               tiho.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp37">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Še kakšna želja po razpravi? Je ne vidim.</p>
               <p>Prosim pa zato predstavnike ministrstva, ne vem, ali bo gospod Pogačar odgovoril ali
               bo ministrica odgovorila na tista vprašanja, ki so se skozi razpravo
               izoblikovala.</p>
               <p>Lepo prosim. Gospod Pogačar, izvolite.
               </p>
            </sp>
            <sp xml:id="SDT7-OZDDSZII-nujna-64-2018-01-19.sp38">

               <speaker>PETER POGAČAR:</speaker>

               <p>Hvala za besedo, gospod predsednik.</p>
               <p>Jaz se bom odzval na nekatere dileme in vprašanja poslank in poslancev, ki so bila
               izpostavljena tekom same razprave.</p>
               <p>Jaz mislim, da sem skupno v razpravi zaznal to, zakaj ni določen enostavno
               avtomatizem usklajevanja, formula usklajevanja, zakaj je vsako leto januarja takšna
               debata okrog zneska minimalne plače in izpostavljeno je bilo tudi, zakaj se
               Ministrstvo za delo ni lotilo priprave te formule za izračun uskladitve minimalne
               plače. Ker, prosim, danes govorimo samo o uskladitvi minimalne plače, ne o določitvi
               zneska minimalne plače. To je glede na nekatere ostale razpravljavce vendarle
               pomembno poudariti. Poglejte, zakaj gre <gap n="…"/> Ko je bil določen leta 2010 znesek
               minimalne plače, takrat je bil določen znesek, takrat minimalna plača ni bila
               usklajena, ampak je bil določen znesek in od takrat naprej se usklajuje. Tako kot
               zakon določa – najmanj z minimalno stopnjo inflacije v preteklem letu, pri tem pa se
               lahko upoštevajo tudi ostali dejavniki. Zavedati se morate tudi gospodarskih
               kazalcev, ki so bili v preteklosti. V letu 2013, 2014, 2015, ko je počasi začelo
               okrevati gospodarstvo, enostavno ni bilo ne prostora, ne želje po dvigu minimalne
               plače več, kot je zakonski minimum. Nasprotno, takrat so bila celo prizadevanja
               nekaterih ekonomistov, sam se tega spomnim, in delodajalskih organizacij, da niti z
               rastjo cen življenjskih potrebščin ne bi uskladili minimalne plače. Šele v letu 2017
               se je na podlagi podatkov iz leta 2016, to je bilo že drugo, tretje leto
               gospodarskega okrevanja, pokazala možnost, da pride do uskladitve minimalne plače, ki
               presega tisti zakonski minimum. Ministrstvo je to takrat v letu 2017 prvič predlagalo
               in že takrat predlagalo tudi delodajalski strani in sindikalni strani, da bi ravno
               zaradi nenazadnje neke predvidljivosti poslovnega okolja določili formulo
               usklajevanja minimalne plače. Takrat so delodajalske organizacije to lansko leto
               zavrnile, sprejet pa je bil sklep tega Državnega zbora, da naj ministrstvo v
               sodelovanju z inštitucijami pripravi nek predlog formule za izračun uskladitve
               minimalne plače, prav zato da bi se morda izognili temu. Tudi gospod poslanec Mesec
               je predlagal, da bi bilo verjetno res najbolje določena fiksna formula in sploh ne bi
               bilo debate, samo preračun. Tudi to je možnost, vendar bi prav opozoril, da
               Mednarodna organizacija dela izrecno odsvetuje formulo, ki vendarle ne bi dopuščala
               nekega manevrskega prostora glede na to, kaj se dogaja glede na ostale gospodarske
               kazalce. Zdi se mi zelo pomembno, da je bil tudi danes sprejet sklep na
               Ekonomsko-socialnem svetu, da so se vsi socialni partnerji pripravljeni začeti
               pogovarjati o spremembi Zakona o minimalni plači, ki bo notri vnesel tudi, in so se
               pripravljeni pogovarjati o neki formuli za uskladitev minimalne plače, prav zato da
               bo v prihodnje, in ne pozabiti, gospod poslanec dr. Vatovec je opozoril, da gre za
               arbitrarno odločitev. Za arbitrarno odločitev je šlo morda takrat pri določitvi, pri
               usklajevanju in določanju minimalne plače pa tudi konvencije Mednarodne organizacije
               dela vedno zahtevajo vsaj posvetovanje s socialnimi partnerji, strinjam pa se, to kar
               ste opozorili, da dejansko soglasja v preteklosti okrog tega socialni partnerji niso
               dosegli. Upamo, seveda možnost je Ministrstvo za delo dalo, tako kot je seveda tudi
               prav, da se dogovorijo še pravočasno, da bo lahko objavljen v uradnem listu.</p>
               <p>Zgolj še tisto, kar je vsem jasno, verjetno, pa vendar že zaradi gledalcev bi veljalo
               <gap n="…"/> Gospa poslanka Dimic, ki je sedaj seveda ni več tukaj, je opozorila, da država
               doplačuje do zneska minimalne plače. Seveda to ne drži. Država nikomur v zasebnem
               sektorju, niti v javnem sektorju ne doplačuje do zneska minimalne plače. Posamezniki
               so upravičeni do minimalne plače po zakonu in država v zasebnem sektorju ne doplačuje
               razlike do minimalne plače, tako kot je bilo razumeti iz razprave.</p>
               <p>Hvala za možnost. Zdaj pa morda še gospa ministrica.</p>
            </sp>
            <sp xml:id="SDT7-OZDDSZII-nujna-64-2018-01-19.sp39">

               <speaker>PREDSEDNIK UROŠ PRIKL:</speaker>

               <p>Ja, ja, kar izvoli, ministrica, za dopolnitev odgovorov. Prosim.</p>
            </sp>
            <sp xml:id="SDT7-OZDDSZII-nujna-64-2018-01-19.sp40">

               <speaker>DR. ANJA KOPAČ MRAK:</speaker>

               <p>Ja, jaz moram reči, da sem danes v neki novi situaciji. Zdaj, od ponedeljka sem v
               situaciji, ko ves čas branim zakaj 4,7, da je to preveč. Sedaj sem prvič v situaciji, ko moram na nek
               način odgovarjati, kako ne bi še bistveno bolj dvignili same minimalne plače. Tako da
               je zanimiva situacija. Malo je nisem čisto navajena v osnovi. Ampak morda iz te
               razprave, pa tudi iz vseh dogajanj v tem tednu lahko vsi imate vtis, kako niso stvari
               čisto zelo enostavne v smislu, da pač postavimo neko mejo. Lahko, dopuščam seveda, da
               v kolikor bi bili vi minister za delo, gospod Trček ali gospod, kdorkoli drug, s
               strani predlagatelja, da bi to ravnal bistveno drugače. To je seveda možno in ljudje
               smo različni. Jaz res verjamem v socialni dialog. Velikokrat sem bila verjetno v vseh
               teh štirih letih tudi razočarana, ker na koncu je bilo veliko dela in energije, pa
               nismo prišli do rezultata, ki bi si ga morda sama želela, ampak vseeno. V naši
               družbi, ki je izjemno konsenzualna večjih konfliktov med eno in drugo stranjo ali
               komurkoli v družbi ni dobro. Tudi, če želite, politične odločitve v preteklosti so to
               pokazale, tako da jaz res verjamem v to, da je za našo družbo izjemno pomembno, da
               okrepimo socialni dialog, da krepimo sindikate, da krepimo delodajalske organizacije,
               da bomo prišli do plačnega modela, kjer pa ekonomisti, dr. Prašnikar je delal
               analizo, in dejansko pravi, analize kažejo, da so najboljši plačni modeli tam, kjer
               je najboljši plačni model, ne formula gor dol, kot smo se pogovarjali, ampak dejansko
               v Nemčiji, kjer se v bistvu socialni partnerji dogovorijo na panožni ravni, torej ko
               se dogovarjanje bipartitnih kolektivnih pogodb. In ta smer krepitve socialnih
               partnerjev je izjemno pomembna. In vsa ta razprava, ko vi govorite o revščini, o
               ljudeh, ki so blizu minimalne plače, ko predlagate dvig in da bi ta dvig vaš zajel
               100 tisoče ljudi morate vedeti eno zelo pomembno stvar. Problem Slovenije so
               povprečne plače. Niste danes odprli razmerja med povprečno in minimalno. Pa ni
               problem minimalna. Problem je povprečna. Veste, tu, ko pritiskate na minimalno, kar
               je prav in absolutno je treba s strani države do določene mere pritiskati, morate se
               pa zavedati kakšno uravnilovko in kaj s tem <gap n="…"/> in kaj je tisto, ki je še sprejemljivo.
               Mi smo izjemno gledali kaj se dogaja, koliko bo novih delovnih mest na minimalni
               plači, zaradi tega, ker se zavedam, da od tu naprej, ko bo objavljen nova višina
               minimalne plače, ki bo veljala s 1. 1. čaka trdo delo sindikate in delodajalce, da se
               pogajajo za dvig ostalih plač. Osnovni cilj je pa dvig povprečne plače, zaradi tega,
               da bomo vsi bolje živeli in da bo čim manj ljudi na minimalni plači. In če mislite,
               da boste sedaj s tem, ko rečete 700 evrov, pa da bo 100 tisoč ljudi in da bo 100
               tisoč ljudi bolje živelo, bo imelo tistih par evrov več, samo bodo izjemno
               nezadovoljni. Zaradi tega, ker na koncu, ko narediš tako uravnilovko se nobeden dobro
               ne počuti. Tako, da tukaj jaz stremim k temu, da je minimalna plača višja, da smo šli
               zaradi tega, ker je gospodarstvo vseeno podatki vsi, tudi po panogah pogledate tiste,
               ki imajo najnižjo dodano vrednost, jaz verjamem, da to zmorejo, bo nekaj
               prestrukturianja, ne bo šlo tudi pri njih najbolj enostavno, ampak to je pač to za
               kar pač ko ministrica za delo v tem trenutku stojim in pač lahko argumentiram. Jaz
               mislim, da več od tega ni treba na tej točki reči.</p>
               <p>Jaz sem vesela teh sklepov, sedaj so tudi v predlogu, torej delamo na minimalni
               plači. Jaz bi si najbolj želela, da bi se do torka dogovorili s sindikati in
               delodajalci kaj bi bilo za njih sprejemljivo. Če se bo, da bomo upoštevali ta
               predlog, drugače gremo s predlogom 4,7 % naprej. In da se intenzivno mimo, če želite
               politike, da se sindikati in delodajalci dogovorijo za nek model, ki bo, da bomo,
               osnoven cilj nam vsem skupaj mora biti pa dvig povprečnih plač v Republiki Sloveniji.
               To mora biti. In minimalna plača ima določen vzvod pritiska, ne pa tolikšen kot bi ga
               želeli, ker enostavno če greš preko ekonomske logike pač ne bo. Tudi na primer
               minimalna plača iz 2010, ki je bila bistveno bolj dvignjena je v bistvu imela odmev
               samo za tiste zelo blizu. Tako da žal ni povzročila bistvenih povišanj na povprečno
               plačo, ker je bila tudi taka gospodarska situacija kot je bila.</p>
               <p>Zakaj je pa pomembno, če sedaj ne branim tega, zakaj predlagamo samo toliko, pa ne
               več? Pomembno je, da predlagamo pa vseeno višjo uskladitev in vseeno da so
                  delodajalci v osnovi
               niso najbolj navdušeni, če se tako izrazim, na to, je pa predvsem zaradi tega, ker
               smo v situaciji ko imamo pomanjkanje delovne sile in predvsem morate vedeti, da je
               pritisk na odprtje slovenskega trga dela tujcem izjemen in je treba zaščititi, da se
               najprej dvignejo plače in da ne spustimo, ker drugače bomo ponovili model leta
               2004-2008, kar pa tudi ne smemo dopustiti. Tako, da v bistvu je nek celovit premislek
               zakaj je ta predlog, predvsem tudi do gospodarstva in drugih. Več kot to morda vseeno
               metodološko pojasnilo glede izračuna minimalnih življenjskih stroškov. Za bolj
               natančno, torej da bi bilo v smislu vseeno tega, da ni samo en tak bolj pavšalen
               odgovor bi seveda rabila pogledati kaj je točno pisalo v tisti analizi iz 2009, ampak
               vseeno po spominu nekako tako, dr. Svetlik je ob nastopu kot minister za delo je bilo
               prva stvar naročilo te študije minimalnih življenjskih stroškov. Delala jih je
               podobna ekipa kot prej. V preteklosti, je pač pisal dr. Stanovnik, če se ne motim, o
               tem modelu izračunavanja minimalnih življenjskih stroškov. Dejstvo je, da države zelo
               različno pristopajo, so različne metodologije. Takrat je bila pač ta določena.
               Naredili so te izračune, bilo je 20 40. Zakaj 20? Ne spomnim se točko, ampak po neki
               logiki stvari morate vedeti, da govorimo o minimalnih življenjskih stroških in gre
               predvsem za osnovo, ki je bila potem tudi uporabljena zakonsko gledano za določitev
               minimalnega dohodka, torej denarne in socialne pomoči in varstvenega dodatka. Ni pa v
               osnovi ta znesek kot tak bil, ali da bi bil zakonsko vezan na minimalno plačo. Morate
               vedeti, da tudi te, ko gledate te metodologije absolutno veno je metodologija
               vprašljiva. Tudi prag tveganja revščine, če smo sedaj odkriti, na slovenski plači,
               kjer smo izredno stisnjeni vsi, seveda, 60 % mediana in ta znesek praga tveganja
               revščine, ki mislim, da je 616 evrov bistveno nekaj drugega pomeni, kot pa na primer
               v Veliki Britaniji, ko je Ginijev koeficient in neenakost med plačami bistveno večja
               kot tukaj, če bi se spravili v posamezne zgodbe in da bi pač pustili teoretike, da se
               pogovarjamo je tukaj veliko stvari, od tega na primer, da imamo na primer podatke za
               dve leti nazaj, torej mi govorimo o stopnji tveganja revščine, ki je na podlagi
               dohodkov iz leta 2015 v letu 2017. To so vse ene stvari, ki ponavadi, ko se takole
               obmetavamo pač govorimo. Ampak metodološko gledano, če želimo pa, gospod Trček, veva,
               da je veliko enih hakeljcev, ki jih ne bomo mi danes za to mizo rešili. Hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp41">

               <speaker>PREDSEDNIK UROŠ PRIKL:</speaker>

               <p>Hvala lepa ministrica. Besedo dajem predlagatelju kolegu Mescu. Izvolite.</p>
            </sp>
            <sp xml:id="SDT7-OZDDSZII-nujna-64-2018-01-19.sp42">

               <speaker>LUKA MESEC (PS Levica):</speaker>

               <p>Hvala za besedo. Ker je prej gospod Pogačar omenjal mednarodno organizacijo dela bom
               morda kar začel z enim citatom. Ne vem, če ga poznate, Igor Guardiancich, on je
               tržaški Slovenec in ekonomist, je zadnje leto delal za mednarodno organizacijo dela.
               In zadnjič je napisal za portal Airbeletrina en članek v katerem povzema svojo
               izkušnjo z delom v tej organizaciji, ki je nekako pomenljiva tudi za nas, ko se
               pogovarjamo o socialnem dialogu. On pravi takole, da je ponosen, da je delal v
               organizaciji, ki, čeprav se mu zdi to klišejsko, pač, stoji za tem, da delovna sila
               ni običajno blago in se pač bori za to, da bi delavci pač obdržali pravice, socialno
               državo in tako naprej v 21. stoletju. Ampak potem pa pravi: <q>»Vendar sem se hitro
               zavedal, da bo to bitko zelo težko dobiti in deloma je za to kriva tudi inštitucija
               sama.«</q>, torej mednarodna organizacija dela. <q>»Ta je žrtev lastnega včerajšnjega sveta.
               Temelji namreč na temeljih socialnega dialoga. Njegovi ustanovni člani so tristranski
               socialni partnerji: vlada, delodajalci in delojemalci, katerih soglasje je nujno za
               katerokoli odločitev. Tak ustroj pa deluje kot ogromen balast, ki upočasnjuje vsak
               dogovor iz zmanjšuje vizijo institucije do minimalnega skupnega imenovalca. Druge
               mednarodne organizacije, ki pa se, žal, bistveno manj brigajo za pravice delavcev, ko
               so na primer Mednarodni denarni sklad ali pa svetovna banka, imajo na razpolago
               veliko več fleksibilnosti in so zato pri odločanju mnogo hitrejše.«</q> To je v en
               odstavek povzeto kaj se nam je zgodilo v zadnjih letih na svetu, predvsem pa na
               zahodu. Med tem ko se delavska stran oklepa socialnega dialoga kot svetinje in pač
               vse stavimo na to, da se bomo pač tam dogovorili. Medtem ko minimalno plačo usklajujemo za 1,7 % vsako
               leto, se pravi, z inflacijo, imamo na drugi strani kapitalske organizacije, ki jih pa
               briga, ki pa pač grejo mimo, naredijo po svoje. In potem imamo naenkrat situacijo,
               kakršno imamo v Sloveniji, da profiti od leta 2013 rastejo približno tako hitro kot
               kriptovalute, na drugi strani pa minimalno plačo, ki pa niti 2 % na leto ne more
               preseči. In potem imamo svetovno situacijo, kjer imamo za en avtobus velikih
               lastnikov kapitala, ki si lastijo toliko kot ostala polovica človeštva oziroma
               najrevnejša polovica človeštva. In to je avtobus, na katerem smo, če se tako rigidno,
               kot se vi, oklepamo tega socialnega dialoga. Mogoče je pa čas, da ugotovimo, da so
               nas <q>»prešišali«</q> in da če hočemo ohraniti delavske pravice, bomo tudi mi morali kakšno
               pravilo na novo napisati in bomo tudi mi morali malo drugače se začeti pogajati z
               drugo stranjo. In to je naš poziv - ne iti spet se peljat na led delodajalcem, že, ne
               vem, sedmo leto zapored, ampak končno sprejmimo tisto, kar po zakonu lahko. Res ne
               moremo tu vplivati na višino vseh plač v državi, lahko pa na višino ene, to je,
               minimalne plače. Ampak, če povečamo minimalno plačo, lahko s tem sprožimo tudi nek
               kaskadni efekt na ostale plače in končno začnemo prihajati do tega, kar govori kolega
               Trček, v nek razvojni model, kjer ne bomo samo kot klobasa, ki nas nekdo reže.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp43">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Kolega Trček, izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp44">

               <speaker>DR. FRANC TRČEK (PS Levica):</speaker>

               <p>Hvala za besedo.</p>
               <p>Zdaj resorno ministrico naslavljam predvsem kot strokovno kolegico, oba sva se onkraj
               politike - ona je dosti bolj izkušen politik kot jaz - ukvarjala ob drugem tudi
               predvsem s kvaliteto življenja. Če zdaj zganjamo nek populizem ob predlogu minimalne
               plače, o kateri se pogovarjamo danes, je razlika med tvojim predlogom in predlogom
               Levice v bistvu 1,6 %. Mi smo, skratka, na pogajalskem izhodišču sindikatov oziroma
               za 0,1 % višje, zaradi tistega, da lovimo tistih 855,88 bruto, ker na ta način dobimo
               neko optimalizacijo, da v osnovi najmanj obremenimo strošek dela in se sočasno največ
               prelije, ob tisti višji olajšavi, v denarnico delavca. Bilo je rečeno s tvoje strani
               - se ti opravičujem, če te moti, ker te tikam, ampak te bom -, da trgamo iz
               konteksta. Ne, ne trgamo iz konteksta; jaz marsikaj nisem, sem pa stroj za mišljenje,
               zadeve je treba misliti sočasno in skupaj. Jaz danes res nisem omenjal povprečne
               plače, ki je težava, smo se pa, kdaj, včeraj, predvčerajšnjim - kolega, tu prisotni
               Lukič, kolega Milan Lukič iz Lumarja, kolega Medik, SKEI, verjetno bivši upokojenci
               danes in jaz - na RTS TV v Mariboru pogovarjali o tej problematiki. Jaz zdaj ne vem,
               ali je bil poziv na ministrstvo, pa mi je žal, da te tam ni bilo kot nekako resorne
               ministrice. Ampak ta problem ne pomeni, da se mi ne pogovarjamo o tem sidru minimalne
               plače, tudi iz razloga, bom kar odkrit, del masla leži tudi na nekih gospodih, ki se
               zadnjih 25 let pomikajo, premikajo po sindikalni sceni. Mi moramo ta vozel v bistvu
               nekako prerezati, tudi na način, da kdorkoli bo že na tem zahtevnem ministrstvu, čez
               katerega v osnovi gre največ denarja tudi, bo imel lažje in<gap n="…"/> lažje delo, ja, čisto
               tako bom rekel. In to je neka zadeva, ki se jo moramo lotiti. Zdaj bom spet ponovil
               nekaj, kar zadnjih par dni ponavljam - ne vem, mogoče ste si vsi vzeli malo časa za
               oddih, kar je v redu, navsezadnje, politiki smo kljub vsemu še vedno ljudje, jaz
               težko izklopim mišljenje -, 23. 12. je v Sobotni prilogi imel človek, ki ga  jaz skoraj edinega
               jemljem kot resnega razvojnega ekonomista v Sloveniji, Franček Drenovec, je imel nek
               niti ne tako predolg članek o tem, kako smo iz krize prišli in kaj bi morali zdaj
               početi. Članek začne nekako takole, on pojmuje rast kot dvig kvalitete življenja in
               zapiše <q>»z določeno stopnjo enakosti za vse«</q>. To je možno doseči, če se resno
               pogovarjamo zgolj z dvigom produktivnosti. Produktivnost je kar narasla v tem času,
               ampak za ta preskok potrebujemo tudi neko drugo in drugačno gospodarstvo. Potrebujemo
               tisto resno strategijo pametne specializacije, ne zaradi tega, ker to potrebujemo
               zaradi Bruslja - jaz poznam kar nekaj ljudi, pa mi je bilo zelo nerodno, ko so mi tam
               govorili, kakšno šlamastiko nam pa to pošiljate -, ampak dejansko zaradi nas samih. A
               veste, namesto nas samih ne bo mislil Bruselj, ne bo mislil Nato, ne bo mislil<gap n="…"/>
               kogarkoli bi že tu navajal. In potem nadaljuje ta uvod: <q>»In to je naloga politike.«</q>
               Tega ne bodo delodajalci sami po sebi dosegli. In zdi se mi, da je zelo nevarno, ko
               se reče, naj se to sindikati pa delodajalci zmenijo mimo politike. To je pa zadeva,
               zaradi katere bi ministrica morala leteti, osebno to menim, mislim, res. Ker v tej
               poziciji, to je približno tako, v kakšnem stanju smo, a veste, ko je šel sedanji
               predsednik republike do Mistra Simpatikusa, pa ga je Mister Simpatikus za šalo malo
               udaril, ker je hotel Borut boksat, pa je cel teden jedel aspirine. Tu je v bistvu v
               tej tripartitnosti vloga neke resne politike, da to preči. Jaz celo življenje
               študiram razvojne modele, proste trenutke posvečam temu, in jaz v nekih primerljivih
               državah, s katerimi bi rad, da se Slovenija primerja, v nobene primerljivi državi
               izpostava gospodarske zbornice ali kak sociolog drugega tipa, kot sva midva, kajne,
               saj vemo, na koga mislim, ne cvili toliko, kako je pa strošek dela tako drag, pa kako
               bo zdaj konec sveta. Zakaj imamo mi primanjkljaj delovne sile? Tu imamo v bistvu
               kaskadni model, primanjkljaj delovne sile imamo na nekih področjih, kjer so seveda
               plače tako nizke. Jaz sem nekam gospoda Cerarja poslal, ko mi je na neki seji počil
               film, ko je govoril o Revozu. Če imaš ti za tako imenovano rusko izmeno, plus
               prevozni stroški, plus malica, komaj zlezeš čez 600, pa mislim, naj gre Cerar potem
               delat tja pol leta, pa bo videl, da ga malo sreča življenje. O tem se pogovarjamo. In
               kaj je kaskadnost - kaskadnost pomeni, da grejo italijanski zidarji iz severne
               Italije v Švico delat, naši Primorci grejo v Italijo delat, nam pa nekdo pride<gap n="…"/> Druga
               zadeva, o kateri bi se morali še pogovarjati. Recimo, zadnjih nekaj tednov se kar
               dosti pogovarjam z našimi prevozniki. Potem imamo še tako imenovane poštne
               nabiralnike, firme, kjer na nek način dumpinške konkurence celo zadevo še znižujejo.
               In to so v bistvu vse zadeve, o katerih se moramo pogovarjati sočasno. Jaz seveda
               vem, da je naš predlog za naslednje leto to, kako se je to dogajalo zadnjih 15,
               mogoče 20 let, atomska bomba. Ampak mi se moramo končno začeti na takšen način
               pogovarjati, ker drugače je to kot Ahil pa želva, ker na ta način, kot je zdaj, bodo
               revni vedno bolj revni. In to je v bistvu problem, ker se moramo v bistvu zbrcnit,
               spodmaknit se iz tega. In to je v bistvu neko dejstvo, s katerim se mora odgovorna
               politika ukvarjati. In tu je v bistvu problem, če ga gledamo onkraj političnega
               populizma. Jaz sem že večkrat rekel, pa so mi zamerili, da je zame Desus politična
               anomalija. Večji problem so pa politične patologije neke druge stranke, ki so nas v
               25 letih pripeljale, kamor so nas pripeljale. In jaz upam, da v naslednjem sklicu
               Državnega zbora bomo z Desusom skupaj gledali, ker bomo rekli, kot sem prej, pač,
               okej, pokojnine ne moremo spraviti na toliko pa toliko, dajmo  gledat stroškovno stran, kje bomo pa
               stroške lahko zniževali, to je zame v bistvu odgovorna politika, namesto da se tam,
               ne vem, tretjino časa <q>»prepucavamo«</q>, lahko imamo zakon o, kaj pa vem, o Fi-ju feltne
               za bicikelj, pa bomo prišli do tega, da se Janezu Janši dogaja največja krivica v
               vesolju, ali neka moraliziranja počez. In ta debata o minimalni plači je šolski
               primer, kako bi se odgovorna politika morala vesti, pa se ne vede. Jaz sem že večkrat
               tu povedal, da bi na seji vsakega odbora pričakoval nekoga z Ministrstva za finance,
               da mi zna jasno povedati, kako to preči finance, o čem se mi sploh pogovarjamo. Deset
               tednov sem bil tu v parlamentu, padeš, plavaš in se poskušaš naučiti, in sem bil
               zgrožen. Najprej sem bil zgrožen, da se zakoni blazno slabo pišejo, včasih je to v
               interesu lobijev, pogosto je pa to dejstvo, da vas pravnike ne naučijo pisati
               zakonov. Ko sem šel pa ljudi spraševat, so rekli, a veš, to je tam, nomotehnika,
               stran pa pol v knjigi, to je malo pod nivojem. To je isto, kot da Anjo pa mene, ne
               vem, osnov statistike ne bi naučili ali pa moje hčerke na medicini, kje je srce, pa
               kako bodo puls izmerili. Druga zadeva, lahko podpišem, 300 % v tej bajti se skoraj
               nihče resno ne pogovarja o penezih, pa kakršnakoli naša odločitev tu preči peneze,
               preči javne blagajne. In o teh zadevah bi se bilo treba dosti bolj resno pogovarjati.
               In potem se čudimo, kako se nam zgodi TEŠ-6, kjer je tam strategija tveganja napisana
               na, ne vem, ducatu stran, pa je še to malo tabelic. Za tak projekt v neki resni
               državi je strategija tveganja zadeva, ki vas bo stala 3, 4 milijone, pa veste, zakaj
               vas bo stala 3, 4 milijone, pa v kaki Franciji, kako spisati to strategijo tveganja,
               imate <q>»guide«</q>, ki je kar debela knjiga. In tu tudi leži del odgovora na to, zakaj so
               pokojnine takšne, kot so, pa zakaj niso višje. Pa da ne bom nekako vlekel nekega
               predavanja naprej. Mi se moramo v bistvu dogovoriti o neki formuli izračuna, kaj
               revščina sploh je, in jo ustrezno meriti - tudi kolega Drago zadnje čase zelo
               opozarja na ta problem - in seveda tu biti realni. Ampak da dejansko izmerimo, kaj
               merimo, ne pa da merimo med revnimi, koliko so oni revni, ker je to potem kvadratura
               kroga, ker se tu dejansko za rep grizemo, vrtimo v krogu. In seveda določiti to
               minimalno plačo in jo določiti kot osnovno plačo. Seveda pa ta formula lahko ima neke
               spremenljive količnike, o katerih v zakonu rečemo, v primeru, ne vem, večje krize, ki
               se jo tako pa tako definira, čez nekaj <q>»variabel«</q>, pa se to lahko zmanjša. Ampak
               zmanjševati si morajo najprej tisti, ki zaslužijo največ, a veste. Mislim,
               navsezadnje živimo v kapitalizmu, vsi <q>»nucamo«</q> denar, in dosti bolj odgovorno se bomo
               morali pa resno ukvarjati s številkami. In tudi v Državnem zboru bo moralo sedeti
               manj, kot sem jaz nekega gospoda označil za moralnega teologa, več pa ljudi, ki se
               bodo na takšen način ukvarjali s tem. Seveda se pa v številkah skoraj vedno skriva
               tudi ideologija. In ključno, če hočete, ideološko ali politično vprašanje Slovenije
               je, ali bomo nadaljevali s produkcijo vedno bolj revnih hlapcev Jernejev, ker se bodo
               povampirjenim starim, nekdo bi rekel celo partijskim tranzicijskim sitarjem
               pridruževali njihovi otroci, ali bomo šli v neki drugi alternativni model razvoja in
               politične ekonomije in vključno tudi ekonomske demokracije. In vse to se preči v tej
               debati, ki jo imamo sedaj. Seveda bi pa večina <q>»plejerjev«</q>, ki so v tej igri pomembno
               že kar nekaj časa, nadaljevalo sedanjo igro. Saj verjetno ni naključje, da kolega, ki
               sedi tam, ni več v nekih sindikatih, ki je bil, pa ne bi šel preveč - upam, da mi ne zameriš -
               v neke osebne zgodbe. Verjetno ni naključje, da so, recimo, na Irskem že konec 90.
               let ustanovili sindikat teledelavcev, ker mi je njegova podpredsednica rekla, <q>»glej,
               mi smo itak dojeli, da tastarih ne zanimamo toliko, pa da je to že špil, ki je
               zmenjen, pa smo šli, gremo mi po svoje.«</q> In mi se dejansko moramo resno lotiti tega.
               In, če hočete, v tej tripartitnosti je pa seveda ključna vloga politike, ker drugače
               to, kar je rekla resorna ministrica, naj se sami zmenijo med seboj; mogoče je to ta
               Lukšičeva tretja pot socialdemokracije, ki pa dejansko pomeni, da bodo delodajalci,
               ki pokrivajo medije - saj mi neodvisnega medija skoraj nimamo več, razen Kraljev
               ulice, pa pod črto potem že malo zmanjka -, ropotali pa pritiskali. In na takšen
               način seveda se bo poglabljala ta revščina in ta model.</p>
               <p>Bom zaključil. Upam, da sem bil dovolj razumljiv za mojo hčerko, pa tudi koga, ki je
               star 88 let in je volivec Desusa. Hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp45">

               <speaker>PREDSEDNIK UROŠ PRIKL:</speaker>

               <p>Hvala lepa, kolega Trček. Jaz si seveda tu ne morem kaj, jaz nerad omejujem razpravo,
               zato ker je prav, da se tu pogovarjamo, ampak, dragi moj Franjo, jaz te zelo visoko
               cenim, omenjal si besede <q>»anomalija«</q>, <q>»patologija«</q> pa še kaj, zame pa je povsem
               utopija, da te vsaj približno skušam držati, torej usmeriti, da se držiš točke
               dnevnega reda. Hvala lepa<gap n="…"/> <stage>/ oglašanje v ozadju/</stage> še enkrat za tvojo široko
               razpravo.</p>
               <p>Ne vidim več želja<gap n="…"/> Želi kolega Lukić dopolniti svoje mnenje do te točke oziroma
               stališče? Zelo kratko, kolega Lukić, izvolite.</p>
            </sp>
            <sp xml:id="SDT7-OZDDSZII-nujna-64-2018-01-19.sp46">

               <speaker>GORAN LUKIĆ:</speaker>

               <p>Ja, se bom potrudil. V razjasnitev in pojasnitev, če že ni bilo pojasnjeno, si bom
               dovolil še enkrat povedati ta metodološki okvir, pa bom zelo hiter, ne bom hitro
               govoril, torej, bom povedal bolj malo besed.</p>
               <p>Varianta ena pri metodologiji izračuna minimalnih življenjskih stroškov pomeni osnovo
               40 % gospodinjstev z nad dohodkovne lestvice. Varianta dve pomeni izračun minimalnih
               življenjskih stroškov na podlagi osnove 20 % gospodinjstev z nad dohodkovne lestvice.
               Raziskava Inštituta za ekonomske raziskave iz 2009, če citiram, zapiše naslednje:
               »Ker je cilj določitev minimalnih življenjskih stroškov, je naše stališče, da morajo
               ti odražati porabo dveh najnižjih<gap n="…"/> <stage>/ nerazumljivo/</stage> 40 % prebivalstva in ne celotnega
               prebivalstva.« Torej, za osnovo so v raziskavi iz 2009 vzeli varianto ena. V
               raziskavi iz 2017, v zadnji raziskavi pa, če citiram, piše: <q>»Končno smo upoštevali le
               20 % gospodinjstev z najnižjimi denarnimi dohodki.«</q> Torej že sama raziskava se je
               samocenzurirala v letu 2017, ni bilo potrebe, da se prikrivajo podatki iz 2009.
               Skratka, po varianti ena, ki jo je izračunal Inštitut za ekonomske raziskave za
               izračun minimalnih življenjskih stroškov, so le-ti bili 606,32 evra. Po tej isti
               varianti, če upoštevamo dvig 9 %, kolikor so bili izračunani po varianti dve za
               2009-2016, bi morala že v 2017 biti minimalna neto plača 660,54 evra, že v letu 2017;
               mi se pogovarjamo v pretekliku, torej ta debata je zdaj že na to debato. Skratka,
               samo za piko na i, Inštitut za ekonomske raziskave je že 2009 simpatiziral z idejo,
               da se odreče varianti ena, na temo, da pač, recimo, Slovenija kaže znake zvišanja
               življenjske ravni. Ampak, lepo prosim, podatek iz 2009 je, recimo, število oseb, ki
               so izpostavljene tveganju socialne izključenosti, 339 tisoč, podatek iz 2016 371
               tisoč. Toliko o tem, koliko je bila Slovenija na razvojni poti socialnega
               vključevanja bolj v zrcalni podobi.</p>
               <p>Skratka, še enkrat, upam, da sem zdaj pojasnil zelo eksplicitno, kaj pomeni varianta
               ena in varianta dve.</p>
            </sp>
            <sp xml:id="SDT7-OZDDSZII-nujna-64-2018-01-19.sp47">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Še enkrat želi besedo kolega Trček. Izvoli, Franjo.</p>
            </sp>
            <sp xml:id="SDT7-OZDDSZII-nujna-64-2018-01-19.sp48">

               <speaker>DR. FRANC TRČEK (PS Levica):</speaker>

               <p>Hvala za besedo.</p>
               <p>Se zahvaljujem kolegu Lukiću, ker je še enkrat pojasnil. Jaz bi imel samo vprašanje
               ministrici. Glede na to je več kot očitno, da omenjena institucija tega ne bi smela
               več početi, kdo bo ta izračun počel in zakaj tega ne počnete <q>»in house«</q>; to je tudi
               neodgovorno razmetavanje z denarjem. Mislim, neko ministrstvo, ki se ukvarja s tem,
               namesto da za nek program, ki je stal 6 tisočakov, plačuje neki firmi iz prave
               partijske kvote vsako leto 600 jurjev,  bi lahko za 200 tisočakov zaposlili pet vrhunskih
               znanstvenikov in znanstvenic. Prvo leto bi jim še za tistih 400 jurjev kupili
               programsko opremo in računalnike in bi imeli <q>»in-house«</q> tovrstne izračune, verjetno
               tudi bolj <q>»in-time«</q>. Da prevedem v slovenščino – da bi se to delalo znotraj samega
               ministrstva in z manjšim časovnim zamikom. To, kar pravi Goran, mi se zdaj
               pogovarjamo o lanskih hruškah. Če bi šli mi zdaj računati to na 40 %, bi dejansko
               videli, mi to vemo, da se dejansko tukaj v Levici mogoče še<gap n="…"/> Ne mogoče, se dejansko
               malo preveč nazaj držimo. Bi morali že letos v tej naši zahtevi zahtevo naslavljati
               na ene 675, 680 evrov neto po obstoječi metodologiji, računano na dve petini najbolj
               revnih ljudi v Sloveniji. Skratka, moje vprašanje je: ali bo ta inštitut računal še
               naprej, ker je več kot očitno, da tega ne bi smel računati zaradi kršitev
               profesionalne deontologije ali pa, če povem v jeziku Mira Cerarja, osnov etike in
               morale neke profesije? In: kdaj in kako boste vzpostavili, da se bo to računalo v
               hiši?</p>
               <p>Hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp49">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Želi ministrica odgovoriti? Ne želi. Hvala lepa.</p>
               <p>Postopkovno, kolega Trček.</p>
            </sp>
            <sp xml:id="SDT7-OZDDSZII-nujna-64-2018-01-19.sp50">

               <speaker>DR. FRANC TRČEK (PS Levica):</speaker>

               <p>Ja, počakajte <gap n="…"/> Kje sem jaz? V neki oštariji, kjer me natakarica noče postreči, ker
               sem mogoče pijan, pa nisem, ali sem v Državnem zboru, kjer imam kot poslanec
               Republike Slovenije <q>»vis-a-vis«</q> mene izvršilno oblast in gospo, ki je objektivno,
               subjektivno najbolj odgovorna za to in mi noče odgovarjati? Tako se jaz lahko
               pogovarjam, ne vem, s svojo partnerko: <q>»Joj, kaj ti je?«</q> <q>»Ja, daj, pusti me na miru.«</q>
               Ne moreva pa se tako pogovarjati resorna ministrica in pa poslanec ali poslanka
               Državnega zbora. Najbolj kriv za to pa je Milan Brglez, ki je dovolil tovrstno
               derogacijo Državnega zbora v tem sklicu.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp51">

               <speaker>PREDSEDNIK UROŠ PRIKL:</speaker>

               <p>Hvala lepa, kolega Trček.</p>
               <p>Zdaj, seveda ti je verjetno jasno, da nimam vzvodov in inštrumentov, da kogarkoli v
               tej sobi<gap n="…"/> <stage>/ oglašanje iz dvorane/</stage> Lepo prosim, če poslušaš. Tudi tebe se je poslušalo
               in se te ni prekinjalo pri razpravi. Nimam nobenih vzvodov, nobenih mehanizmov in
               tudi ne želim na tak način funkcionirati kot predsednik tega delovnega telesa, da bi
               kogarkoli priseljeval v kakršnekoli odgovore. Ugotavljam pa, da so bila tvoja
               vprašanja nekoliko, ne bom rekel deplasirana, ampak niso bila direktno in eksplicitno
               vezana na vsebino, ki jo pokriva ministrica za delo, ampak si nekako prejudiciral s
               svojim vprašanjem tudi neke odgovore in ponujal svoje rešitve v kontekstu reševanja
               vprašanja minimalne plače. Tako da, to se moramo pa tudi razumeti.</p>
               <p>Izvoli, kolega Trček.</p>
            </sp>
            <sp xml:id="SDT7-OZDDSZII-nujna-64-2018-01-19.sp52">

               <speaker>DR. FRANC TRČEK (PS Levica):</speaker>

               <p>Jaz zdaj ne vem, ali se ne razumemo ali se, ali bo moral kolega Goran še enkrat, še
               bolj počasi, še bolj preprosto razložiti zadevo. Odgovorna inštitucija zavajajoče,
               napačno, škodljivo za najbolj revne ljudi v tej družbi in državi izračunava prag
               tvegane revščine. O tem se je zadnje čase začelo govoriti. Ljudje, ki se na to
               strokovno spoznamo, ki se, ne vem, 25, 30, 40 let s tem ukvarjamo<gap n="…"/> Če se nekaj
               napačno računa, na kar se ponderira minimalna plača, pa, pri ljubem Zevsu, potem mi,
               Uroš, povej, kje sem zdaj jaz nekaj razširjal ali šel stran ali karkoli. Jaz se
               pogovarjam o osnovah osnov. To je isto, kot da greš na pumpo, hočeš v pnevmatikah
               napumpati, da bo na pravilnem pritisku, pa ti tam narobe kaže, koliko je. O tem se
               pogovarjam. O srčiki zadeve se pogovarjam, ti mi pa govoriš, da grem nekam stran. V
               vsakem normalnem parlamentu izvršilna oblast pride in odgovarja na vprašanja razen v
               našem parlamentu, kjer to oni počnejo, če se jim to blagovoli. Očitno nismo tako zrela družba, tukaj pa
               je malo krivda našega Mateja, naj mi ne zameri, pa ne toliko, njega, ki je predsednik
               Komisije za poslovnik, in očitno bomo mi morali v poslovnik napisati, da mora
               ministrica in minister ali da se pričakuje <stage>(ker pravnike že moti, <q>»mora«</q>, že trčimo
               ob človekove pravice, jaz nisem doktoriral iz tega, Jasna, nisem strokovnjak za to za
               razliko od tebe)</stage>, da se pričakuje od ministrice ali ministra, da poslankam in
               poslancem odgovarja na predmet njenega ali njegovega dela. Pa, kje to jaz živim? In
               potem sem jaz nespodoben. Pa dajte, prosim vas lepo, zbudite se po treh letih in
               pol.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp53">

               <speaker>PREDSEDNIK UROŠ PRIKL:</speaker>

               <p>Spoštovani kolega Trček, nihče ti ni očital nespodobnosti, še kako si spodoben, je pa
               res, da te nekoliko včasih pri razpravi zanese. Seveda, od mene je za pričakovati, da
               skladno s poslovnikom vodim sejo tega odbora in to na vsaki točki in v vsakem
               trenutku in nimam mehanizma, razen da imam možnost, da dam v vsakem trenutku
               predstavniku ali predstavnici izvršilne veje oblasti možnost, da se oglasi in da
               komentira in da odgovori.</p>
               <p>Zdajle pa vidim zelo visoko dvignjeno roko ministrice, ki ti bo skušala odgovoriti na
               tvoja postavljena vprašanja.</p>
               <p>Anja, izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp54">

               <speaker>DR. ANJA KOPAČ MRAK:</speaker>

               <p>Da ne bo izgledalo nevljudno s strani ministrice do spoštovanega poslanca <gap n="…"/> Jaz sem
               bila prepričana, da sem odgovorila na vsa vprašanja, ki se bila dana, in predvsem na
               temo, ki jo danes obravnavamo. Bi pa morda za jasno<gap n="…"/> Prag tveganja revščine v
               Republiki Sloveniji izračunava SURS in ne, ne bom niti ponavljala besed, ki so letele
               na vse ostale institucije v državi in dvom v njihove izračune.</p>
               <p>Kar se tiče metodologije za izračun minimalne plače, jo je določila stroka in stroka
               mora te stvari tudi rešiti. Danes ni predmet razprave metodologija o izračunu
               minimalne plače, ker potem bi moral biti nekdo drug tukaj. Dr. Trček, vi veste, da na
               Ministrstvu za delo, družino, socialne zadeve in enake možnosti v osnovi javni
               uslužbenci niso usposobljeni, da postavljajo metodologijo izračuna minimalnih
               življenjskih stroškov in izračunavajo to. Ker če bi to delali, bi bil dvom v
               neodvisnost in pravilnost teh izračunov še mnogo večji kot danes, ko dvomite v vse
               strokovne institucije – SURS in vse ostale -, na podlagi katerih podatkov in kako
               izračunavajo te številke.</p>
            </sp>
            <sp xml:id="SDT7-OZDDSZII-nujna-64-2018-01-19.sp55">

               <speaker>PREDSEDNIK UROŠ PRIKL:</speaker>

               <p>Hvala lepa za to pojasnilo oziroma za odgovor.</p>
               <p>Kolega Trček, preden ti dam besedo<gap n="…"/> Se opravičujem. <stage>/ oglašanje iz dvorane/</stage> Ne, ne,
               se opravičujem. Tukaj je obvestilo, z vsebino katerega vas želim seznaniti, da se je
               kolega Marijan Pojbič opravičil za neudeležbo na današnji seji našega delovnega
               telesa.</p>
               <p>Zdaj pa dajem besedo kolegu Francu Trčku.</p>
            </sp>
            <sp xml:id="SDT7-OZDDSZII-nujna-64-2018-01-19.sp56">

               <speaker>DR. FRANC TRČEK (PS Levica):</speaker>

               <p>Hvala za besedo. Bom relativno kratek.</p>
               <p>Spoštovana kolegica, midva sva oba sociologa. Midva zelo dobro veva, da stroke niso
               nekaj, kar biva v vakuumu. Stroke imajo ideološke, osebne, politične, kakršnekoli
               preference in v nekem relativno majhnem sistemu potrebujemo depolitizacijo strok v
               tem slabšalnem smislu, ki se je zgodila v 25 letih. In to zgodbo nisem pripeljal jaz,
               to zgodbo je Goran dvakrat lepo razložil, to zgodbo je kolega Dragoš, ki tudi prihaja
               iz iste stroke, zelo lepo pojasnil. Meni je zelo blizu anglosaksonski pristop, <q>»Civil
               Servant«</q> <stage>(?)</stage>. Jaz ne bi imel nobenih težav s tem. Kot ministrica bi se tudi morali
               navsezadnje truditi, mi dejansko tudi potrebujemo neke birokrate, ki jim bomo
               zaupali, ne samo da bomo, ne vem, na Facebooku bevskali, na Twitterju sikali, če se
               tako izrazim. Verjetno, neko to ministrstvo, če hoče biti resno, potrebuje neko
               analitično enoto, ki to melje. Saj smo v 21. stoletju.  Verjetno, jaz včasih v šali rečem, da bi v
               bistvu Bežigrad zaprl, pa bi podelil toliko štipendij, pa študente poslal študirati.
               Mi seveda tu trčimo tudi ob ideologijo, trčimo ob ideologijo Fakultete za ekonomijo,
               ki je članica Ameriške gospodarske zbornice, AmChama. Pa ne bi zdaj rad teme
               razširjal. In verjetno je vrednostni sistem večine Slovenk in Slovencev in državljank
               in državljanov Slovenije, ki imamo tudi kakšno drugačno primes notri, dosti drugačen
               od vrednostnega sistema neke družbe, katere praočetje so bili, bom rekel, lastniki
               plantaž in sužnjelastniki. Tudi o tem<gap n="…"/> Pa ne bi rad zdaj tukaj razširjal, ne bi rad
               izpadel nesramen, ampak več kot očitno je, da si je nekdo, kot je že Goran dvakrat
               povedal, privoščil preveč ne le svobode, ampak tudi profesionalne neodgovornosti. Ta
               in takšna inštitucija ni več primerna, da to počne. A veste, mi imamo tudi problem v
               Sloveniji, da imamo tam nekega dr. Boleta, ki nekaj modelira. Mi bi potrebovali pet
               dr. Boletov, tudi reda radi zaradi neke malo bolj resne razprave. Mi se moramo tudi o
               tem začeti pogovarjati. Pa imamo, ne vem, formalno kar ogromno doktorjev, če
               prevedemo to na število prebivalcev, ampak nekako se to niti ne pozna, niti v
               Državnem zboru, pa še kje drugje. Jaz z vso odgovornostjo<gap n="…"/> Zdaj bom pa eno besedo
               potegnil, ker vam grem potem res na jetra, ko začnem tako govoriti. Na takšen način,
               kot se trenutno to izračunava, osebno menim, ne le kot poslanec Državnega zbora, ki
               po 82. členu ni vezan na katerakoli navodila, ampak kot državljan, da je to v bistvu
               tudi protiustavno. Ob tem seveda, da je tudi nefer do četrtine dejansko najbolj
               revnih ljudi v tej družbi in državi, med katerimi so v največji meri, v številni meri
               zastopane tudi upokojenke in upokojenci. Če bi moral kdo z mano tukaj ropotati, bi
               moral v bistvu Desus ropotati. Lahko pa rečem: <q>»Ja, Uroš, da dobro vodiš te seje.«</q>
               Evo, ti moram izreči pohvalo, kljub neki nerodnosti tako predsednika Državnega zbora
               kot očitno nedorečenosti poslovnika. Zdi se mi, da moramo politiki malo drugače in
               bolj kritični postati do strok. Ker to je zelo priljubljen izgovor. Ko ti zmanjka
               argumentov, rečeš: <q>»Ja, počakaj, to so pa stroke tako rekle.«</q> Tudi stroke so
               navsezadnje ljudje. A veste, celo jaz sem zmotljiv, ne vem, mogoče kdo težko verjame,
               in tudi druge stroke so zmotljive. Celo, evo, kolegica Murglova se včasih kaj zmoti,
               da o lapsusih ne govorim. Ali ona mogoče ne. Ampak dobro, če vrnemo temo resno nazaj,
               jaz se pač hočem pogovarjati o srčiki neke zadeve, o kateri se vi pač nočete
               pogovarjati, ker vam to odgovarja. Ampak, a veste, če se mi odkrito pogovarjamo <gap n="…"/> Saj
               nihče od nas tukaj, ne vem, če mogoče žalim, ampak skoraj nihče od nas tukaj ne ve,
               kako je živeti z minimalno plačo, pa ali jo boš dobil ali je ne boš dobil. Kar pa me
               zelo žalosti – navsezadnje smo tri leta in pol tukaj skupaj, pa se pogovarjamo. Ne
               tako majhen del nas ima pa kakšnega sorodnika, mogoče celo najbližjega, ki to ve in
               ki to doživlja. Jaz bi se zelo lagal, če bi rekel, da vem, kako je mojemu bratu ali
               kako je Mahničevi, pa moji mami, ki imata za polno delovno dobo penzijon nižji od 500
               evrov. Pa še tam ste na ženske pozabili, toliko o feminizmu.</p>
            </sp>
            <sp xml:id="SDT7-OZDDSZII-nujna-64-2018-01-19.sp57">

               <speaker>PREDSEDNIK UROŠ PRIKL:</speaker>

               <p>To pa ne more biti res. To pa ni res.</p>
            </sp>
            <sp xml:id="SDT7-OZDDSZII-nujna-64-2018-01-19.sp58">

               <speaker>DR. FRANC TRČEK (PS Levica):</speaker>

               <p>Ne, je res! Saj mi nismo notri v teh ljudeh, saj ne moremo vedeti. Moramo biti pa
               dovolj empatični in moramo vsebinsko brati Ustavo in v skladu z njo delovati in to se
               žal ne dogaja. Ne v predhodnih sklicih, ne v tem sklicu Državnega zbora. A veste, mi,
               v Levici nič blaznega ne predlagamo. Mi znotraj obstoječega stanja, ki so ga drugi
               zavozili v 25 letih, predlagamo zgolj to, kar je možno, in opozarjamo, kar je Goran
               opozarjal, kar je Dragoš opozarjal, kar je še kdo drug opozarjal, da se je na
               protiustaven, nepošten, nefer način nekdo odločil, da bo računal, kaj je prag tveganja revščine. Če
               tega jaz ne bi počel, bi bil tipičen dvolični slovenski politik. Saj mogoče mene v
               naslednjem sklicu Državnega zbora na veliko veselje vas drugih tukaj ne bo, ampak
               upam, da bo več politikov, bom neskromen, mojega kalibra, ki se ne bojo šli te
               dvoličnosti – <q>»vse bi radi, ampak«</q>. Naš <q>»ampak«</q>, tukaj Levice je dejansko odgovor.
               Naš <q>»ampak«</q> niti ni tako drugačen kot <q>»ampak«</q> resorne ministrice. Naš <q>»ampak«</q> ne bo
               podrl slovenskega gospodarstva, bo pa začel nek nujni razmislek, ki ga potrebujemo.
               In zgolj za to gre. Tudi razmislek nekih strok, ali se bodo prodajale politiki na ta
               način, kot se prodajajo. A veste, jaz bi temo lahko razširil, pa bi znotraj teme
               ostal, Uroš, če bi razširil tudi na, ne vem, Kordiš bi rekel, akademske mandarine. A
               veste, navsezadnje tako kolegico kot mene so izšolali starši z odrekanjem in državni
               proračun. In Gorana in večino nas in tudi naša odgovornost je, da navsezadnje potem
               tem ljudem, ki so se odrekali, da so nas izšolali, po najboljših močeh vračamo. Jaz
               zgolj to počnem.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp59">

               <speaker>PREDSEDNIK UROŠ PRIKL:</speaker>

               <p>Hvala lepa za tvojo razpravo, Franjo. Hvala lepa tudi za tvojo pohvalo mojega
               vodenja, mi dosti pomeni takšna pozitivna kritika, ampak vseeno pa je bil netočen
               navedek. Starostna pokojnina, najnižja, skladna z zadnjo spremembo ZPIZ ne more biti
               nižja in ni nižja od 500 evrov.</p>
               <p>Hvala lepa. Ne vidim več razprave, zatorej to zaključujem<gap n="…"/></p>
            </sp>
            <sp xml:id="SDT7-OZDDSZII-nujna-64-2018-01-19.sp60">

               <speaker>DR. FRANC TRČEK (PS Levica):</speaker>

               <p><stage>/ izklopljen mikrofon/</stage> Replika.</p>
            </sp>
            <sp xml:id="SDT7-OZDDSZII-nujna-64-2018-01-19.sp61">

               <speaker>PREDSEDNIK UROŠ PRIKL:</speaker>

               <p>Replika. Na kaj pa boš repliciral, kolega Franjo? Na to, kar sem povedal?</p>
            </sp>
            <sp xml:id="SDT7-OZDDSZII-nujna-64-2018-01-19.sp62">

               <speaker>DR. FRANC TRČEK (PS Levica):</speaker>

               <p><stage>/ izklopljen mikrofon/</stage> Ja, replika.</p>
            </sp>
            <sp xml:id="SDT7-OZDDSZII-nujna-64-2018-01-19.sp63">

               <speaker>PREDSEDNIK UROŠ PRIKL:</speaker>

               <p>Izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp64">

               <speaker>DR. FRANC TRČEK (PS Levica):</speaker>

               <p>Jaz verjamem, da si malo utrujen, pa da si utrujen zaradi mene v veliki meri, ampak
               jaz sem v bistvu ravno to povedal. Ja, in da pri tistih 500 evrov, če ne bi začeli v
               Levici ropotati, bi pozabili na ženske, ker niso imele 40 let delovne dobe.</p>
               <p>Če pa si že omenil pokojnine <gap n="…"/> Izhajajoč iz mojega metodološkega znanja, nek denar,
               da bi lahko upokojenka ali upokojenec približno dostojno živel, ne bogato, približno
               dostojno živel, bi morala biti pokojnina, ker ne nižamo teh stroškov, o katerih sem
               prej govoril, 800 evrov. 73 % upokojenk in upokojencev, zadnji podatek, ki sem ga
               gledal, pred nekaj tedni, ima pa nižjo pokojnino.</p>
               <p>Hvala za besedo.</p>
            </sp>
            <sp xml:id="SDT7-OZDDSZII-nujna-64-2018-01-19.sp65">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Zaključujem razpravo.</p>
               <p>Prehajamo na razpravo in odločanje o predlogih sklepov. Prvič: <q>»Odbor za delo,
               družino, socialne zadeve in…«</q> Adijo, Franjo. <q>»… in invalide predlaga Ministrstvu za
               delo, družino, socialne zadeve in enake možnosti, da pri letošnjem usklajevanju
               minimalne plače v skladu s 5. in 6. členom Zakona o minimalni plači minimalno plačo
               določi v višini 54 % zadnje znane povprečne letne plače zaposlenih v Republiki
               Sloveniji: 855,72 evrov neto.«</q></p>
               <p>Sklep številka dva: <q>»Odbor za delo, družino, socialne zadeve in invalide poziva Vlado
               Republike Slovenije, da pripravi novelo Zakona o minimalni plači, s katerim bi bila
               od 1. 1. 2019 minimalna plača določena v višini 700 evrov neto in minimalna plača
               definirana kot najmanjša osnovna plača.«</q></p>
               <p>Želi kdo o sklepih razpravljati?</p>
               <p>Obrazložitev glasu, kolega Luka Mesec. Izvoli.</p>
            </sp>
            <sp xml:id="SDT7-OZDDSZII-nujna-64-2018-01-19.sp66">

               <speaker>LUKA MESEC (PS Levica):</speaker>

               <p>Ja, hvala za besedo.</p>
               <p>Bom obrazložil kar oba skupaj. Saj, razloge, zakaj ju bom podprl, sem dosti jasno
               povedal. Za konec bi rekel samo to <gap n="…"/></p>
               <p>Podprl bom zaradi tega, ker je minimalna plača edina plača, ki jo lahko kot parlament
               reguliramo, ker je to osnova tudi za to, da se začnejo dvigati ostale plače v državi
               in ker je čas, da se gospodarska rast začne pretakati v blaginjo in kakovost
               življenja za vse. To so trije enostavni razlogi, zakaj bom te sklepe podprl. Pa še
               enkrat poudarjam – so popolnoma realistični. Tudi ta drug sklep, 700 evrov bi zgolj
               za 1 % povečal stroške dela v zasebnem sektorju.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-64-2018-01-19.sp67">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Obrazložitev glasu, kolegica Julijana Bizjak Mlakar.</p>
            </sp>
            <sp xml:id="SDT7-OZDDSZII-nujna-64-2018-01-19.sp68">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo.
               Kot sledi tudi iz moje razprave, smatram, da gre dejansko za nekaj, kar je z lahkoto
               uresničljivo glede na neto čisti dobiček gospodarskih družb, ki je bil končno v letu
               2016 3,2 milijardi evrov. Ta del pa bi seveda nekaj več kot 10 milijonov evrov skupaj
               znesel kot finančnih posledic, bi bil strošek povišanja minimalne plače za ta delež,
               kot je naslovljen v tem predlogu sklepa. Zaradi tega seveda podpiram ta sklep.</p>
               <p>Kar se pa tiče naslednjega sklepa, pa glede na presojo vseh posledic dviga minimalne
               plače tudi v letu 2019 seveda pomeni, da ta strošek ne bi bil tako visok, da bi se
               znatno oziroma da bi se<gap n="…"/> Lahko rečemo, da je zanemarljiv strošek povišanja minimalne
               plače v tem znesku, medtem ko je potrebno urediti minimalno plačo, tako kot je
               potrebno še kakšno drugo področje tudi urediti. Sama sem govorila tudi o povprečni
               plači in o posledicah prenizke povprečne plače, tako da menim, no, da je potrebno
               začeti korake tudi v to smer in upam, no, da se bo tudi na seji Državnega zbora<gap n="…"/> da
               bo več poslancev, ki bodo to podprli. Desus je nazadnje tudi podprl 700 evrov neto
               minimalne plače, tako da mislim, da je to tudi v skladu s tem.</p>
               <p>Hvala lepa.</p>
            </sp>
            <sp xml:id="SDT7-OZDDSZII-nujna-64-2018-01-19.sp69">

               <speaker>PREDSEDNIK UROŠ PRIKL:</speaker>

               <p>Hvala lepa tudi tebi.</p>
               <p>Ne vidim več želje po obrazložitvi glasu, zato prehajamo na odločanje. Glasujemo o
               predlogu prvega sklepa.</p>
               <p>Kdo je za? <stage>(3 člani.)</stage> Kdo je proti? <stage>(8 članov.)</stage></p>
               <p>Ugotavljam, da prvi sklep ni bil sprejet.</p>
               <p>Prehajamo na glasovanje o predlogu drugega sklepa. Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(8 članov.)</stage></p>
               <p>Ugotavljam, da drugi sklep ni bil sprejet.</p>
               <p>S tem zaključujem to točko dnevnega reda in hkrati tudi 64. nujno sejo odbora.
               Zahvaljujem se vam za sodelovanje in vam želim vsem skupaj lep vikend. <stage type="time">Seja se je
                  končala 19. januarja 2018 ob 17.33.</stage>
               </p>
            </sp>
         </div>
      </body>
   </text>
</TEI>