<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-Skupna-2014-11-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <title>Odbor za izobraževanje, znanost, šport in mladino</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT7-Skupna-2014-11-07.OZK">6BCAC6572F3541D9C1257D7E003A09D5</idno>
               <idno type="custom" subtype="session" corresp="#SDT7-Skupna-2014-11-07.OZIZŠIM">8FE02AC532B26A99C1257D7E0039EB99</idno>
               <idno type="custom" subtype="session" corresp="#SDT7-Skupna-2014-11-07.OZNZJUILS">9C3EA5231EF85413C1257D7E002A178B</idno>
               <idno type="custom" subtype="day" corresp="#SDT7-Skupna-2014-11-07.OZK">674C27D5D032B7A7C1257D8F003399E9</idno>
               <idno type="custom" subtype="day" corresp="#SDT7-Skupna-2014-11-07.OZIZŠIM">53A0ACDE524205A4C1257D8F0033BB1A</idno>
               <idno type="custom" subtype="day" corresp="#SDT7-Skupna-2014-11-07.OZNZJUILS">A47F4EC5B1181D1FC1257D8F0033E7F3</idno>
               <idno type="URI" corresp="#SDT7-Skupna-2014-11-07.OZK">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=674C27D5D032B7A7C1257D8F003399E9</idno>
               <idno type="URI" corresp="#SDT7-Skupna-2014-11-07.OZIZŠIM">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=53A0ACDE524205A4C1257D8F0033BB1A</idno>
               <idno type="URI" corresp="#SDT7-Skupna-2014-11-07.OZNZJUILS">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=A47F4EC5B1181D1FC1257D8F0033E7F3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2014-11-07.OZK" n="2">
               <name>nujna seja</name>
               <date when="2014-11-07"/>
            </setting>
            <setting who="#SDT7-Skupna-2014-11-07.OZIZŠIM" n="3">
               <name>nujna seja</name>
               <date when="2014-11-07"/>
            </setting>
            <setting who="#SDT7-Skupna-2014-11-07.OZNZJUILS" n="6">
               <name>nujna seja</name>
               <date when="2014-11-07"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2014-11-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2014-11-07.OZK">
                        <orgName key="OZK">Odbor za kulturo</orgName>
                     </org>
                     <org xml:id="SDT7-Skupna-2014-11-07.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                     <org xml:id="SDT7-Skupna-2014-11-07.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA KULTURO</stage>
            <stage type="session">2. nujna seja</stage>
            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">3. nujna seja</stage>
            <stage type="title">REPUBLIKA SLOVENIJA DRŽAVNI ZBOR ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</stage>
            <stage type="session">6. nujna seja</stage>
            <stage type="date">(7. november 2014)</stage>
            <stage type="chairman">Sejo so vodili dr. Dragan Matić, predsednik Odbora za kulturo, mag. Mirjam Bon
            Klanjšček, predsednica Odbora za izobraževanje, znanost, šport in mladino, mag. Lilijana
            Kozlovič, predsednica Odbora za notranje zadeve, javno upravo in lokalno
            samoupravo.</stage>
            <stage type="time">Seja se je pričela ob 12.01.</stage>
            


            <sp xml:id="SDT7-Skupna-2014-11-07.sp1">

               <speaker>PREDSEDNIK DR. DRAGAN MATIĆ:</speaker>

               <p>Pričenjam 2. nujno sejo Odbora za kulturo. Obveščam vas, da se je za današnjo sejo
               opravičil član Odbora za kulturo doktor László Göncz. Na seji kot nadomestni člani s
               pooblastili sodelujejo, namesto poslanca Branislava Rajića poslanka Irena Kotnik,
               namesto poslanke Violete Tomić poslanec franc Trček in namesto Miha Kordiša prav tako
               poslanec doktor Franc Trček. Besedo dajem magister Mirjam Bon Klanjšček.</p>
            </sp>
            <sp xml:id="SDT7-Skupna-2014-11-07.sp2">

               <speaker>PREDSEDNICA MAG. MIRJAM BON KLANJŠČEK:</speaker>

               <p> Lepo pozdravljeni. Pričenjam 3. nujno sejo Odbora za izobraževanje, znanost, šport
               in mladino. Obveščam vas, da se je za današnjo sejo opravičil gospod doktor László
               Göncz. Na seji kot nadomestni član in članice odbora s pooblastili sodelujejo Anita
               Koleša, ki jo pooblašča poslanec magister Branislav Rajić, potem poslanka Janja
               Sluga, ki jo pooblašča poslanka Vesna Vervega in poslanka Marija Bačič, ki jo
               pooblašča poslanec doktor Franc Križanič. Besedo dajem še magistrici Lilijani
               Kozlovič.</p>
            </sp>
            <sp xml:id="SDT7-Skupna-2014-11-07.sp3">

               <speaker>PREDSEDNICA MAG. LILIJANA KOZLOVIČ:</speaker>

               <p>Pričenjam 6. nujno sejo Odbora za notranje zadeve, javno upravo in lokalno
               samoupravo. Torej na današnji seji so opravičeni gospod Tomaž Lisec in ga nadomešča s
               pooblastilom Bojan Podkrajšek. Potem magistra Bojana Muršič jo nadomešča s
               pooblastilom Marija Babič in Benedikt Kopmajer in ga nadomešča Marija Antonija
               Kovačič. Torej vse člane odbora in pa seveda vse prisotne prav lepo pozdravljam. S
               sklicem seje je bil predlagam naslednji dnevni red o čemer bo seveda in dajem besedo
               tudi povedal predsednik Odbora za kulturo Dragan Matić.</p>
            </sp>
            <sp xml:id="SDT7-Skupna-2014-11-07.sp4">

               <speaker>PREDSEDNIK DR. DRAGAN MATIĆ:</speaker>

               <p>Lep pozdrav vsem prisotnim tudi z moje strani. S sklicem seje ste prejeli naslednji
               dnevni red seje odborov. Problematika izvajanja vladnega projekta vzpostavljanja
               <stage>/izklop mikrofona/</stage> ker v poslovniškem roku nismo prejeli v zvezi z dnevnim redom je
               določen takšen dnevni red, kot ste ga prejeli s sklicem seje odbora.</p>
               <p>Prehajamo na <title>1. TOČKO DNEVNEGA REDA.</title> Gradivo z dne 27.10.2014, ki je
               objavljeno na spletni seji Državnega zbora s sklicem ste prejeli. K tej točki smo vabili
               Ministrstvo za kulturo, Ministrstvo za izobraževanje, znanost in šport, Ministrstvo
               za javno upravo in Arhiv Republike Slovenije. osebno bi se rad zahvalil obema
               predsednicama ostalih odborov, ker sta sprejeli pobudo za skupno sejo treh odborov.
               Razlogi zato, da je bila seja sklicana se pač v glavnem lahko opredelijo v tem, da se
               zdi, da projekt vzpostavitve elektronskega arhiva ne poteka v tem tempu kot bi si
               želeli. Končan naj bi bil namreč že naslednje leto, pa ni povsem gotovo, ali se bo to
               zgodilo. O tem projekcijah bodo seveda med drugih poročali pristojni z Arhiva
               Republike Slovenije, ko bodo govorili o tem, v kateri fazi vzpostavitev elektronskega
               arhiva je. Naj pa povem, da vsekakor po mojem mnenju ni krivda pristojnih arhivov
               Republike Slovenije, da tempo projekta ne teče v zaželenem ritmu in tudi namen te
               seje ni, da bi iskali odgovorne za zaostanke, ker verjetno slednje lahko pripišemo
               <stage>/nerazumljivo/</stage> oziroma splošnega pomanjkanja v državi in državni upravi. Pomembno pa
               je, da vidimo, na kakšen način je mogoče v doglednem času začete projekte dokončati.
               Pri tem je seveda treba gledati celoto. Projekt vzpostavitev elektronskega arhiva je
               namreč integralno povezan s procesi poslovanja z digitalnim gradivom v javni upravi.
               Varstvo digitalnega dokumentarnega gradiva se začne z njegovim nastankom oziroma še
               pred tem. z načrtovanjem aplikacij oziroma programskih rešitev. Zato bomo seveda z
               velikim vznemirjenjem in pričakovanjem poslušali, kakšne namene ima Ministrstvo za
               javno upravo glede že pred leti načrtovanega projekta e-hramba in znotraj tega
               e-kašča. To se pravi projekta, ki naj bi zagotavljal kratkoročno in dolgoročno hrambo
               digitalnega gradiva organov javne uprave, gradiva, dokler je še v aktivi rabi oziroma
               dokler je v stalni zbirki. To se pravi, zanimalo nas bo, kako je s sistemskim
               varovanjem gradiva, ki nastaja iz naslova upravnega poslovanja oziroma delovanja teh
               organov ter množice raznih projektov, ki nastajajo pri poslovanju javne uprave.
               Zlasti bo v tej luči zanimivo slišati, kako bo videti napovedano poenotenje vodenja
               investicij na področju informatike oziroma kako bo potekalo povezovanje različnih
               informacijskih storitev na enem mestu oziroma vem, vse na enem mestu in kje se v tej
               perspektivi načrtuje podpora elektronskemu arhivu. Arhivu kot končni postaji, ki bo
               morala skrbeti za večno hrambo in post produkcijo oziroma ponovno rabo tako imenovano
               reuse. Zlasti slednje je zelo pomembno v luči evropske direktive o ponovni rabi
               javnih dokumentov. Na drugi strani bo prav tako zelo zanimivo slišati kako vso
               situacijo vidi Ministrstvo za izobraževanje, znanost in šport zlasti Direktorat za
               informacijsko družbo, ki je v preteklosti projekt e-arhiv verjetno edini konkretno
               podprl. In kakšne so možnosti za nadaljnje umeščanje projekta e-arhiv v nacionalno
               strategijo razvoja informacijske družbe zlasti, ker ni povsem jasno, ali je
               elektronski arhiv sploh umeščen v nacionalno strategijo razvoja informacijske družbe
               do leta 2020. In nenazadnje bo seveda pomembno stališče Ministrstva za kulturo, kako
               misli podpreti projekt, ki je ključnega pomena za varstvo zelo pomembnega dela
               kulturne dediščine, arhivskega gradiva v digitalni obliki. Vprašanje je finančnih
               posledično pa tudi kadrovskih virov je sploh pomembno vprašanje. Kako je z
               umestitvijo projektov e-arhiv, črpanje finančnih sredstev Evropske unije oziroma
               umestitvijo v kohezijsko politiko ni znano. Ali se razmišlja o tem bo prav tako
               zanimivo slišati. Kot bomo videli s predstavitve Arhiva Republike Slovenije so namreč
               manjkajoča sredstva za dokončanje projekta precejšnja. Vprašanje pa je, ali se jih
                  da zlasti, ko
               govorimo o infrastrukturi in opremi zagotoviti že z iskanjem sinergijskih učinkov med
               organi javne uprave. Zlasti teh inštitucij, katere predstavniki ste danes povabljeni
               na naše srečanje. In še nazadnje, pomembno je globalno razmišljati o tem, kdaj se bo
               začelo reševati sistemsko financiranje tako elektronskega arhiva kot arhivov na
               sploh. To vprašanje je v neki dimenziji, če morda uporabim nekoliko provokativno
               primerjavo podobno problemu jedrskih odpadkov jedrske elektrarne Krško, ki ne bodo
               nikoli izginili. Za njih bo treba večno skrbeti, za arhivsko gradivo pa tudi. Samo da
               v našem primeru ne gre za odpadke pač pa za zakladnico nacionalnega spomina. Gre za
               podatke, ki so neprecenljivi in katerih izguba je lahko nepovratna. To so torej na
               kratko motivi, ki so botrovali današnjemu trojnemu odboru in za začetek dajem seveda
               besedo Arhivu Republike Slovenije, da predstavi dejansko stanje vzpostavitve
               elektronskega arhiva oziroma v kakšni fazi je projekt. Pred tem pa seveda dajem
               uvodno besedo ministrici za kulturo.</p>
            </sp>
            <sp xml:id="SDT7-Skupna-2014-11-07.sp5">

               <speaker>MAG. JULIJANA BIZJAK MLAKAR:</speaker>

               <p>Hvala lepa za besedo. Najprej lep pozdrav vsem. Zelo sem vesela, da ste si v petek,
               to se pravi na dan, ko bi verjetno želeli že končati svoje delovne obveznosti pa ste
               si vseeno vzeli čas za kulturo, da tako rečem. To današnje srečanje mislim, da je
               zelo pomembno tudi z vidika tega, da je prišlo do povezovanja vsaj na tem odboru več
               ministrstev, ki ste vsi na nek način vpeti v ta projekt, o katerem je govoril doktor
               Dragan Matić in prav zaradi tega, ker je bili izpostavljenih še več vsebin samega
               delovanja arhiva mislim, da je prav, da vsaj na kratko, preden predamo besedo
               predstavnikov arhiva, ki so danes tukaj prisotni, Arhiva Republike Slovenije, da
               problematike bolj natančno predstavijo, da vsaj okvirno orišem tudi torej kako
               gledamo na Ministrstvu za kulturo prav na vse te dileme, o katerih ste govorili. Ni
               dvoma, da se zavedamo pomena arhivske dejavnosti in tudi vsega tega, kar arhiv pomeni
               za kulturo, za pravno varnost in vse to, o čemer kar je posebej poudaril že
               predsednik Odbora za kulturo, doktor Matić. Vendar pa če pogledamo, kaj se je
               pravzaprav dogajalo s strategijo razvoja slovenskega javnega elektronskega arhiva, ki
               je bila sprejeta v letu 2010 in tudi izvedbeni načrt je bil sprejet v tistem obdobju
               se je zgodilo verjetno tako kot se dogaja z večino strategij, ki so sprejete v
               Državnem zboru. To se pravi naredi se neko gradivo, ki je torej ki je bolj ali manj
               dobro, ne bom govorila o tem, ali je dobro ali ne, vsekakor z velikimi načrti,
               evidentirane so tudi potrebe, kaj to pomeni za samo realizacijo projekta, ampak na
               koncu se pa ne zagotovi finančnih sredstev, da bi se lahko tiste strategije, te
               izvedbeni načrti pravzaprav izvedli in prav to se je zgodilo tudi s to pomembno
               strategijo oziroma z izvedbenim načrtom, kar bo doktor Matić še posebej s tem je
               seveda posebej seznanjen glede na to, da je bil vrsto let direktor in se je s to
               problematiko tudi sam ves čas srečeval. Vendar pa podrobnosti v številkah kot rečeno
               predstavnikom Arhiva Republike Slovenije, ki sodi v sestavni del Ministrstva za
               kulturo, torej kot organ v sestavi ministrstva. Če pogledamo, kaj je pravzaprav tudi
               z ostalimi finančnimi sredstvi in s projekti, ki so predvideni na Ministrstvu za
               kulturo ni dolgo nazaj, kar je bila sprejeta tudi ker ste govorili tudi kako je s
               prostorskimi in ostalimi problemi, torej bil je sprejet nacionalni program za kulturo
               za obdobje 2014-2020. Tam je bilo veliko investicij predvidenih. Tiste investicije, ki bi se jih moralo
               izvajati konkretno če pogledamo za same arhive za leto 2015 bi te investicije, ki so
               nujno potrebne za depoje, torej da bi lahko izvedli vse to, kar je potrebno, bi
               potrebovali 26 torej 26 pa še nekaj, skoraj 27 milijonov evrov sredstev. V letu 2016
               pa 23 oziroma še malo čez milijonov sredstev. Skupaj torej v naslednjih dveh letih za
               50 milijonov sredstev mi pa vemo, da teh sredstev ni in jih po vsej verjetnosti tudi
               ne bo. Potem če pa pogledamo kakšna je pravzaprav, kakšne so bile postavke za
               investicije v kulturi. V letu 2009 smo imeli še na tej postavki okoli 28 milijonov
               sredstev. Potem se je pa dogajalo tako v letu 2010 samo 12 milijonov sredstev za
               investicije v kulturi, za vse investicije v kulturi, v letu 2013 milijon 800 tisoč
               evrov in za leto 2015 naj bi bilo tudi okoli milijon 800 tisoč evrov. Vidite, kako so
               to nerealna razhajanja med potrebami in med tistim, kar si pa pravzaprav lahko
               privoščimo in za reševanje prostorske problematike v arhivih je bilo recimo v letu
               2010 danih 429 864 evrov sredstev, v letu 2011 milijon sto tisoč približno in v letu
               2014 492 563 tisoč in za naslednje leto od tistega, kar smo rekli, milijon 886 naj bi
               se, če bo tako sprejeto potem v proračunu, naj bi se dalo milijon 215 tisoč sredstev
               arhivu, če bo to tako sprejeto. Skratka želim vam povedati, da so velika razhajanja
               med tistim, kar potrebujemo in med tistim, kar pa imamo virov sredstev. Če pogledamo
               recimo, ker ste govorili tudi o pomenu digitalizacije, to je strahovitega pomena. Ko
               sem šla obiskati arhiv, veste tam je ogromno resnično dokumentov, ki so tako stari,
               da če jih damo v uporabo, da bodo razpadli. Samo nekaj ljudi bi lahko tisto
               uporabljalo. Pomeni, da bi bilo potrebno restavrirati te dokumente in potem jih
               seveda digitalizirati in potem omogočiti dostop do arhivskega gradiva vendar pa tudi
               tisto, kar si lahko privoščimo recimo v letu 2010 za digitalizacijo samo 202 tisoč
               evrov in v letu 2014 80 tisoč evrov. Imamo lahko rečemo filmsko gradivo, ki je
               izjemno pomembno, pomemben del naše kulturne dediščine, o tem bo več povedal gospod,
               ki je tudi tukaj prisoten. Vendar tudi tukaj ni sredstev zato, da bi lahko zavarovali
               to kulturno dediščino. Skratka zelo bi si želeli, da do teh sredstev tudi pridemo, da
               ne omenjam, da v programu, torej ki ga je vlada Republike Slovenije prejšnja vlada še
               sprejemala, da za varovanje kulturne dediščine torej kulturno ministrstvo ni ali pa
               lahko rečemo vlada ni v ta program, ker ste tudi po tem spraševali, kaj je z
               evropskimi sredstvi, od 3,3 milijone evrov, biliarde evrov, kolikor naj bi prišlo v
               obdobju 2014-2020 v Slovenijo preko strukturnih skladov Evropske unije ni ne bo šlo
               niti enega evra za prednostno naložbo varovanja, ohranjanja, razvijanja kulturne
               dediščine, ker je vlada ni vključila v ta program in to je po svoje katastrofa
               posebno še, če pomislimo, da druge evropske države da namenjajo v povprečju kolikor
               sem uspela dobiti informacije 0,85% od tistih sredstev, ki jih dobijo od Evropske
               unije prav za namen te prednostne naložbe varovanja, ohranjanja, oživljanja kulturne
               dediščine kar seveda pomeni, da bi, če bi v tem rangu dobili sredstva bi to pomenilo
                  okoli 250 milijonov
               evrov samo za ta namen. Med tem, ko potrebe, ki jih pa imamo kolikor smo jih uspeli
               sedaj zbrati skupaj je pa 220 milijonov evrov samo za varovanje oživljanje in potem
               seveda, da damo za nek namen turistični običajno ali pa kakšen drug, da damo potem to
               kulturno dediščino tudi, da jo spravimo v življenje. Skratka kar se tega tiče je bilo
               to področje precej zanemarjeno, ni bilo te zavesti, da je potrebno varovati kulturno
               dediščino vendar smo uspeli v tem času, ko sem pač nastopila to mesto saj v nekatere
               projekte kjer pa mi nismo nosilci, kjer so bili nosilci že nosilci projektov, nosilci
               prednostnih naložb druga ministrstva smo uspeli spraviti recimo v projekt oziroma v
               prednostno naložbo pravna država, izboljšanje institucionalnih zmogljivostih in
               učinkovita javna uprava, ter podpora razvoju, ki je projekt Ministrstva za javno
               upravo. Smo mi predlagali notri tudi projekt razvoji slovenskega elektronskega arhiva
               v višini 10 milijonov evrov vendar pa kot rečeno tukaj smo po vsem odvisni, podrejeni
               temu ali bo Ministrstvo za javno upravo pripravljeno potem ta sredstva, ki so našemu
               torej za vzpostavitev elektronskega arhiva resnično, krvavo potrebna ali bodo
               pripravljeno potem to nam tudi dati ta sredstva, ker so pač oni nosilec te prednostne
               naložbe.</p>
               <p>In podoben problem imamo tudi, ko gre za digitalizacijo. Tudi za ta namen smo
               pripravili dva projekta v skupni višini 20 milijonov evrov, vendar pa, ker je to, ker
               so ta prednostna naložba sodi pod Ministrstvo za izobraževanje je seveda vprašanje
               torej pojavila so se pač zahteve, da so, da ta denar oni sami potrebujejo. Pomeni
               seveda, da je verjetno premalo denarja sploh v celoti temu področju namenjenega in
               zgleda, da ne glede na naš trud, da smo to poskušali dati v naložbo za prihodnosti,
               da se lahko zgodi, da ne bo nič od tega, od tega našega projekta, ki smo ga pa uspeli
               dati v trenutno predlagati službi Vlade za razvoj in kohezijsko politiko. Skratka v
               zvezi s tem se bomo potem še poskušali prizadevati znotraj teh projektov in tukaj bom
               zelo zadovoljna torej, če bo tudi podpora z vaše strani pri teh načrtih. Torej, da
               bomo lahko arhivsko gradivo tudi zavarovali.</p>
               <p>Torej težave so kot vidite v glavnem finančne težave. Volje, energije je pa veliko na
               naši strani. Tako, da upam, da bomo s skupnimi močmi vseeno uspešno reševali težave
               tudi v naprej. Da ne bom predolga, ker vem, da čakajo še drugi. Hvala lepa za
               enkrat.</p>
            </sp>
            <sp xml:id="SDT7-Skupna-2014-11-07.sp6">

               <speaker>PREDSEDNIK DR. DRAGAN MATIĆ:</speaker>

               <p>Zahvaljujem se ministrici za kulturo za njeno izčrpno predstavitev nekoliko širšega
               okvira razmer v katerih pač se je tudi ta projekt vzpostavitev elektronskega arhiva
               nahaja. Ob enem, ko sem pri besedi bi izkoristil samo še za obvestilo, da poslanca
               gospoda Petra Vilfana nadomešča mag. Mirjan Bon Klanjšček na Odboru za kulturo. Zdaj
               pa prosim predstavnike Arhiva Republike Slovenije, da predstavijo stanje
               projekta.</p>
            </sp>
            <sp xml:id="SDT7-Skupna-2014-11-07.sp7">

               <speaker>MAG. BOJAN CVELFAR:</speaker>

               <p>Gospe in gospodje, lepo pozdravljeni tudi v mojem imenu in v imenu Arhiva Republike
               Slovenije.</p>
               <p>Predvsem bi se rad zahvalil vsem trem odborom, da so nas povabili, da ste nas
               povabili sem, da lahko predstavimo stanje, ki, ko smo že slišali seveda ni nič kaj
               rožnato. In je pač ta problematika vse bolj iz dneva v dan praktično vse bolj pereča,
               predvsem glede elektronskega arhiva kajti ogromno dokumentov, ogromno arhivskega
               gradiva nastaja. Vsi vemo nastaja v elektronski obliki. Mi pa ta trenutek nismo
               sposobni tega dejansko zavarovati in zadeva lahko kar hitro spolzi iz rok in se
               naredi nepopravljiva škoda, kajti zadev, ki se enkrat zgubijo ali na papirju ali v elektronski
               obliki še toliko hitreje se pač ne, da spet povrniti ali pa kupiti v kakšni trgovini
               seveda. Jaz bi rad na kratko predstavil stanje slovenske arhivske službe nekoliko
               bolj splošno tudi bi nadaljeval tam nekje kjer je, gospa ministrica praktično
               končala. Namreč stanje v slovenski arhivski službi na splošno je slabo. Vsa ta leta
               se ni kaj prida vlagalo sredstev tudi v tistih boljših letih smo arhivi bili nekako
               na robu teh investicij in seveda samega vlaganja, med tem, ko na stroki pa smo kar
               nekako sledili svetovnim ali pa evropskim smernicam in tukaj se nimamo česa
               sramovati. Predvsem prvi problem jaz sem tukaj pripravil eno kratko prezentacijo
               največ oziroma predvsem so to slikce in številke. Tako, da s kratkimi komentarji.
               Najbolj pereči problemi so seveda zaposleni oziroma srce in motor vsake organizacije
               tudi naše in tudi naše stroke in njihovo število vztrajno pada. Zdaj te številke, ki
               gredo navzdol, ki so nagnjene v desno pomeni, da zadeva pada tiste, ki bodo pa
               navzgor nagnjene v levo pa pomeni, da zadeva raste.</p>
               <p>Število zaposlenih zdaj nekoliko slabo se vidi ampak število zaposlenih kljub
               stalnim, novim nalogam, ki nam vsak nov zakon še dodatno dodaja zraven nove, nove
               naloge. Predvsem pa v zvezi z elektronskim arhiviranjem od zakona od leta 2006 naprej
               se nam je zgodilo, da je recimo leta 2000 bilo zaposlenih v vseh slovenskih arhivih
               195 oseb, danes jih imamo še samo 178. Kar pomeni seveda mogoče na grafu se še boljše
               vidi, kar pomeni seveda 10% zmanjšanje vseh zaposlenih. Nove in nove naloge kot sem
               pa že povedal so se nam pa dodajale. Tako, da nekako zelo težko obvladujemo situacijo
               z veliko dobre volje seveda. Naši ustvarjalci, to pomeni tisti, ki to so praktično
               vse ustanove in organizacije javnega sektorja, če tako poenostavim pa tudi nekatere
               zasebnega sektorja, ki imajo javna pooblastila. Med drugim tudi Državni zbor zato sem
               dal to slikco. To število ustvarjalcev pa se povečuje. Tudi z novim zakonom se nam je
               število ustvarjalcev povečalo praktično, ker smo malo posegli tudi na zasebni sektor
               predvsem na društva se pravi, ki delujejo v javnem interesu in pa politične stranke.
               Tako, da tukaj se vedno, vedno veča število teh ustvarjalcev. Seveda to so zdaj
               približne številke tako čisto zaokrožene.</p>
               <p>Glede prostor je že bilo omenjeno, seveda to ni slika iz Slovenije, da ne bo kdo
               mislil slučajno. To je francoski nacionalni arhiv. Francozi so v njega investirali
               lani so, lani so odprli nov arhiv. Investicija je stala 200 milijonov evrov. Seveda
               se težko primerjamo s francozi, jasno. Ampak vemo, da imajo zelo dober odnos do
               kulture na splošno in bi se bilo kar zgledovati po takšnih nacijah, ki imajo nek
               odnos do svoje dediščine in tudi do arhivov seveda. To se pravi v Sloveniji deluje
               sedem arhivov na 25 lokacijah, že to nekaj pove. To se pravi, da smo zelo razpršeni
               kar otežuje naše delo in pa na 27.800 kvadratnih metrih. Gradiva tudi to ni slika iz
               Slovenije. Gradiva imamo okrog 70 kilometrov, kar pomeni ogromno seveda. Je pa in
               stalno raste kar bo tudi pokazal potem kasneje. Potem uporabniki okrog 4.000
               uporabnikov vsako leto v naših čitalnicah za raziskovalne namene tudi tukaj število
               vsako leto narašča. Tako naj bi zgledala moderna čitalnica pri nas takih prostorov na
               žalost ne premoremo, noben od arhivov. Potem veliko je sodelovanja s šolami. To se
               pravi veliko tudi ostalih obiskovalcev, ne samo tistih, ki pridejo v raziskovalne
               namene, predvsem šolskih skupin, da se pač že kmalu spoznajo s to vrsto kulturne dediščine. In tukaj tudi
               stalno raste število. Potem prirejamo razstave. Tudi okrog 30 razstav na leto,
               trudimo se v teh naših slabih prostorih in gmotnem položaju. Naslednje leto bomo
               pripravili eno veliko razstavo dragocenosti oziroma zakladi slovenskih arhivov, ki bo
               odprta v mesecu marcu in ste že vljudno vabljeni. Ker bo res ena velika zadeva ampak
               je tudi bila izpeljana z minimalnimi sredstvi. Potem imamo okrog 20 publikacij vsako
               leto. Tako, da nekako bi osebna izkaznica slovenskih arhivov zgledala takole, ko sem
               na hitro preletel. To se pravi 180 zaposlenih, obvladuje okrog 3.500 ustvarjalcev,
               prostora imamo 27.800 kvadratnih metrov, obseg grdiva 70 kilometrov, uporabnih okrog
               4.000 raziskovalcev, obiski šolskih skupin 7.000 in razstave okrog 30, publikacije
               20. To so čisto osnovni podatki v naši dejavnosti.</p>
               <p>Zdaj posledice neustreznega ravnanja slovenske države z arhivi, na kratko. Dejansko v
               vseh teh letih, od osamosvojitve naprej praktično je slovenska država zelo slabo
               ravnala z arhivi. Določene stvari so se popravile, predvsem v manjših sredinah Celje,
               Ptuj in recimo Nova Gorica. Med tem, ko večja središča se ni vlagalo nič, večje
               arhive. To se pravi pospešitev propadanja arhivske službe, neznosni prostori ponekod
               brez novogradenj smo po moje edina evropska država, ki nimamo niti enega novega
               arhiva. Tudi v primerjavi z Makedonci, Srbi, da ne govorim o Madžarih, Čehih in tako
               naprej, katastrofa. Manj zaposleni kot smo videli, minimalna sredstva za
               digitalizacijo v teh letih in praktično brez sredstev za investicijsko vzdrževanje
               nakup opreme in to, ko bomo danes praktično tudi tema današnjega srečanja še vedno
               smo brez elektronskega arhiva.</p>
               <p>Da ne bo samo vse slabo. Tu imamo pa res eno slikco iz našega arhiva, zgodovinskega
               arhiva Ptuj, ki je bil nazadnje posodobljen pač z rekonstrukcijo vojašnice na Ptuju.
               Ampak kot sem že omenil gre za manj, to je najmanjši med arhivi. Lepo, da se je
               uredila zadeva in smo bili zelo veseli, da saj nekje se je nekaj premaknilo ampak kot
               kaže prva alineja od leta 2008 smo pridobili le dve 900 kvadratnih metrov dodatnih
               prostorov. To se pravi skupno 27.000 samo 900 v zadnjih 5 letih. Trije največji
               arhivi so popolnoma neprimernih prostorih, na levi strani vidite zapolnjenost našega
               arhiva, arhiva Republike Slovenije neprimerna hramba popolnoma. Na desni strani
               prostori novo meške enote zgodovinskega arhiva Ljubljana na gradu Grm kjer praktično
               stavba razpada. To je neverjetno, ko pride človek tja to pogledati, to se zgrozi. In
               resnično to, te slikce vam bom čisto tako pokazal so iz nesojenih prostorov na Roški
               cesti oziroma v Roški vojašnici. Namreč vemo stara Cukrarna kako propada ta stavba
               stoji na sproti na Poljanski cesti, ki tudi propada že praktično 20 let od leta 1994,
               ko je bila namenjena za arhiv se na tem severnem traktu ni zgodilo ničesar razen
               tega, da je začel popolnoma razpadati in to stanje današnje kako to zgleda, praktično
               stropovi se rušijo. Tako, da jaz sem tu si sicer zapisal, da bom povedal, da niso to
               slike s fronte ampak so pa iz vojašnice tako, da je neka primerjava. Ampak na žalost
               stanja je takšno.</p>
               <p>Zdaj glede samih prevzemov arhivskega gradiva je še ogromno na terenu v zadnjih 5
               letih smo prevzeli okrog 10 kilometrov. Vsi arhivi smo razen celjskega arhiva smo
               praktično polni, govorim zdaj o papirnem gradivu seveda. In, da ne boste mislili, da
               tega ni več ocenjujemo na terenu še okrog 40 kilometrov takšnega gradiva in to sploh
               si ne predstavljamo v tem trenutku kam bomo sploh to spravili, ker enostavno nimamo
               prostora. Tukaj so podatki recimo o prevzemi gradiva spet na dve skrajnosti bomo
               rekli leta 2000 smo imeli
               v arhivih slabih 50 kilometrov gradiva, danes jih imamo 70 kilometrov. In ta trend se
               bo seveda, bi se moral nadaljevati, če bi seveda imeli prostore ampak se bojim, da se
               ne bo. Tukaj se še lepše vidi kako hitro raste količina gradiva v arhivih. Tukaj je
               en graf, ki je zelo pomemben ne gre za investicije ampak gre za investicijske
               vzdrževanje nakup opreme v arhivu Republike Slovenije kjer so padle, padla ta
               postavka iz dobrih 500.000 leta 2009 na 30.000 evrov leta 2013 kar je zelo pomemben
               podatek koliko se vlaga v razvoj arhiva, Arhiva Republike Slovenije, koliko se je
               vlagalo v zadnjih 4 letih. To se pravi plus tega smo že prej slišali podatke,
               ogromno, gromozansko znižanje sredstev za digitalizacijo, ki je nujno potrebna tako
               za zaščito arhivskega gradiva kot tudi seveda za samo uporabo in dostopnost kajti
               digitalno gradivo je seveda veliko bolj dostopno kot pa klasično v papirni obliki. In
               pa seveda občutno premalo finančnega zagona za vzpostavitev elektronskega arhiva kar
               je že tudi bilo rečeno. Res imamo znanje, imamo voljo ampak financ pa nekako se ne da
               ali pa se ni dalo najti v teh letih.</p>
               <p>Še nekaj podatkov samo finančnih številkah za Arhiv Republike Slovenije kjer je lepo
               vidno zmanjševanje sredstev za samo za Arhiv Republike Slovenije v letu. Recimo na
               plačah smo zmanjšali iz 2 milijona 300 na 2 milijona, materialni stroški recimo od
               leta 2011 496.000, 2013 323.000 to je realizacija, potem imamo investicije iz leta
               2009 216.000, lani 64.000 in pa izvajanje zakona, to se pravi to je ta strokovni del,
               ki ga nujno potrebujemo smo imeli v najlepših letih 2008 recimo 340.000 evrov, lani
               še samo 100.000 evrov. To se pravi povsod na vseh postavkah drastično znižanje in
               dejansko je, dejansko je treba tukaj nekaj nujno, nujno narediti in nekako sami
               vidimo, smo optimisti, smo nasmejani še vedno, vidimo rešitve, jih predlagamo in
               upamo, da bomo tudi kdaj uslišani, predvsem so prostori nujne investicije nove
               arhivske prostore kadri povečati, če ne bolj usposobiti doseči večjo storilnost in pa
               seveda predvsem digitalizacija ali elektronski arhiv tukaj zagotoviti finančna
               sredstva in nujno dokončati projekt elektronskega arhiva, ker drugače bo res izguba z
               nedopustna in nepovratna. Tako, da v optimističnem pogledu bi morala zadeva takole
               zgledati, da kar papirji letijo v elektronsko obliko ampak seveda smo daleč od tega.
               Upam seveda si pa upam, da bo ta, to šlo v pravo smer, da se bo našla rešitev. V
               primeru si pa, da pa ne si pa sploh ne upam pomisliti kaj bi se lahko zgodilo oziroma
               v primeru črnega scenarija sploh ne upam pomisliti. Eno je pa zagotovo jasno, da pač
               smo vsi odgovorni zato, cela generacija, če ne bomo našim zanamcem uspeli ohraniti
               tega kar smo proizvedli, tega kar je nastajalo v našem času in bomo nekako sokrivi za
               luknjo v narodovem spominu kajti arhivi večkrat radi povemo, da so pač arhivi spomin
               naroda in, če nam to propade bo pač nekakšna luknja nastala, ki pač je ne bo nikakor
               moč več popraviti.</p>
               <p>Verjetno si tega nihče ne želi in pričakujemo v arhivih vsi skupaj, da se bodo
               odgovorni v tej državi končno resno lotili problematike arhivov ter tako preprečili
               njihov propad. Rad bi povedal, da v tem kratkem času sem bil zelo vesel, da je
               ministrica za kulturo obiskala arhiv in, da je pogledala situacijo. Tudi prej sem
               slišal dokaj zmernih, zmerno optimističnih napovedi, da se le nekaj premika in vseeno
               upam in smo še vedno optimistično razpoloženi za naprej. Kar se pa tiče samega elektronskega
               področja pa bi predal besedo, kolegici Tatjani, da nadaljuje.</p>
            </sp>
            <sp xml:id="SDT7-Skupna-2014-11-07.sp8">

               <speaker>PREDSEDNIK DR. DRAGAN MATIĆ:</speaker>

               <p>Zahvaljujem se direktorju Arhiva Slovenija, mag. Bojanu Celfarju za njegovo
               dramatično ampak realno predstavitev, ki ima na koncu vendarle kanček optimizma, ki
               ga je treba ohraniti. Saj vas bi pa prosil za potrebe magnetograma, da se predstavite
               predno začnete z izvajanjem. Zdaj pa dajem besedo naprej.</p>
            </sp>
            <sp xml:id="SDT7-Skupna-2014-11-07.sp9">

               <speaker>MAG. TATJANA HAJTNIK:</speaker>

               <p>Hvala lepa za besedo. Torej moje ime je Tatjana Hajtnik. Prihajam iz Arhiva Republike
               Slovenije, ker vodim sektor za elektronske arhive računalniško podporo. Spoštovane
               gospe in gospodje dober dan torej v mojem imenu in seveda najprej moram izkoristit
               priliko in se vsem skupaj sploh tistim, ki so pravzaprav omogočili tole današnje
               srečanje, da se toplo zahvalim najprej seveda v svojem imenu kot vodja sektorja za E
               arhiv in pa seveda v imenu vseh mojih sodelavcev, še posebej tistih, ki se na tem
               področju ukvarjamo s to problematiko.</p>
               <p>Zdaj moja naloga je, da predstavim pravzaprav ta projekt razvoja slovenskega
               državnega elektronskega arhiva in dovolite mi, da vam najprej predstavim nekaj
               izhodišč za ta sam projekt in v nadaljevanju pa seveda bom predstavila o čem govorimo
               in same dosežke do današnjega dneva. Zdaj zdi se mi primerno, da se najprej vendarle
               kot izhodišče izpostavi kaj pravzaprav arhivsko gradivo je. Govorimo o dokumentarnem
               gradivu, ki po vseh strokovnih merilih v nekem trenutku dobi status arhivskega
               gradiva in ima trajen pomen za zgodovino, druge znanosti, kulturo in kar je povsem
               zelo pomembno pravni interes pravnih in fizičnih oseb. Če dodam še praktičen primer
               uradne evidence so po predpisih arhivsko gradivo, uradne evidence so praviloma
               podatkovne zbirke, podatkovne baze, ki nastajajo 20 in več let in so samo v izključno
               elektronski obliki. Pomeni, da so to podatki na podlagi katerih vsi skupaj potem v
               nekih določenih situacijah iščemo nek svoj, neke svoje pravice, nek svoj pravni
               interes skozi te podatke. In ohranjanje digitalnega gradiva je seveda pomembno tako
               kot je pomembno ohranjanje papirne dokumentacije. S tem, da so tveganja, ki so
               povezana z ohranjanjem digitalnega gradiva v določenih segmentih morda še večja in
               bolj zaskrbljujoča kot pa je ohranjanje papirnega gradiva. Vendar, če se vrnem nazaj
               na izhodišče kdaj se je pravzaprav ta razvoj resen, sistematičen pristop k razvoju
               elektronskega arhiva začel. Že sama zakonodaja torej leta 2006 sprejet Zakon o
               varstvu dokumentarnega in arhivskega gradiva ter arhivih določa določila dolgoročne
               hrambe tega digitalnega gradiva in nekako s sprejetjem te zakonodaje so se upadli
               tudi, so upadle tudi prve potrebe, prvi zahtevki s strani ustvarjalcev po prevzemu
               tovrstnega gradiva. Leta 2008 smo izvedli prvi prevzem gradiva, ki je izključno v
               digitalni obliki. Od enega izvajalca jaz se bom izognila vseh imen konkretnih, ker se
               mi zdi, da ni niti pomemben podatek.</p>
               <p>Torej zahteve ustvarjalcev od leta 2008 dalje resnično naraščajo, praktično na dnevni
               bazi, na različnih tipih gradiva, od teh uradnih evidenc od teh podatkov. Torej
               podatkovnih baz do navadnega spisovnega gradiva, do filmskega gradiva, do različnih
               magnetogramov skratka vsega. In pri tem sem seveda, če ne bomo poskrbeli za to
               gradivo tvegamo, da bo to gradivo sčasoma postalo nedostopno. Kar je pomembno že same
               definicije arhivskega gradiva. Torej trajen pomen za pravni interes vseh nas je, da
               moramo za to gradivo za ves čas hrambe, torej v primeru arhivskega gradiva dejansko
               neskončno dolgo zagotavljati njegovo pravno veljavnost, dokazno vrednost tega
               gradiva. Kar pa verjemite mi, da pri digitalnem gradivu ni vedno zelo enostavno. Če
               govorimo, da so osnovna načela ohranjanja digitalnega gradiva zagotavljati njegovo
               dostopnost, uporabnost, celovitost, avtentičnost in trajnost. To so tista ključna
               načela, da jih v digitalnem svetu izjemno težko dosegamo že samo, če pogledamo z
               vidika razvoja tehnologije, tehnologij. Vemo, da vsi smo v že kar nekaj časa v
               službah, vemo kaj smo ustvarili pred 20 leti,  že smo delali z računalniki, nastajali so dokumenti v
               tej obliki in vemo, da je danes problem dostopa in uporabe tovrstnega gradiva.</p>
               <p>Osnovno izhodišče pri razvoju državnega elektronskega arhiva je tudi proaktivno
               delovanje vseh nas, takšen je tudi naš zakon, pomeni za digitalno gradivo moramo
               poskrbeti danes, da bo dostopno, uporabno, skozi desetletja, stoletja, o tisočletjih
               niti ne upam pomisliti. Začelo se je torej že v letu 2008, ko so prišle prve potrebe
               po prevzemih tega gradiva in takrat smo dejansko strnili svoje moči in pristopili k
               izdelavi študije izvedljivosti hrambe tovrstnega gradiva. Kot pomoč pri temu smo se
               obrnili na zunanje strokovnjake iz tujine, ki so imeli izkušnje na tem področju in
               dejansko s skupnimi močmi pripravili to študijo izvedljivosti, na osnovi te študije
               pripravili tudi predlog podlag za izbiro nekega poslovnega modela, namreč v sami
               študiji izvedljivosti smo zaznali več možnih rešitev, vsaka ima svoje prednosti,
               slabosti in skozi študijo vsega tega smo nekako takratni ministrici na Ministrstvu za
               kulturo predlagali, da pripravimo direktno kar strategijo razvoja tega slovenskega
               javnega elektronskega arhiva. Vse, kar smo na nek način pripravili, smo potem
               usklajevali z različnimi resorji, v prvi vrsti z Ministrstvom za javno upravo,
               Ministrstvom za kulturo, Ministrstvom za znanost, tehnologijo, šolstvo, skratka,
               zadeva je bila na vseh segmentih usklajena in na podlagi tega je dejansko prišlo
               potem do končne verzije te strategije, tudi njenega izvedbenega načrta in vse skupaj
               je bilo leta 2010 tudi potrjeno s strani takratne vlade. V letu 2011 se je pa
               dejansko projekt formaliziral, začeli smo delati, izvajati pač naloge v skladu s to
               strategijo. Na tem mestu bi poudarila še enkrat, kolikor ni bilo mogoče že do sedaj
               izpostavljeno, ne govorimo o elektronskem arhivu, ki ga vzpostavlja Arhiv Republike
               Slovenije, govorimo o skupni aktivnosti, torej o slovenskem javnem državnem arhivu,
               ki je plod dela vseh slovenskih arhivov, torej vseh sedmih, kot je bilo
               predstavljeno, 6 regionalnih in Arhiva Republike Slovenije. torej, skupna naloga,
               skupna infrastruktura, skupne rešitve. Sama strategija, ki je bila potrjena s strani
               vlade leta 2010, velja za obdobje 2010-2015, dejansko vključuje ne samo vizijo, torej
               postati na tem področju res proaktivni, da ne rečem najboljši, na našem teritoriju,
               teritoriju bivše Jugoslavije, ampak pomembni so predvsem strateški cilji, ki smo si
               jih zastavili in jih bom tudi predstavila, ki temeljijo na strokovnih izhodiščih,
               postavili smo poslovni model, izpostavili pogoje, ki so nujno potrebni, da bomo
               dejansko tako strategijo lahko realizirali. Na osnovi tega smo potem izdelali še en
               dokument, tako imenovani izvedbeni načrt, ki pa dejansko opisuje te projekte naloge,
               opisuje izdelke projekta, ima izdelan projektni plan in samo projektno
               organizacijo.</p>
               <p>Zdaj, sama vizija je vedno nek nujen pogoj, da pravzaprav lahko potem pripravimo tudi
               strategijo. Sestoji iz treh delov, jaz mislim, da sem kar malo omejena s časom, da ne
               bom predolga, ne bi zdaj tega brala, ampak poudarek je, da je naša vizija, da
               zaščitimo kulturno dediščino in omogočimo dostop do tega vsem, ki so zainteresirani
               iz bodisi kateregakoli mesta.</p>
               <p>Zdaj sami strateški cilji, zapisanih je 7 strateških ciljev, spet jih ne bom brala,
               osnova je omogočiti zaščito digitalnega gradiva že takoj na začetku, ko nastane in
               potem ves čas, vse dokler ne pride v naše arhive in potem seveda ohranjanje tega, po
               vseh načelih, torej dostopnosti, uporabnosti, celovitosti, avtentičnosti, omogoča
               dostop do tega gradiva, predvsem je pa poudarek na zagotavljanju verodostojnosti tega
               gradiva. Še enkrat bi izpostavila, govorimo o pravni varnosti vseh nas, državnih
               institucij, nas posameznikov.</p>
               <p>Zdaj, sama strokovna izhodišča so tista, ki so najbolj pomembna pri takšnih
               aktivnostih in seveda, mi smo jih v samo strategijo napisali, govorimo o tem, da
               želimo vzpostaviti sistem elektronske hrambe,  torej ta repozitorij, dolgoročno, kar pomeni, ne
               postavljamo sistem za nekaj let, vzpostaviti ga želimo profesionalno na nivoju, ki bo
               zdržal kar desetletja, ne bom rekla stoletja, ker tehnika se prehitro razvija in bi
               bilo to smešno, ampak dejansko dolgoročna rešitev na nekem vzdržnem, profesionalnem
               nivoju, predvsem s podporo varnosti in pa v neposrednem upravljanju in pod nadzorom
               slovenske javne arhivske službe.</p>
               <p>Izhodišča izhajajo v veliki meri iz samih zakonskih določil, iz zakona, če izpostavim
               samo primer zakonske zahteve, podatki, ki so arhivskega značaja se morajo hraniti na
               treh lokacijah, jaz vas ne bi poučevala zakaj, vemo, da že v informatiki stroka ve,
               da se podatki hranijo na treh lokacijah zaradi različnih zgodb, od tega, da so lahko
               poplave, požari in tako naprej in seveda podatki na enem mestu se hitro zgubijo in
               digitalno gradivo ima to boniteto, da ga lahko zelo hitro prenesemo še na druge
               lokacije in s tem zagotovimo njegovo varnost. Strokovno izhodišče je predstavljalo
               tudi zavedanje, da moramo z drugimi institucijami, predvsem državnimi institucijami,
               tesno sodelovati, še posebej smo videli sodelovanje v strategiji razvoja
               elektronskega poslovanja v državni upravi in tesno sodelovanje z javno upravo v vseh
               segmentih, v vseh projektih, še najtesneje pa smo videli sodelovanje z Ministrstvom
               za javno upravo.</p>
               <p>Ne moremo se izogniti tesnega sodelovanja seveda z ustvarjalci arhivskega gradiva, ti
               so prvi, ki gradivo ustvarijo, dokler je gradivo pri njih, je javna vera tega gradiva
               pri njih, seveda kasneje, ko to gradivo pristane v arhivih, je ta javna vera nad tem
               gradivom pri nas in mi smo dolžni, da za to gradivo zagotavljamo ves čas vsa ta
               načela, ki sem jih že večkrat omenila.</p>
               <p>Izpostavila bi še razpoložljivost arhivskega gradiva v digitalni obliki, torej,
               gradivo mora biti razpoložljivo, ni zahteva po najvišji stopnji razpoložljivosti,
               pomeni, da mi ne rabimo dostopnost, tako kot neka banka do gradiva v nekaj sekundah,
               ampak gradivo mora biti dostopno v nekem doglednem času, temu primerno je potem
               pripravljena tudi strategija in s tem povezane rezervne lokacije z varnostnimi
               kopijami arhivskega gradiva.</p>
               <p>Imamo, kot ste slišali, 70 kilometrov papirnega gradiva. Veliko tega gradiva je v
               zelo slabem stanju, hkrati pa zelo zanimivo za nas državljane in je nujno potrebna
               digitalizacija. Zakaj sem zdaj to omenila? Zato, ker digitalizacija pomeni, da v
               državnem elektronskem arhivu naenkrat hranimo tudi tisto, kar je do zdaj v nekih
               fasciklih, hranimo v nekih računalniških sistemih. Digitalizacija pomeni zelo veliko
               prostorskih kapacitet za ohranjanje tega gradiva in vpliva seveda na sam poslovni
               model elektronskega gradiva in seveda na same kapacitete.</p>
               <p>Izhodišče za vzpostavitev državnega arhiva je kot rečeno predstavljala študija
               izvedljivosti, bila je zelo skrbno pripravljena, več kot eno leto smo namenili temu,
               da smo prišli do te študije in potem na podlagi tega dejansko pripravili ta strokovna
               izhodišča za sam arhiv.</p>
               <p>Tole na slikici, jaz upam, da se vseeno malce le vidi, je ta poslovni model, ki smo
               si ga nekako, glede na študijo izvedljivosti potem tudi izbrali kot model, h kateremu
               zdaj s samo strategijo in izvedbo te strategije stremimo. Gre za to, da, jaz upam, da
               se bo videlo, da je v domeni slovenske javne arhivske službe primarno lokacija, kjer
               se nahaja primarna infrastruktura z vsemi arhivskimi podatki v digitalni obliki. Kako
               pridejo podatki do nas? Če zdaj spustim vse tiste arhivske stroke, vrednotenje,
               odbiranje, izročanje, niti ni pomembno, gre za to, da je ena pot lahko direktno od
               ustvarjalca tega gradiva v arhiv, v e-arhiv. Druga pot, ki smo jo videli in jo ocenim
               v naši državi kot zelo nujno, je pa takšna, da se na Ministrstvu za javno upravo
               vzpostavi neka vmesna elektronska hramba, kjer se hrani dejansko dokumentarno
               gradivo, torej to je tisto gradivo, ki nastaja pri naših ustvarjalcih in je
               zaključeno, vendar še ni prevzeto v arhive in ni nujno, da je že nastopil čas, da se
               prevzame v arhive in dokler je to gradivo v tej hrambi, je skrb za to gradivo pri
               ustvarjalcih.  Zakaj
               potrebujemo ta repozitorij? Zato, ker je dejansko opremljenost vseh organov v naši
               državi preslaba, premalo zmogljive informacijske infrastrukture imamo, premalo
               zaposlenih, premalo finančnih virov, da bi bilo primerno in smotrno in sploh mogoče
               vzpostavljati e-repozitorije po posameznih organih. Dejstvo pa je, da to gradivo
               nastaja. Če pogledamo Državni zbor, v terabajtih merimo podatke, ki nastajajo na tem
               mestu in velik del tega gradiva je arhivsko gradivo in seveda to gradivo bi moralo
               biti nekje ohranjeno, da bo potem možno nekoč to spraviti v naše arhive. Zato je bilo
               po tej strategiji usklajeno z Ministrstvom za javno upravo, da se najprej to gradivo
               spravi v to elektronsko hrambo in v nekih postopkih, potem valorizacije in odbiranje
               tega gradiva, potem prestavi v dejansko ta e-repozitorij. Ker že predpisi in tudi
               sama stroka določa, da je treba imeti več kopij digitalnega gradiva, smo potem seveda
               v samem modelu vzpostavili dve rezervni lokaciji. Poskušali smo biti zelo optimalni,
               ekonomični in racionalni in zato smo ti dve rezervni lokaciji umestili v prostore
               državne uprave, torej v prostore, ki so v domeni Ministrstva za javno upravo. In
               sicer, prva rezervna lokacija v Ljubljani, na Ministrstvo za javno upravo, na Tržaški
               in druga rezervna lokacija v Mariboru, v njihovem nadomestnem informacijskem
               centru.</p>
               <p>Kot rečeno, zadeva je usklajena, kakšna je pa realizacija te strategije, bom pa
               seveda pokazala v samem nadaljevanju. Dejstvo je, da tega v tem trenutku ni, poteka
               samo tale smer, tale smer, tudi tega zaenkrat še nimamo vzpostavljenega na tak način,
               kot bi želeli.</p>
               <p>Zdaj na hitro še, s samim izvedbenim načrtom smo pripravili tudi nabor rešitev, ki
               jih bomo s tem projektom morali nekako zaključiti. Celoten projekt sestoji iz tako
               imenovanih organizacijskih projektnih nalog, potem raziskovalnih in pa razvojnih
               nalog in pa seveda večjem delu, ki je tudi cenovno precej zahteven, pa
               infrastrukturnih nalog. Kot rečeno, jaz jih ne bom brala, so pa umeščene v celoten
               tale poslovni model, ki sem ga prej poskusila na kratko predstaviti.</p>
               <p>Zdaj, sami viri za realizacijo projektov so v tej strategiji jasno zapisani. Na
               podlagi študije izvedljivosti smo za petletni projekt ocenili, da potrebujemo 7,1
               milijona evrov brez DDV-ja za izvedbo tega projekta v celoti, torej z vso strojno
               programsko opremo, z vsemi rešitvami, izdelanimi metodologijami, ki jih nujno
               potrebujemo za poenoteno delo celotne slovenske javne arhivske službe, s celotnimi
               navodili, ki jih potrebujejo naši ustvarjalci. Ustvarjalci že danes potrebujejo
               navodila, kako naj ravnajo s tem gradivom, da ne bo šlo kaj narobe z njim, da ne bo
               prišlo do izgube tega gradiva oziroma do nezagotavljanja teh načel, predvsem
               verodostojnosti tega gradiva in celovitosti.</p>
               <p>Jaz bi na tem mestu poudarila še nekaj, ko govorimo o 7,1 milijona, govorimo o
               investicijskih sredstvih, vedno pa se je treba zavedati, da je investicija eno,
               tisto, kar pa s to investicijo naredimo, potrebuje potem neko vzdrževanje, neka
               sredstva, da bo to dejansko potem delovalo. Na to se običajno v državni upravi
               pozablja, sploh takrat, kadar smo financirani iz evropskih sredstev. Vemo, da
               evropska sredstva so namenjena razvoju, potem smo pa prepuščeni sami sebi. Verjetno,
               in se opravičujem že vnaprej, bom večkrat poudarila, da potrebujemo zanesljivo
               finančno strukturo in pa seveda zanesljive vire financiranja tovrstnih nalog.</p>
               <p>Kot rečeno, projekt naj bi bil zaključen naslednje leto, mislim, da nismo niti na
               polovici. Ampak, če predstavim še ostale vire financiranja, skratka v sami strategiji
               smo seveda predvideli različne vire, od posebnih investicijskih sredstev same vlade,
               potem smo računali na neposredna proračunska sredstva, tako tista redna, ki jih dobi
               Arhiv Republike Slovenije,  predvsem iz naslova izvajanja Zakona o varstvu dokumentarnega in
               arhivskega gradiva ter arhivih, kot tista izredna iz strani Ministrstva za kulturo,
               predvsem iz naziva digitalizacije, potem še sama posredna proračunska sredstva zaradi
               tega, ker so vključeni v projekt tudi regionalni arhivi, nekaj malega, če se malce
               pošalim, za neko žepnino, tudi iz samih lastnih sredstev, ki jih izvajamo pri
               izvajanju zakona in pa seveda samo črpanje evropskih sredstev iz različnih programov.
               Kot boste videli v nadaljevanju se trenutno lahko dela samo s to zadnjo postavko,
               torej to, kar smo uspeli pridobili s strani Evrope nam je omogočilo, da lahko danes,
               lahko v nadaljevanju vam pokažem tudi nekaj, da smo vendarle uspeli narediti, ne
               glede na to, da proračun škripa na vseh mestih, ne samo na tem, seveda.</p>
               <p>Zdaj, sama realizacija po strategiji, da predstavim še te pogoje, ki so bili že
               takrat, ko se je strategija dajala v potrditev, so bili izpostavljeni kadri, ki jih
               potrebujemo za takšno izvedbo in študija izvedljivosti je pokazala, da potrebujemo za
               to 10 redno zaposlenih oseb s predpostavko, da delajo samo to. Na tem mestu bi rada
               poudarila, da ne govorimo o 10 informatikih, ki bodo vzdrževali ta informacijski
               sistem, govorimo o ljudeh, ki so resnično informacijsko podprti s temi znanji, v
               večjem delu so to res informatiki, vendar mi ne govorimo o nalogi vzdrževanja in
               omogočanja delovanja tega informacijskega sistema, njihova ključna naloga je
               sodelovati z arhivisti pri prevzemanju digitalnega arhivskega gradiva od naših
               ustvarjalcev. Namreč, zavedati se moramo, da so arhivisti popolnoma druga stroka, ti
               ljudje niso šolani v smeri informatike, ne poznajo tega področja in ni potrebno, da
               bi ga poznali, zato potrebujemo informatike, ki znajo pomagati pri tovrstnem
               prevzemu, imajo ta računalniška in informacijska znanja. Seveda pa manjši del tega
               dela teh ljudi je pa seveda povezan tudi s samim vzdrževanjem in zagotavljanjem
               obratovanja tega sistema, ampak še enkrat, treba je razumeti, da te ljudi rabimo pri
               ustvarjalcih, v sodelovanju arhivi z ustvarjalci. Trenutno stanje je sledeče. Ko smo
               sprejemali strategijo, je bilo 5 zaposlenih v našem sektorju, potem smo leto po
               sprejetju dobili še eno osebo, bilo nas je 6, danes smo 4, od tega aktivno na tem
               projektu, ki ga bom predstavila, delava 2 iz našega sektorja. Zakaj 2? Zato, ker sva
               edina, ki sva strokovno usposobljena, da lahko to počneva. Ostala dva sodelavca sta
               organizatorja dela, pomagata pri vzdrževanju, delata na področju <q>"help desk-a"</q>, torej
               pomoč uporabnikom in ostale naloge, skratka, stanje resnično na tem delu ni
               vzdržno.</p>
               <p>Kar se tiče finančnih virov smo jasno povedali, da potrebujemo denar, če želimo tak
               sistem razviti, potrebujemo informacijsko infrastrukturo, mi smo naredili v okviru
               študija izvedljivosti zelo natančno analizo trenutnega stanja in da ne razlagam v
               detajle, približno tako zgleda, kot je kolega direktor iz našega arhiva predstavil
               stanje na papirnem gradivu, na prostorski situaciji v vseh arhivih, podobno ali še
               slabše je na področju informatike. Še največja opremljenost je v Arhivu Republike
               Slovenije na tem področju, pa vendarle ste videli, 2 v projektu, sama infrastruktura
               je pa dejansko zelo slaba, imamo sistemski prostor, do katerega se dostopa s strani
               dvorišča, majhen prostor, trenutno zadošča za pilotske, testne prevzeme oziroma za ta
               manjši del, nikakor pa to ne more biti nekaj, kar bi Slovenija lahko s ponosom rekla,
               to je naš prostor, kjer hranimo našo kulturno dediščino.</p>
               <p>Potrebujemo izdelane metodologije, prevzemanje, opravljanje arhivskega gradiva, ne
               samo arhivisti, informatiki v arhivih, to predvsem potrebujejo tudi naši ustvarjalci,
               namreč tudi na terenu je zelo podobno na področju digitalnega gradiva. In pa sama
               vzpostavitev ustrezne organiziranosti  slovenske javne arhivske službe. Že samo podatek, da
               je Arhiv Republike Slovenije organ v sestavi, ostalih 6 arhivov pa so javni zavodi,
               pomeni, da je treba se tudi na tem delu nekako dogovoriti, kako bo ta sistem lahko
               živel v okviru takšne organiziranosti. To so potem tudi naloge v samem izvedbenem
               delu strategije.</p>
               <p>No in zdaj, da ne bomo samo jamrali, če tako rečem, bomo pokazali tudi kakšni so naši
               pomembni dosežki danes, do tega trenutka. Če pogledamo povzetek, v letu 2010, študija
               izvedljivosti, strategija razvoja potrjena s strani vlade, leta 2011 formaliziranje
               projekta, začetek dela s stanjem nič na računu na tem projektu, zato smo polni
               entuziazma in volje se vrgli v analizo tujih praks, z minimalnimi sredstvi nam je
               bilo omogočeno obiskati nekaj tujih arhivov v Evropi, si pogledati, kaj počnejo
               drugi, namreč to je zelo pomembno, ker na napakah drugih se je najboljše učiti, zato
               smo si to zelo natančno pogledali, analizirali, pogledali tudi kakšno je stanje pri
               naših ustvarjalcih, analizirali njihovo gradivo, ker je to pomembna osnova, da vemo,
               s čim bomo imeli opravka, pregledali vse arhivske standarde, začeli vzpostavljali
               funkcionalne specifikacije za naš arhiv, začeli usposabljati naše kolege arhiviste,
               tudi s področja znanja, dodatnega, torej informatike, kar je bilo pa največ dela na
               tem mestu, je bilo pa iskanje možnosti financiranja v okviru evropskih projektov.
               Namreč, zavedali smo se ves čas, da dejansko je stanje v naši državi takšno kot je in
               da je prilika ponujena in da jo je treba izkoristiti, če se le da. Torej, če
               povzamem, z zelo malo sredstev smo se dobro pripravili za naprej in na to smo zelo
               ponosni.</p>
               <p>Zdaj, kako je potekalo to, v letih štejemo ta čas, ko smo se trudili poiskati ta
               sredstva, poiskali smo nekaj projektov, nekaj energije vložili v neke projekte
               oziroma razpise, na nekatere se potem tudi nismo prijavili, smo se pa prijavili na
               dva razpisa in če prvega izpostavim, je bilo pravzaprav iz kohezijskih sredstev
               2007-2013, to so bila neposredno dodeljena sredstva s strani MVZT, jaz se
               opravičujem, ne vem, če bi znala čisto točno povedati, Ministrstva za znanost,
               tehnologijo, se opravičujem. Skratka, to ministrstvo nam je v tistem času stopilo
               nasproti in nam dodelilo 700 tisoč evrov za začetek izvajanja projekta, za kar smo
               bili zelo hvaležni, to je dejansko pomenilo, da lahko začnemo realizirati to našo
               strategijo. Ta projekt se izvaja ravno v tem času, bom predstavila v nadaljevanju.
               No, v tem času smo pa ponosni še na eno zadevo in sicer s pomočjo tega istega
               ministrstva, predstavnik je tudi kolega Samo Zorc, danes tukaj, ravno z njegovo
               pomočjo smo uspeli sprovocirati Evropsko komisijo, če tako zelo po domače povem, da
               je pripravila razpis na tem področju, zelo velik razpis, na katerega smo se potem
               tudi prijavili skupaj z zelo močnim konzorcijem in dejansko tudi uspeli in delček
               sredstev dobili tudi na tem razpisu.</p>
               <p>Zdaj, če nekako potrebujemo še tole obrazložitev. Govorimo o projektu e-ARH.si, torej
               e-ARH.si je kratica za državni elektronski arhiv. Govorimo o programu, projektu
               pravzaprav, zakaj, zato ker smo, kot ste videli, financirani iz različnih virov,
               govorimo o enem projektu, delovno pa imamo tako imenovane podprojekte. Vsak tak
               podprojekt pomeni različen vir financiranja in nabor nekih zaokroženih vsebin, ki
               sodijo v ta projekt, so pa dejansko zaokrožene celote.</p>
               <p>In zdaj, če predstavim najprej ta prvi dosežek, teh 700 tisoč, ki smo jih dobili iz
               kohezijskih sredstev 2007-2013. To je projekt, ki ga zaključujemo konec tega leta.
               Gre za to, da smo v tem projektu se lotili vzpostavitve razvoja samih metodologij,
               kako omogočiti ustrezno pripravo tega gradiva  pri ustvarjalcih, želimo jim dati v uporabo
               programska orodja, s katerimi bodo sposobni to gradivo potem predajati v arhive. S
               tem denarjem vzpostavljamo e-repozitorij v naših lokacijah in s tem denarjem želimo
               pripraviti programska orodja, ki bodo omogočala potem posameznemu državljanu, vsem
               zainteresiranim, da bodo dostopali do tega gradiva. </p>
               <p>Poudarila bi, da je pri temu razvoju tega zelo omejen nabor gradiva, ki bo sposoben
               dostopati oziroma ga reševati nekako na ta način, ne pa seveda vsega gradiva. Kar je
               logično, govorimo o 10 % vrednosti celotnega projekta. No, finančna sredstva so v
               sliki 85 % torej iz EU-ja in 15 % slovenskega proračuna. Dejansko fokus je omogočanje
               dolgoročnega upravljanja arhivskega gradiva v skladu z zahtevami samih predpisov in
               pa zadostiti potrebam po storitvi te varne hrambe, ki je v pristojnosti slovenske
               javne arhivske službe.</p>
               <p>Sam projekt sestavlja pet aktivnosti, kot sem rekla, za izbrane vrste gradiva. Zdaj,
               če se na hitro sprehodim, vsaka slikica ima tudi semafor, to je bilo v času sprejema
               strategije zelo popularna reč in tudi mi smo jo nekako obdržali. Torej, sam razvoj
               teh novih storitev v okviru tega denarja se naslavlja na omejene vrste gradiva, torej
               na te uradne evidence podatkovne zbirke na strukturirane podatke, torej tiste
               datoteke, ki jih imamo na naših direktorjih in pa na datoteke, ki jih imamo v naših
               informacijskih sistemih, za upravljanje z dokumenti. Orodja bodo namenjena
               ustvarjalcem, arhivistom, uporabnikom. Tukaj imate priložnost videti že prototip
               izdelka, ki bo zaključen nekje v zaključku tega leta. Torej, gre za slikico
               programskega orodja, ki ga bo imela na mizi vsaka inštitucija v okviru državne javne
               uprave in s pomočjo tega orodja naj bi bil sposoben zgraditi paket digitalnega
               gradiva, ki bo potem lahko prenesen v sam državni arhiv.</p>
               <p>Druga naloga se naslavlja oziroma razvija nacionalne standarde. Seveda, vse je zelo
               napisano tudi v temu duhu, da smo uspeli ta denar dobiti, vse je moglo imeti pridih
               nacionalnosti, kar je seveda tudi prav in v temu delu razvijamo nacionalni standard
               za digitalizacijo arhivskega gradiva in pa želimo poenotiti nacionalne evidence,
               fontov in zbirk arhivskega gradiva. Namreč, situacija danes je, da imamo ista
               pomagala, eno takšno pomagalo je v Arhivu Republike Slovenije drugo je pri drugih
               arhivih, torej pri regionalnih in na nek način moramo spraviti to na skupno točko.
               Torej, želimo imeti skupno rešitev, ne pa tako kot je v temu trenutku dve rešitvi za
               praktično isto zadevo. Zakaj je do tega prišlo? Ravno zaradi tega problema različnih
               virov financiranja in podobno. Vendar, je to predpogoj, da to združimo, da bomo lahko
               govorili o skupnem državnem arhivu.</p>
               <p>Vidite, semaforji niso več čisto zeleni, v zgornjem delu je že samo rumena. Torej vse
               tisto kar lahko delamo na papirju, specifikacija in to počnemo, kar je povezano z
               denarjem pa nas tukaj že malce zmanjka. Tretja naloga je povezana z vzpostavitvijo
               ustreznega okolja, za implementacijo te storitve. Smo v zaključku javnega razpisa za
               pridobitev programske opreme za podporo e-repozitorija, v drugem delu pa seveda
               potrebujemo nadgraditi obstoječo informacijsko infrastrukturo, ki jo imamo. Šli smo v
               razpis vendar situacija ni najbolj rožnata, namreč razpis smo seveda zaključili,
               uspešno zaključili, smo pred podpisom pogodb vendar se dnevno zadeve lomijo, denar
               je, denar ni, proračun niha in kar sem hotela poudariti je, potrebujemo stabilne
               finančne vire. Ne, da imamo denar pa se naslednji dan zve, da denarja ni več. Eno
               leto dela, v trenutku pade v vodo.</p>
               <p>Velik del seveda, ker je tudi povezano z evropskimi sredstvi, je vezan na promocijo nove storitve.
               Izgradili bomo skupen portal, ker govorimo o slovenski javni arhivski službi bo
               vstopna točka preko Ministrstva za kulturo, sicer pa smo dolžni izvesti tudi različne
               promocijske dogodke, da se predstavijo rešitve, ki so zgrajene z evropskimi sredstvi,
               da približamo to čim večjemu krogu ustvarjalcev. Velik napor vlagamo v usposabljanje
               vseh deležnikov.</p>
               <p>In zadnji sklop so organizacijske naloge, kjer bi pa pravzaprav izpostavila samo eno,
               to je pa da moramo pripraviti tudi jasna pravila ravnanja s tem sistemom v tako
               imenovanih notranjih pravilih, ki jih dejansko predpisuje tudi naš zakon. </p>
               <p>Drugi sklop, vidite že po samih <stage>/ Nerazumljivo./</stage> tega našega projekta se pa izvaja v
               okviru tega projekta, ki smo ga nekako uspeli izsiliti iz strani Evropske komisije,
               govorimo o projektu e-ark; zelo podobno ime je, naj vas ne zavede. Gre za praktično
               zelo podobne zadeve vendar dviguje vse rešitve na nivo Evrope, na interuporabilnost
               rešitve, integracijo naše rešitve v svet. Vendar, zato da ne bi bili plačani, da ne
               bi navidezno izgledalo, da smo plačani za isto stvar dvakrat smo v temu projektu v
               slovenskem deležu se skoncentrirali na obravnavo geo-podatkov, torej na teh
               geografskih podatkov, kar je tudi unikum trenutno v svetu. S temi podatki se arhivske
               službe do sedaj še niso ukvarjale in je na temu področju tudi pri ustvarjalcih
               katastrofalno stanje glede hranjenja tovrstnih podatkov, govorimo pa seveda o
               arhivskih podatkih.</p>
               <p>Zdaj, sama kronologija sem že omenila, še enkrat hvala predstavniku za vso pomoč pri
               temu, da smo dejansko prišli do tega, pri tem moram povedati, da je financiranje tega
               projekta, ki je sicer vreden šest milijonov, od tega je tri milijone Evropa, tri
               milijone pa posamezni proračunski viri posameznih držav. torej, financiranje 50:50.
               Oblikovali smo konzorcij, tudi tukaj je Arhiv Republike Slovenije imel največjo
               vlogo, oblikoval je prvi konzorcij, ki je potem seveda nadrastel in na koncu smo
               zmagali na temu razpisu, bili zbrani. Vendar, zaradi premalo možnosti financiranja iz
               proračunskih sredstev smo uspeli iz vsega tega, šest milijonskega projekta iztržiti
               zelo malo, naš delež je ocenjen na dvesto petinštirideset tisoč evrov, od tega bo
               dala polovico Slovenija, polovico Evropa. Namreč nismo si upali prevzeti več nalog v
               okviru tega projekta, ker dejansko Slovenija ne bi mogla prvič več sfinancirati,
               drugič pa zaradi pomanjkanja virov dejansko to ni mogoče. Vemo pa da so ti projekti
               dejansko resni, govorimo o širokem projektu, šestnajst evropskih partnerjev iz
               devetih držav. Projekt bo trajal od letos februarja do januarja 2017.</p>
               <p>Vpeti smo v šest delovnih paketov, <stage>/ Nerazumljivo./</stage> človek mesec je naša aktivnost.
               Če povzamem, celotni projekt sedem milijonov sto, od neposrednih proračunskih
               sredstev smo danes dobili šestindvajset tisoč, iz naslova izvajanja ZVDAGE sedemsto
               tisoč iz neposredno dodeljenih sredstev s pomočjo ministrstva in dvesto
               petinštirideset tisoč s strani Cip<stage>/?/</stage> projekta. Torej, manko je šest milijonov.</p>
               <p>Še enkrat bi poudarila, kar sem že, to je investicija, potrebovali bomo stabilna
               finančna sredstva za vzdrževanje sistema, če nam ga uspe razviti. Ne glede na to pa,
               če ne bomo uspeli vse narediti pa vsaj za tisti del, ki smo ga že uspeli narediti
               oziroma, ga bomo do konca tega leta tudi uspeli narediti. Tudi to bo podvrženo
               potrebam vzdrževanja, ne sicer v temu znesku, ki ga tam gori vidite ampak v nekem
               sorazmernem deležu bomo v naslednjih letih potrebovali, da bodo rešitve tudi
               vzdrževane. Sicer smo se trudili zaman.</p>
               <p>Sem na koncu, izzivi čakajo nas prevzemi, teh zahtev je veliko, stanje na terenu je
               katastrofalno pri obravnavanju digitalnega gradiva, predvsem tistega, ne govorim o
               digitaliziranem 
               gradivu, digitalizirano gradivo ima v ozadju papirno gradivo in nevarnost izgube tega
               gradiva ni tako velika. Medtem ko pri izvorno digitalnem gradivu, če izgubimo tega,
               izgubimo vse.</p>
               <p>Imamo slovenski film, kolega vodja sektorja bo lahko kaj več povedal o tem, skratka,
               to bo potrebno spraviti v ta sistem. Imamo magnetograme, navsezadnje tudi
               magnetograme tudi iz verjetno Državnega zbora in še kje, prostorsko zahtevni podatki,
               velike uradne evidence, velike podatkovne zbirke.</p>
               <p>Infrastruktura, imamo trenutno, kot sem rekla infrastruktur, ki nam zadošča za
               začetek, nikakor to ni nekaj, kar bi bilo primerno za srednjeročno kaj šele
               dolgoročno obdobje. Še na kratkoročno bi se morali pogovarjati, kaj to dejansko
               pomeni kratek rok. Dejansko problem s samim prostorom, širiti se bomo morali, širiti
               se bomo morali tudi z infrastrukturo in podobno. Rabimo geografsko oddaljene
               lokacije, mi se umeščamo v prostore Ministrstva za javno upravo, ravno v teh dnevih
               zaključujemo, da del opreme prenašamo tudi v te prostore, vendar izkoriščamo samo
               prostor in pa varnost, kar se tiče fizične in tehnične varnosti, medtem ko programska
               oprema, strojna oprema in podobno seveda ostaja naše breme.</p>
               <p>Problem so kadri, to sem že povedala, ne bi ponavljala, problem so seveda finančna
               sredstva za samo dokončanje projekta in pa potem nadaljnje vzdrževanje. Izziv je
               seveda, da imamo vedno več nastajanja gradiva v digitalni obliki, vemo da je vedno
               več govora o e-projektih; e-pravosodje, e-sociala… Tukaj nastane ogromno arhivskega
               gradiva. Nujno potrebujemo sinergijo, sodelovanje med razvojem elektronskega arhiva,
               sodelovanje s temi projekti, vključevati arhive v te projekte, že v začetku, že
               danes, da s skupnimi močmi postavimo tudi te projekte navsezadnje, da se pogovorimo
               kako bo obravnavano to gradivo, ki bo nastajalo v okviru teh projektov. V okviru teh
               projektov nastaja e-gradivo. Vemo, da, če pogledamo e-šole, veliko tega gradiva je
               samo še v elektronski obliki.</p>
               <p>Tako da, kar pa je seveda še posebej za izpostaviti, po naši strategiji MJU, gradnik
               elektronske hrambe, torej e-repozitorij na področju hrambe dokumentarnega gradiva in
               jaz mislim, da bi ta država pa ne samo jaz ampak pravzaprav tisti, ki se s tem
               ukvarjamo smo mnenja, da država potrebuje nek skupni e-repozitorij, da ni primerno,
               da se vlaga v posamezne e-repozitorije ampak da se vlaga v skupno mesto. Navsezadnje
               bi lahko Kitajci rekli, kje pa ste, v katerem hotelu živite, glede na to, koliko nas
               je.</p>
               <p>Hvala lepa za pozornost, jaz upam vseeno, da nisem bila predolga, verjetno sem pa
               bila, kajne?</p>
            </sp>
            <sp xml:id="SDT7-Skupna-2014-11-07.sp10">

               <speaker>PREDSEDNIK DR. DRAGAN MATIĆ:</speaker>

               <p>Hvala gospe Hajtnikovi za njeno izčrpno predstavitev stanja projekta.</p>
               <p>Zdaj pa dajem besedo predstavnikom oziroma verjetno kar ministru za javno upravo.</p>
            </sp>
            <sp xml:id="SDT7-Skupna-2014-11-07.sp11">

               <speaker>BORIS KOPRIVNIKAR:</speaker>

               <p>Hvala predsedujoči za besedo.</p>
               <p>Jaz bom potem, če mi bo dovoljeno prosil še kolegice, da mi bodo mogoče malo bolj
               vsebinsko pojasnile, kajti jaz bom kar iskreno povedal, da sem na današnjem odboru
               predvsem zato da se točno in podrobno seznanim s tem projektom in pravkar sem bil
               tega tudi deležen. Imam pa samo nekaj dodatnih komentarjev, ki so bili že prej,
               nekako se odzivam na to, kar je že prej povedala ministrica za kulturo in
               predstavnica Arhiva.</p>
               <p>Predvsem me zanima kako je ta projekt elektronskega arhiva povezan z vsemi ostalimi
               informacijskimi sistemi, ki jih v državi imamo in kako je usklajevan, da bo dejansko
               to pretakanje gradiva v elektronsko obliko dejansko tudi možno tekoče izvajati z vseh
               tistih organov, ki so bili že navedeni? Tudi vem, da na Ministrstvu za javno upravo
               ta hramba trajnega gradiva  ki postane arhivsko že obstaja in da se velik del tega gradiva prenaša
               ne iz vseh ampak iz mnogih organov že na to našo lokacijo.</p>
               <p>Naslednje, jaz sem sicer iskal pa kolegice spraševal glede študije izvedljivosti,
               raziskave tržišča in proučitve dobrih praks. To nas tudi zanima, glede na to, da je
               elektronski arhiv nedvomno eden od ključnih elementov nekega centraliziranega
               informacijskega sistema, ki mora skrbeti tukaj tudi za arhiviranje. Ampak je njegov
               del in nas bi te dobre prakse in te študije izvedljivosti zelo zanimala. Mi še enkrat
               poudarjamo, da v prostorih Ministrstva za javno upravo imamo ustrezne prostore in je
               bilo tudi že, če se ne motim, dogovorjeno da se ta strežnik, kot ga razumem za
               arhivsko gradivo v teh prostorih lahko postavi in gosti in je za to vse
               pripravljeno.</p>
               <p>Bi pa opozoril na to, da če sem prav razumel, da arhiv dobiva okoli tristo
               triindvajset tisoč evrov za materialne stroške, tukaj se pa predvideva okoli sedemsto
               tisoč evrov za vzdrževanje opreme, deset novih zaposlenih, verjetno gre za to še
               vzdrževanje informacijskega sistema in če sem prava razumel kolegico bi potrebovali
               še bolj ustrezen sistemski prostor. To so kar veliki stroški in se popolnoma
               strinjam, da je za te stroške potrebno zagotoviti stabilno financiranje, ker se
               pogosto soočamo s temi težavami, da je nekaj v okviru projekta razvito, potem je pa
               težko zagotoviti vire za financiranje. Torej, mora biti to zagotovljeno dolgoročno,
               jaz sem imel sicer malo pomislekov zakaj morata biti dve dodatni lokaciji ampak, če
               tako izhaja iz zakonodaje, bo to verjetno držalo. Me pa zanima ali digitalizacija
               obstoječega gradiva dejansko pomeni tudi zmanjšanje fizičnega gradiva ali se fizično
               gradivo ohranja v enaki obliki in se še digitalizira ali je mogoče digitalizacija
               rešitev za te prostorske stiske, kot so bile tuid prvotno navedene.</p>
               <p>Potem je še eno vprašanje, kot je bilo rečeno, da ustvarjalci prinašajo gradivo k
               vam… Ali to pomeni, da ustvarjalci tega gradiva lahko še vedno do njega tudi
               dostopajo, kar pomeni da se ne podvaja in da če se jaz kot ustvarjalec gradiva želim
               čim prej prenesti v Arhiv Republike Slovenije v elektronsko obliko, da bom potem še
               vedno lahko do njega dostopal in bom sebe razbremenil, to obveznost?</p>
               <p>Potem, dobili smo kar nekaj pomislekov s strani ustvarjalcev, ker je vodenje
               fizičnega gradiva, dokumentov, relativno enostavno in zaveze, postavljene
               ustvarjalcem gradiva, se pravi različnim organom se točno ve, da moraš hraniti arhiv
               o tem in tem, papirnato toliko časa v ustreznih prostorih. Ko pa pridemo do
               elektronskega gradiva so bila pa ta navodila dana že zelo natančna, kako sprejeti,
               potek obdelave, kje hraniti, kako hraniti in to pri ustvarjalcih tega gradiva
               povzroča kar precejšnje dodatne obveznosti, ki bi mogoče bile za razmisliti ali je
               res potrebno, da tako natančno posegamo v to kako ustvarjalec neko gradivo pri sebi
               vodi. Recimo, če jaz v organizaciji dobim račun ga moram plačati in shraniti njegovo
               kopijo, če pa dobim elektronski račun je pa natančno določeno kako in na kakšen način
               moram določiti, kako ga bom obravnaval, ohranil in tako naprej. Vem, da smo na strani
               izvajalcev imeli s tem kar veliko težav zadostiti vsem tem pogojem.</p>
               <p>Povedali ste, da razvijate novo orodje za arhiv, ponovno sprašujem kako je to orodje
               sinhronizirano z ostalo informacijsko opremo in ta nova programska oprema, ki se
               razvija in je v zaključni fazi izbire in pa tudi predstavili ste, da načrtujete nov
               portal za arhivsko gradivo, hkrati pa imamo vem-točko, imamo nacionalni
               interuporabilni portal, tako da bi jaz tudi tukaj predlagal, da v temu povezovanju ne
               vzpostavljamo še ene lokacije, ki uporabnike samo bega, ker dejansko iščemo od ene do
               druge lokacije ampak da se tukaj poveže in se zagotavlja tudi za arhivsko gradivo
               enotna vstopna točka, podobno kot je točka za dostop do statističnih in do vseh
               ostalih podatkov. Ker vsi ti podatki obstajajo ampak so zelo razdrobljeni.</p>
               <p>Mogoče toliko samo za uvod in za ta ključna vprašanja, ki se meni porajajo ob tej
               predstavitvi. Hvala.</p>
            </sp>
            <sp xml:id="SDT7-Skupna-2014-11-07.sp12">

               <speaker>PREDSEDNIK DR. DRAGAN MATIĆ:</speaker>

               <p>Hvala za vaš odziv, gospod minister.</p>
               <p>Vtis imam, da je tukaj že v osnutku sklepov ta 3. točka zelo na mestu, kjer se
               pravzaprav poziva vsa tri ministrstva da ustanovijo medresorsko delovno, ki bo
               pripravila in predstavila  program sodelovanja organov javne uprave za zagotovitev varstva
               dokumentarnega arhivskega gradiva, ker tukaj je odprtih toliko tem, da vsekakor na
               temu mestu in ob tej priliki jih je nemogoče vse izčrpno in strokovno utemeljeno
               obdelati. Verjetno pa, tako vsaj predvidevam bo prišlo do nekega sestanka že na
               bilateralni ravni, kjer boste razčistili vsaj ta osnovna vprašanja, ki so se zdaj
               ministru pojavila. V naslednji fazi pa mislim, da bo potrebno res medresorsko delo v
               obliki medresorske delovne skupine, da bo ta problematika, o kateri danes govorimo
               res celovito in ustrezno rešena.</p>
               <p>Tako da, jaz bi predlagal, d zdaj ne gremo direktno na odgovarjanja na ta vprašanja
               ampak da te zadeve poskušate bilateralno rešiti na nekem delovnem sestanku in naprej
               v delu medresorske delovne skupine. Vsekakor, če pa želite še besedo predstavniki
               Ministrstva za javno upravo, da predstavite svoje poglede, izvolite.</p>
            </sp>
            <sp xml:id="SDT7-Skupna-2014-11-07.sp13">

               <speaker>POLONA BLAZNIK:</speaker>

               <p>Pozdravljeni, Polona Blaznik, jaz sem iz Direktorata za informatiko drugače.</p>
               <p>Glede na to, da ste MJU največkrat omenjali v povezavi s tem centralno e-hrambo
               mogoče samo toliko, kaj mi delamo na tem in sicer, kot MJU oziroma Ministrstvo,
               pristojno za javno upravo je skrbnik uredbe o pravnem poslovanju, ki predvideva
               določen postopek upravljanja z dokumentarnim gradivom, zato smo mi tudi skrbniki
               sistema za elektronsko evidenco dokumentarnega gradiva in v okviru tega zagotavljamo
               tudi kratkoročno in dolgoročno hrambo. Tisti, ki ste že bili, ki poznate državno
               pravo je to sistem SPIS imis je pa to samo del dokumentarnega gradiva, tako kot je
               Tatjana povedala, v bistvu ogromno dokumentarnega gradiva nastaja v nekih posameznih,
               sektorskih aplikacijah. Sistem <stage>/ Nerazumljivo./</stage> zgenerira ogromno dokumentarnega
               gradiva, ki se hrani znotraj tega sistema in tako dalje… Težav se vsi skupaj
               zavedamo.</p>
               <p>Tako da, Ministrstvo za javno upravo trenutno, na Ministrstvu za javno upravo
               potekajo aktivnosti in sicer včeraj je Vlada potrdila NRP za državni računalniški
               oblak. To je projekt v okviru katerega bomo zagotovili infrastrukturo, torej <q>"hard
               ware-ovsko"</q> infrastrukturo in v okviru tega je predviden tudi, no računalnik in
               tiskovna polja, ki jih bomo uporabili za e-hrambo. Tako da, to je prva stvar, to se
               bo v naslednjem letu nabavilo.</p>
               <p>Kar se tiče pa potem programske opreme, ki bo zagotavljala manipulacijo s temi
               dokumenti pa žal nekako nismo uspeli zagotoviti sredstev in na to računamo, da bomo v
               naslednji finančni perspektivi v okviru istega tematskega cilja, učinkovita javna
               uprava, ker je predviden tudi ukrep za delo na elektronskem arhivu. Tukaj pač skupaj
               sodelujemo, kajne Tatjana.</p>
               <p>Tako da, žal tako je, mi pripravljamo še neka priporočila za hrambo, spet tisti
               sistem, ki ga mi vzdržujemo, zagotavljamo, tam lahko zagotavljamo pravila, za ostale
               organe bomo pa zdaj v kratkem pripravili priporočila, kako je potrebno uporabljati
               sistem elektronske hrambe.</p>
               <p>Poleg tega pa bomo tudi zdaj v okviru njihovega projekta, o katerem je gospa
               Hajtnikova govorila izvedli prvi prevzem iz tega dokumentnega, prvi prevzem
               dokumentnega gradiva iz sistema SPIS. Tukaj smo jim tudi malo prišli nasproti in smo
               mi že pakete zgradili in bodo oni samo prevzeli. To bomo v roku enega meseca
               naredili. Je pa seveda res, odprtega je še zelo veliko, s finančnimi sredstvi se vsi
               srečujemo in absolutno je nujno potreben spet en zagon neke medresorske delovne
               skupine, da potem skupaj nadaljujemo, vsi vpleteni.</p>
            </sp>
            <sp xml:id="SDT7-Skupna-2014-11-07.sp14">

               <speaker>PREDSEDNIK DR. DRAGAN MATIĆ:</speaker>

               <p>Hvala tudi za to pojasnilo.</p>
               <p>Gospa Žibert bi rada proceduralno nekaj povedala.</p>
            </sp>
            <sp xml:id="SDT7-Skupna-2014-11-07.sp15">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo, predsedujoči.</p>
               <p>V teh uvodnih 
               izvajanjih so bile neke zadeve zelo konkretne. Morda velo preveč obsežne glede na to,
               kaj poslušamo zdaj. Jaz predlagam, da se ta seja prekine, kajti toliko nedorečenih
               zadev med posameznimi ministrstvi je, da težko razpravljamo o nečem, če že eno
               ministrstvo sprašuje drugo ministrstvo oziroma pripravljavce materialov o nekih
               osnovnih zadevah, ki so pomembne za nadaljnjo obravnavanje teh zadev. Jaz vidim te
               sklepe vendar pa mislim, da danes tukaj sedimo tako kot na enem predavanju in pač
               poslušamo različne poglede. Menim, da je to prvo treba na nivoju vlade urediti
               oziroma medresorskem usklajevanju, narediti en koncept in potem se lotiti podrobnejše
               teh zadev na samih odborih Državnega zbora. Mislim, da to ni naše in da je treba v
               prvi vrsti dobiti nek skupen pogled, ne pa da minister sprašuje o temeljnih zadevah
               drugo ministrstvo oziroma pripravljavce. Zato predlagam, da daste na glasovanje, da
               se seja pač prekine in pripravi neki bi rekla skupna stališča, ki bodo resnično lahko
               podlaga za nadaljnjo obravnavo.</p>
            </sp>
            <sp xml:id="SDT7-Skupna-2014-11-07.sp16">

               <speaker>PREDSEDNIK DR. DRAGAN MATIĆ:</speaker>

               <p>Hvala za predlog, ki pa ga ne bom upošteval. Naloga parlamenta in tudi pristojnih
               odborov je, da na nek način nadzira delovanje izvršne oblasti in daje tudi
               priporočila in usmeritve za naprej. Tako da dajem besedo Ministrstvu za
               izobraževanje, znanost in šport, da predstavi svoje poglede na obravnavano
               problematiko. <stage>/oglašanje iz dvorane/</stage> Izvolite gospod Gorenak.</p>
            </sp>
            <sp xml:id="SDT7-Skupna-2014-11-07.sp17">

               <speaker>DR. VINKO GORENAK (PS SDS):</speaker>

               <p>Hvala lepa. Zdaj predsedujoči, vi ste se odločili, kakor ste se, ampak vas moram
               opozoriti, da je v nasprotju s poslovnikom. To je ena zadeva. Druga zadeva, če tega
               niste upoštevali, potem jaz predlagam, da vsaj opozorite predstavnike vlade, da 50
               minutnega predavanja nima nobeden poslanec v Državnem zboru nikoli. In da ni mogoče,
               res ni mogoče in tudi produktivno ni, da trije odbori zasedajo pa poslušajo
               predstavnike vlade, kako nam predavajo, ker bojo ta predavanja trajala do šestih
               zvečer a veste in potem jih vsaj opozorite, da naj povedo jedrnato, kratko in jasno,
               <q>"fajn"</q> bi pa bilo, če bi bili usklajeni, ne pa da pridejo sem kot razglašena
               harmonika. Jaz se strinjam, da mi dajemo, to kar ste rekli, jaz se strinjam, da jim
               dajemo priporočila in tu nimam nič proti nobenemu priporočilu, ki je pred nami na
               mizi vendar, da pa tu med seboj razčiščujejo pa po mojem tudi ni prav in naj malo
               skrajšajo te zgodbe, da bomo produktivni. Hvala lepa.</p>
            </sp>
            <sp xml:id="SDT7-Skupna-2014-11-07.sp18">

               <speaker>PREDSEDNIK DR. DRAGAN MATIĆ:</speaker>

               <p>Se strinjam z vašimi izjavami gospod Gorenak, zato sem tudi napotil gospodo iz
               Ministrstva za javno upravo in iz Arhiva Slovenije, da ta odprta vprašanja začnejo
               razreševati v okviru tretje točke bilateralno in multilateralno. Zdaj pa bom dal
               proceduralno še gospodu Trčku, ampak jaz bi apeliral na vas, da damo na koncu
               vendarle možnost še predstavnikom Ministrstva za izobraževanje, znanost in šport, ki
               bo verjetno manj ekstanzivno v predstavi svojih pogledov in da potem preidemo k
               razpravi in sprejetju sklepov, ker mislim, da obstajajo vendarle realne možnosti, da
               zaključimo to razpravo v nekem razumnem času. Jaz se spomnim odborov tega pa še
               kakšnega drugega, ko smo na temo arhivov trajali tudi po šest, sedem ur nočne seje.
               Tako da jaz mislim, da poslanci so zadosti potrpežljivi in imajo smisel za arhivsko
               gradivo in dajmo to v tem duhu tudi tokrat nadaljevati. Gospod Trček izvolite
               proceduralno.</p>
            </sp>
            <sp xml:id="SDT7-Skupna-2014-11-07.sp19">

               <speaker>DR. FRANC TRČEK (PS ZL):</speaker>

               <p>Hvala za besedo. Moram se strinjati s kolegi iz SDS-a pa nimam nobenih težav, če do
               treh zjutraj razpravljamo o arhivih in o drugih perečih tematikah. Dobro, vi ste
               rekli, da njihovega predloga ne boste upoštevali. Tudi če bi bil v koaliciji ne pa v
               opoziciji bi se oglasil. Jaz razumem, da ima gospod minister zdaj neko drugo malo
               bolj nezahvalno nalogo, ki bo delno tema naslednje seje ampak blago rečeno nenavadno
               je, da pride tukaj navsezadnje izvršilna ali para izvršilna oblast tako zelo
               neskomunicirana in navsezadnje, dobro sem nov poslanec, ampak jaz gradivo preučim. Ne
               dojeti to gospa kot nekako žalitev, ampak jaz ne vem vsakemu mojemu študentu, ko
               brani diplomo rečem, povej mi nekaj novega ne na 5,6 <q>"slajdov"</q> tako da tukaj se
               strinjam s kolegi z SDS-a. tudi predlagam, da to sejo prekinemo, navsezadnje to gradivo, ideja je tudi
               relativno stara, mogoče že malo zastarela. Ideja je 5, 6 let stara. Naj jo izvršilna
               oblast skomunicira, prevetri, pride z nekimi novimi podatki, se medsebojno
               skomunicira, ker težko bomo mi zdaj debatirali o tem, kako bi se šli sinergijo, če že
               te neke osnovne sinergije v komunikaciji ni. Tukaj se mi potem postavlja tudi
               vprašanje, koliko <stage>/nerazumljivo/</stage> bil sploh resno mišljen v koalicijski pogodbi ampak
               ker je proceduralno se bom tukaj ustavil. Jaz predlagam tudi, da se seja prekine.
               Hvala.</p>
            </sp>
            <sp xml:id="SDT7-Skupna-2014-11-07.sp20">

               <speaker>PREDSEDNIK DR. DRAGAN MATIĆ:</speaker>

               <p>Gospod Trček, če boste prebrali tretjo točko predloga sklepa boste videli, da ravno v
               to smer tudi predlog tega sklepa gre, to se pravi, da bi se to sinergijo poskušali
               znova zagnati, ker je videti, da je tekom let nekoliko opešala, tekom raznih reform,
               ki so jih ministrstva imela in zaradi recesije je ravno do tega prišlo in ravno namen
               tega odbora je, da to na novo spodbudi in da da nov zakon. Zdaj pa dajem končno
               besedo Ministrstvu za izobraževanje, znanost in šport. Prosim.</p>
            </sp>
            <sp xml:id="SDT7-Skupna-2014-11-07.sp21">

               <speaker>MARUŠA DAMJAN:</speaker>

               <p>Hvala lepa. Moje ime je Maruša Damjan, prihajam iz Ministrstva za izobraževanje,
               znanost in šport iz Direktorata za informacijsko družbo. Moram reči, da imam kar malo
               nehvaležno nalogo, glede na to, da ste rekli končno besedo in morda lahko začnem
               nekoliko drugače. Jaz bi začela z vprašanji, ki ste jih vi izpostavili v uvodnih
               besedah tegale današnjega sestanka in sicer ste vprašali ali je arhiv umeščen v
               nacionalno strategijo razvoja informacijske družbe in kako je arhiv umestiti v to
               kohezijsko politiko glede na to, da kot izhaja tudi iz današnje predstavitve očitno
               ni drugih razvojnih sredstev za tako izredno pomemben razvojni projekt. Jaz sem
               razumela današnji sestanek in današnjo predstavitev kot seznanitveni sestanek s
               pomenom te problematike z morda nezavedanjem kako vsaka odločitev na kateremkoli
               področju, kjer se uvaja neko novo elektronsko storitev, kako vpliva na končno pravno
               varnost naših državljanov, če ne zagotovimo tudi hrambe predvsem teh izvorno
               elektronskih dokumentov. Izpustila sem namenoma vso kulturno dediščino, ker se jo vsi
               mi krepko zavedamo, ampak dejstvo je, da je treba v tej situaciji dejansko toliko
               bolj gledati na sinergijske učinke, na to, da bojo vse posledice pretehtane in
               razumela sem tudi to kot nekak poziv arhiva, da se rešitve, ki se bodo iskale v
               okviru centralizacije državne uprave v vseh teh rešitvah upošteva tudi potrebo arhiva
               in da se jih konzulitra. Tako da je to bil pač moj pogled na stvar. Kako je pa z
               umestitvijo tega v strategijo razvoja informacijske družbe, naj poudarim pa to, da je
               problem elektronskih arhivov že zelo jasno naslovila strategija <stage>/nerazumljivo/</stage> torej
               razvoj informacijske družbe do leta 2010 in razumemo, da je tudi na podlagi pomena in
               izpsotavitve te problematike v tem strateškem dokumentu nastala strategija razvoja
               elektronskega arhiva, ki se izvaja, to pomeni, če bo potreba, da še enkrat umestimo v
               našo strategijo, da naj se strategija, ki je bila že sprejeta intenzivno <q>"sprovaja"</q>,
               potem bomo to absolutno naredili. Poziv za izhodišča za strategijo razvoja
               informacijske družbe do 2020 so bila v javni obravnavi od avgusta, javna obravnava je
               bila 3.10. zaključena, prispevke iz javne obravnave analiziramo in prav včeraj je bil
               poslan dopis ministrstva tudi ostalim resorjem, da preučijo te dokumente, da
               razmislijo o morebitnem področnem prispevku in če bo izkazana ponovna potreba, da se
               to umesti v strateški dokument bomo to absolutno umestili. Ministrstvo je tudi podalo
               predlog, da v kolikor ministrstva potrebujejo  bilateralne razgovore, da nam to sporočijo in da
               bomo, preden podajo svoje vsebinske prispevke smo pripravljeni še ta izhodišča tudi
               bilateralno predstaviti. To morda v tem trenutku. Hvala.</p>
            </sp>
            <sp xml:id="SDT7-Skupna-2014-11-07.sp22">

               <speaker>PREDSEDNIK DR. DRAGAN MATIĆ:</speaker>

               <p>Hvala tudi za to predstavitev mnenja. Zdaj pa odpiram razpravo. K razpravi se je pri
               priglasil Andrej Čuš. Gospod Čuš, imate besedo.</p>
            </sp>
            <sp xml:id="SDT7-Skupna-2014-11-07.sp23">

               <speaker>ANDREJ ČUŠ (PS SDS):</speaker>

               <p>Hvala lepa gospod predsednik. Naj na začetku povem, da ko sem se pripravljal na
               današnjo sejo in prebiral gradivo se mi je zdela vaša pobuda za sklic skupne seje teh
               treh odborov več kot na mestu. V končni fazi je vprašanje ali pa tema arhivov zelo
               pomembna, po drugi strani tudi občutljiva tema in v bistvu že od leta 2009 pa do
               danes, kdo je malo spremljal politiko lahko rečeva po svoje strokovnjak za arhive v
               Republiki Sloveniji. Strinjam se tudi z mislijo, da je bil odnos do arhivov v
               Sloveniji v preteklosti zelo slab in da to velja seveda v prihodnje popraviti in zato
               je vaša pobuda za sklic te seje na mestu. Prebral sem si tudi vaše štiri predloge
               sklepov, ki se mi zdijo korektni in zagotovo ne nasprotujem. Se pa mi zdi, da po eni
               uri in 45 minutah izvajanja razprave s strani vlade in arhiva, da pa smo se malo
               zgubili. Vlada sama kot izvršilno telo je neusklajena in bolj se mi zdi, da smo danes
               poslanci na eni delovni skupini za pripravo digitalizacije arhivov in glede na to, da
               smo meli že o arhivih dvakrat smo se napotili na referendum, torej na volišča in
               dvakrat bili za to, da so arhivi odprti, se mi zdi pomembno opozoriti tudi na nekaj
               aktualne problematike s področja urejanja arhivov. Saj je zelo lepo, da želimo arhive
               urediti, da bodo dostopni, da bodo digitalizirani, ampak po eni strani zakaj bi jih
               digitalizirali, če pa jih je vlada Alenke Bratušek zaprla. Pa zdaj tukaj seveda
               marsikdo sodeloval v tej razpravi ampak dovolite, imam tukaj en primer arhiva in imam
               primer istega dokumenta po anonimizaciji. Verjetno je razlika očitna in zgodilo se je
               točno to, na kar smo opozarjali v Slovenski demokratski stranki. Vsaj vprašanja
               arhivov do leta 2006 sploh ni bilo tako pomembno ali odmevno, vse dokler se ni začelo
               brskati po dokumentaciji in seveda se je moralo to omejiti in na zadnjem referendumu
               je več kot dve tretjini odstotka sodelujočih zavrnilo arhivski zakon, ki ga je
               pripravila vlada Alenke Bratušek. Ta rezultate nedvomno kaže, da so ljudje upoštevali
               argumente stroke, ki je bila jasna in enotna, da se arhivi s pomočjo anonimizacije v
               resnici zapirajo in zelo alarmantno na tem zakonu je tudi to, da tisti, ki izvaja
               anonimizacijo lahko v bistvu odstrani ali počrni karkoli hoče, ker se nad njim ne
               izvaja noben nadzor. In danes je na podlagi veljavnega zakona praktično nemogoče
               priti do dokumentov bivše službe državne varnosti in posamičnih dosjejev. In ko je
               bilo govora o odnosu do arhivov, to odnos do preteklosti, zdaj po domače povedano
               <q>"poštimane"</q> države in razvite demokracije imajo to urejeno ampak pri nas nekako
               ugotavljamo, da še vse ni <q>"poštimano"</q>. Že tako ali tako je bilo uničenih 80%
               arhivskega gradiva, sedaj pa je bil onemogočen pregled oziroma ogled v preostanke,
               čeprav bi morali zaradi interesa zgodovinske resnice biti ti arhivi popolnoma odprti
               ter dostopni in ko je bilo govora o tem postopku anonimizacije bi rad povedal, da je
               Arhiv Republike Slovenije potreboval več kot 70 dni, da je anonimiziral dokument
               oziroma dosje, ki je obsegal 178 strani. Torej danes vsi vidimo, da takrat so vsi
               vedeli vse, vsi bili pametni, ampak vidimo, da so arhivi zaprti. Tako da mene zanima,
               kaj bomo digitalizirali, kako bo to gradivo sploh dostopno širši javnosti, ker
               odkrito povedano sem sam malo zmeden. Opozorili pa ste tudi na vprašanje finančnih sredstev, zdaj vsi vemo,
               kakšen je proračun, kakšna so sredstva. Zdaj ta problematika, da sploh nimamo več
               lastnih sredstev za udeležbo v evropskih razpisih je Sloveniji že zelo znana in lahko
               rečem domača in mene tudi zanima seveda, če bi mi lahko predstavniki arhiva povedali,
               kako bomo <q>"nakrampali"</q> ta dodatna sredstva. Zdaj evropska sredstva so, ampak menim,
               da je to premalo. In tudi na ravni vladi bi po moje morali pripraviti neko novo
               strategijo, ker do danes smo videli, da usklajenost je nikakršna prav tako pa ta
               strategija, ki je bila sprejeta na vladi ji naslednje leto poteče rok trajanja. Tako
               da jaz bi vseeno, podpiram v luči konstruktivnosti seveda te štiri sklepe, ker smo
               danes vsi tukaj videli, da imate veliko za postoriti in se seveda za uskladiti in bi
               seveda predlagal, da čim prej zavihate rokave in gremo v akcijo. Hvala.</p>
            </sp>
            <sp xml:id="SDT7-Skupna-2014-11-07.sp24">

               <speaker>PREDSEDNIK DR. DRAGAN MATIĆ:</speaker>

               <p>Hvala gospod Čuš. Želi še kdo razpravljati? Gospa, nisem videl, najprej ima gospod
               Trček besedo.</p>
            </sp>
            <sp xml:id="SDT7-Skupna-2014-11-07.sp25">

               <speaker>DR. FRANC TRČEK (PS ZL):</speaker>

               <p>Hvala za besedo, se opravičujem, prej sem se že javil. Strinjam se s tem, kar je
               rekel mladi kolega. Moram tudi izreči, da nisem strokovnjak za arhive, tudi za ta del
               arhivov ne o katerem je bilo tukaj govora. Res pa je, da če bi bila stara politika
               bolj spravljiva mogoče ne bi imeli referenduma pa bi dva pa pol milijona šlo v
               arhive. Vem, kakšno je stanje z arhivi v Mariboru pa ne bom pretirano danes težil,
               ampak moram pa povedati, da sem pa navsezadnje vseeno magistriral predbolonjsko iz
               sektorskih učinkov informatizacije in doktoriral iz politik informatizacije tako da
               za ta del sem mogoče malo več kot laik navsezadnje tudi habilitiram. Zdaj celo zadevo
               vidim predvsem v luči neke tukaj sem si napisal miselnega in operativnega zaostanka
               oziroma nepripravljenosti na informatično družbo. Vsaka družba je informacijska, to
               vemo vsaj od Emanuela Castellsa pa od prvih urbanih kultur. Zdaj seveda za nazaj biti
               pameten ampak o teh zadevah smo se pogovarjali, ko sem bil še mladi <q>"mulc"</q> pa mladi
               raziskovalec, ko smo imeli tisto ministrstvo za informacijsko družbo, ampak saj smo
               vedeli, da je namen tistega ministrstva bil držati roko LDS-u, če se bo prodajal
               Telekom, ampak da ne bom šel preveč stran in tukaj smo v nekem blaznem zaostanku, kar
               se kaže tudi, tukaj sem si zapisal, ko ste gospod direktor Arhiva Slovenije govorili
               o štiri tisoč uporabniki raziskovalci, jaz sem si tukaj napisal le, mislim to se mi
               zdi sramotno malo, ne bom rekel, da ste vi v arhivu krivi za to, ampak v neki družbi
               znajo da samo štiri tisoč ljudi koplje po arhivih pa ne mislim tukaj samo na gospoda
               Leljaka ne, je nedopustno. Dobro, ampak zdaj da gremo bolj v neke konkretne zadeve
               nekaj sem malo že prej nakazal. Mislim mene veseli minister, ki je šel, podoben je
               tudi minister za infrastrukturo, ki zelo odkrito govori o težavah, ki jih ima v
               resorjih, v katere so padli, kar nam navsezadnje kaže na neko fevdalizacijo resorjev,
               ki smo imeli na tega, da sinergija je res lepa beseda, ampak do neke izvedbene
               sinergije se bojim, da je še zelo daleč. Zdaj neka vprašanja, na katera bi hotel
               dogovore preden grem v to. To gradivo sem si natančno prebral, posvetoval sem se tudi
               z nekaj strokovnjaki s to zadevne problematike, moram reči, da tukaj manjka vsaj še
               eno ministrstvo in vsaj še en odbor za pravosodje seveda ne. Mi tukaj na veliko
               govorimo kako bomo delali, tukaj arhiv kako bomo združevali, kaj bomo združevali ane,
               to bo prvo vprašanje. Sicer ne vem, kdo mi bo na to odgovoril, ker tistega resorja,
               ki bi mi najbolj morali odgovarjati, ni. Kako je tukaj z zagotavljanjem zasebnosti,
               kako je delno s tem, kar je kolega načel. Neka druga zadeva zelo pomembna, nekomu bi se zdela mogoče malo
               preveč tehnicistična pa ni. Strojna berljivost gradiva ne, tukaj imamo recimo že
               težavo v Državnem zboru veste lahko bi kakšen dokument vlekel ven, to, da mi nekdo
               naredi <q>"sken"</q> pa da mi da <q>"PDF"</q>, vi, ki ste iz stroke veste, da to ravno ni super, če
               hočemo mi neke resne analize delat. Kako je s strojno berljivostjo v tem planu
               e-arhiva. Absolutno se ne strinjam s tem, ko pravite, ne rabimo dostopa v nekaj
               sekundah. Mislim, če se že gre v to, ne samo, da rabimo dostop v nekaj sekundah, to
               je nek minimalen predpogoj, da bom jaz glasoval za neke peneze, ki jih bomo dajali za
               arhive. Mislim kje pa živimo, a veste to če bi ne vem, če bi sedela moja šest letna
               hčerka tukaj pa bi ji to rekli bi znorela, bi rekla oči, jaz grem ven, jaz ne bom v
               tej strokovni debati sodelovala. Zdaj če se pogovarjamo o sinergijah, govora je bilo
               tudi o razpadu dokumentov. So neke težave, koliko sem jaz podučen imamo v Narodno
               univerzitetni knjižnici zelo dober oddelek, ki se s tem ukvarja. Ne vem, če ga,
               verjetno ga še vedno vodi, nekoč je bila kandidatka za ministrico za kulturo gospa
               Kolarjeva, če se pravilno spomnim, kako je s tovrstnimi povezavami. Zdaj zanima me
               tudi seveda varnost, robustnost, trajnost. Govoriti o tem, da bi nam čez 100 let, saj
               ne vemo kaj bo čez 20 let, vemo kako je. Ravno dovolj sem star, da toliko vem o
               informatiki, kakšen star kolut trak se strga pa se malo odreže pa kdo izgine, izgine
               vmes. V samem tem gradivu piše, da gre za veliki projekt. Nakazali ste vso to težavo,
               vse to stanje, kjer smo, ampak zdi se mi, da tukaj ni neko vprašanje v to iti ali v
               to ne iti. Mislim, saj navsezadnje imamo informatizirano državo, imamo
               informatizirana ministrstva. Zdi se mi, da gre za bolj vprašanje kako optimalizirati
               sredstva in kako premisliti zadevo, da se nam ne podvajajo, potrajajo in tako naprej
               in nabave in shranjevanja in tako naprej. Zdi se mi, da je tukaj ključni problema
               ravno na nekem <q>"henglovskem"</q> obratu na glavo dejansko kako zajemati, kako
               digitalizirati in kako ne podvajati to delo. Zdaj upam, da boste o tem razpravljali
               tukaj. Zdaj seveda ne morem si kaj, ko grem čez to, ta predlog, tako kot sem rekel,
               se vseeno poznam na to, zdi se mi, da je to zelo podimenzionirano. Deset ljudi, 7
               milijonov in pol, dragi moji to je in premalo ljudi in premalo denarja. Nehajmo se
               slepiti. Zdaj me tukaj seveda zanima tudi najem zunanjih strokovnjakov, kje, kaj,
               zakaj. Kot prostorski sociolog bi lahko spraševal o primerni lokaciji. Gospod
               minister je omenjal mi tam že imamo, navsezadnje veste za primerno rezervno lokacijo
               bi lahko tudi gledali skozi morali bomo dati v kratkem, evo, verjetno to že pišejo
               specializacijo v gospodarstvu kaj bojo našli nične zadeve in glejte, evo Zasavje,
               rudarstvo <q>"crkuje"</q>, energetika <q>"crkuje"</q> imajo kar nekam IKT dobrih firm ne, a je
               mogoče Zasavje rezervna lokacija, ki jo bomo dali, da bomo imeli <q>"back up-e"</q> in bo
               tak nekaj če bom rekel deset ljudi dobilo službo mogoče preveč, ampak deset ljudi
               dobilo nekako službo glede tega. Tukaj bi se verjetno mogoče ustavil, ne bi se
               strinjal s tem, kar je rekla gospa z ministrstva, kjer je dandanes umeščen direktorat
               za informacijsko družbo, da gre predvsem za hrambo le izvorno e-dokumentov. Zdi se
               mi, da ne le to, da moramo vseeno ni to kar je malo zneseno napisal kolega Matić, da
               gre za nek DNK naroda. Jaz ne bi rekel samo naroda, živijo tudi narodnosti in še kdo
               tukaj. Glejte en tak zelo banalen primer. En moj zelo dober kolega je zdaj knjigo
               izdal Peter Stankvoić o pregledu slovenskih igranih filmov in je govoril, kakšne
               težave je imel z dostopom. Navsezadnje koliko imamo mi dolgometražnih filmov enih 250, 260. 260,
               zelo malo jih je takih, ki niso bili sofinancirani z državne jasli, če se tako
               izrazim, ampak tako preko prsta, če rečem, zakaj mi nimamo že sedaj 200 filmov
               digitaliziranih za raziskovanje, za edukacijo in tako naprej. A veste nedopustno mi
               je, če tako razmišljam, da moram jaz ne vem nekaj na <q>"you tube-u"</q> iskati relativno
               <q>"švoh"</q> posnetek prvega Kekca, da ga moji hčerki pokažem, navsezadnje to bi morali
               imeti že kot e- šolsko gradivo in tukaj morate tudi začeti sodelovati. Ampak tukaj se
               bom nekako ustavil, ker drugače me boste morali kot zunanjega sodelavca najeti in
               plačati, hvala, prosim, ogovorite na nekatere od vprašanj. Ne bom pa <q>"dumpinško"</q>
               hotel delati seveda, ker je ogromno mladih ljudi, ki imajo ta znanja, ki bi vam lahko
               pomagali in ki jih morate zaposliti. Samo še ena drobna opazka. Nekako vmes ste rekli
               malo nerodno. Arhivarji nimajo nekih e-znanj, dobro verjetno ste se tukaj malo
               zmotili. A veste dandanes moram vsakdo imeti e-znanja. Kolega je iz lesarske stroke
               pa sem mu rekel, zdaj boš šel na žago, ki bo malo bolj informatizirana, saj te
               nobeden ne bo vprašal zdaj ali se boš ti znal soočiti s tem ali ne. mislim skoči in
               plavaj. Mislim skratka če zaključim jaz vso to zadevo ob vsej tej finančni
               problematiki, ki jo ima seveda vsak resor, verjetno dandanes v Sloveniji skoraj ni
               nobenega, ki bi <q>"uletel"</q> pa rekel kopam se v denarju, ker če je, je pobegnil na Ciper
               ne ali kam drugam. Skratka se mi zdi, da moramo mi narediti eno revolucijo predvsem v
               naših glavah in organizaciji. Navsezadnje imamo ali bomo imeli v kratkem neko
               ministrico brez listnice. Gospa mi oddaja pozitivne vibracije, če se tako izrazim in
               zdi se mi, da se bo ŠVRK oziroma SVRK končno moral tudi s tem začeti še ukvarjati a
               veste navsezadnje zakaj so Švicarji šli v tistih 7 ministrstev, ki so zelo lepo
               poimenovana, ker so ugotovili, da živimo tudi v neki post sektorski družbi, ker
               skoraj nimate izziva, problema, ki ne bi <stage>/nerazumljivo/</stage> ne vem vsaj tretjine
               ministrstev kot jih imamo mi danes, če že ne polovico. Hvala.</p>
            </sp>
            <sp xml:id="SDT7-Skupna-2014-11-07.sp26">

               <speaker>PREDSEDNIK DR. DRAGAN MATIĆ:</speaker>

               <p>Hvala gospodu Trčku za njegovo razpravo. Besedo ima gospa Anja Bah Žibert.</p>
            </sp>
            <sp xml:id="SDT7-Skupna-2014-11-07.sp27">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo. No meni je še enkrat žal predsedujoči, da se niste odločili
               zato, da prekinete sejo. Bomo pač sledili podobnim zapisom, kot so v koaliciji, v
               koalicijski pogodbi. Dobro bi bilo, pametno bi bilo, treba se je pogovarjati, pa se
               dajmo. Zdaj kar se tiče samih predlogov seveda sklepov ni povsem ničemur oporekati
               kot samo temu, da seveda niso ne časovno opredeljeni, ne ohlapni, tako da če bi bili
               danes sprejeti ali pa ne, ne vem, če bi bili kakšen korak bližje končnim odločitvam
               glede na to, da je še toliko odprtih zadev. Tudi mene zanima nekaj konkretnih zadev
               kar se tiče zapisov. Zdaj predno se jih nekako poslužim oziroma namenim vprašanja bi
               mogoče veljalo izpostaviti, da je zelo pametna in dobro, da se pogovarjamo o
               e-arhivih, vendar pa smo prej predstavnika arhivov poslušali, mislim da skoraj 30
               minut o tem, v kakšnem stanju je sam arhiv, koliko težav je glede personalizacije
               oziroma premalega števila in verjetno bo tudi v tem pogledu potrebno premisliti, česa
               se boste oziroma na kakšen način se bo vlada sploh lotila problematike arhivov. Kar
               se tiče strateških ciljev je kot točka tri zapisano izboljšati varovanje in
               preprečevanje poškodb arhivskega gradiva. Povsem za podpisati. Vendar pa mi natančno
               vsi skupaj vemo, da okoli 80% nekega arhiva manjka. Nekateri lahko rečejo, da je
               ničen, drugi pa lahko trdimo, da ga je morda potrebno poiskati. Jaz menim, da predno
               se bomo lotili kakršnekoli digitalizacije je pomembno, da arhiv sploh imamo in tudi v
               tistih delih, ki je zelo pomemben za delovanje države. Nenazadnje je predlagatelj
               zapisal. Gradivo, arhivsko gradivo je namreč nacionalni kulturni spomenik in zapis o
               DNK našega naroda
               oziroma prostora, se strinjam. Ampak kakšen zapis DNK pa je, če ga 80% manjka.
               Mislim, da je nemogoč oziroma povsem izpriden. Nenazadnje govorimo o tem, da se bodo
               dokumenti na nek način E digitalizirali pa me tudi mene osebno zanima kakšni
               dokumenti, takšni ali takšni oziroma, ko bo prišel zakon ali boste sledili iz
               takšnega nazaj v takšnega. Kakšen dostop kajti 4. točka govori povečati vsesplošno
               dostopnost arhivskega gradiva končnim uporabnikom ne glede na njihovo mobilnost in
               zmožnost. Kakšne dokumente bodo uporabniki dobili in nenazadnje pod točko sedem
               doseči višjo raven strokovne usposobljenosti na področju upravljanja s fizičnim
               gradivom in gradivom v digitalni obliki zaposlenih, se strinjam. Predvsem se pa
               strinjam, da je treba poskrbeti za strokovnost s področja fizičnih gradiv. Namreč
               danes, če je to nov zakon pomeni, da deluje zadeva povsem subjektivno in vam bom
               povedala primer. Ve se natančno katere podatke naj ne bi dobil tisti raziskovalec
               oziroma zgodovinar, ki bi jih potreboval za svoje delo. Zato me zanima na podlagi
               česa je arhivski uslužbenec odstranil oziroma ni dovolil dostopnosti originalnega
               dokumenta v delu pri 10 straneh, ki jih nisem videl gre za obtožnico in sodbo. Zakaj
               so odstranili ne morem pojasniti in vam zdaj citiram. Počrnjeno je bilo tudi
               naslednje kot načelnik misleč, da nad njim ni neposredne kontrole je samo lastno in
               brez vednosti načelstva prodaja avtomobila ter nekontrolirano razpolago z državo
               imovino in tako dobljen denar uporabljal za sebe. Kje so tukaj osebni podatki pa
               varovanje podatkov, da jih tisti, ki raziskuje neko področje ne bi smel videti.
               Skratka jaz se absolutno strinjam s tem, da je potrebno iti naprej s časom seveda smo
               slišali, da je še ogromno odprtih zadev. Vendar mi moramo še nek drug čas oziroma kar
               se tiče arhivov mislim, da urediti še mnogo drugega in sploh to, da bodo ljudje
               oziroma raziskovalci kdorkoli se bodo uporabniki tega, souporabniki tega prišli do
               natančnih podatkov kajti, če želimo to tudi strokovno uporabiti potem ne sme priti do
               nobenih ne točnih podatkov, pomanjkljivih podatkov kajti potem bodo tudi te zapisi
               pomanjkljivi netočni in seveda zgodovinsko zelo kritični in neuporabni na koncu.
               Tako, da dokler se mi zdi, da ne bomo rešili nekih osnovnih vprašanj okoli arhivskega
               gradiva se mi zdi vse ostalo sicer vredno pogovarjati se, dobro bi bilo treba je
               najti rešitve urediti tudi drugo področje. Tako, da zame osebno se zdi ta seja
               prehitra in bi bilo zelo dobro, da se nekatere stvari uskladijo, uredijo predvsem pa,
               da arhiv poskrbi, da se kaj takega v družbi, ki gre tudi za pravosodni problem
               nenazadnje gre tudi za življenja ljudi, ki iščejo svojo pravico. Je tako, da se kaj
               takega ne bo dogajalo. To je problem. Ta trenutek še ni pri nas problem E arhiv.
               Problem so podatki, dostopnost do podatkov in to je treba spremeniti.</p>
            </sp>
            <sp xml:id="SDT7-Skupna-2014-11-07.sp28">

               <speaker>PREDSEDNIK DR. DRAGAN MATIĆ:</speaker>

               <p>Aja, se zahvaljujem. Nisem vedel, gospa Bah se opravičujem, da ste končali. Hvala za
               vašo razpravo.</p>
               <p>Besedo ima, gospa Janja Sluga.</p>
            </sp>
            <sp xml:id="SDT7-Skupna-2014-11-07.sp29">

               <speaker>JANJA SLUGA (PS SMC):</speaker>

               <p>Lep pozdrav.</p>
               <p>Če smem kljub temu, da ne predsedujem temu odboru ugotoviti, da se rahlo oddaljujemo
               od namena sklica tega odbora pa od dnevnega reda. V mnogo čem se sicer tudi strinjam
               z mojimi predhodniki v mnogo čem seveda ne. Pozdravljam strategijo razvoja
               slovenskega javnega arhiva, mislim, da je nujno potrebna. Glede  neusklajenosti ministrstev bi pa samo
               komentirala, da to je med drugim tudi namen današnjega odbora, da se sprejme sklep,
               ki pozivamo, kjer pozivamo vsa tri ministrstva, da ustanovijo medresorsko delovno
               skupino torej, da se uskladijo. Glede strategije imam čisto samo en rahel komentar,
               ki ga je omenil že dr. Trček, ki je tudi mene rahlo zmotil ampak tukaj piše v tretjem
               poglavju pod točko 3.7. z naslovom Razpoložljivost EAG, da ni bistveno v kolikem času
               uporabnik pride. Tukaj se mogoče ne strinjam čisto. Mislim jaz vem imam neke izkušnje
               s področja kjer je moralo biti gradivo dostopno javnosti in po teh izkušnjah se mi
               zdi, da je bistveno v kolikem času je to gradivo na razpolago, samo toliko. Bi pa
               mogoče na tem mestu opozorila na en drug vidik hrambe dokumentarnega in arhivskega
               gradiva. In to je tisti drugi vidik, se mi zdi, da ta strategija je nek vrh neke
               piramide. Baza je pa po mojem mnenju glede na moje izkušnje še zelo, zelo neurejena
               in mogoče bi se morali tudi te bazi nekoliko posvetiti. Iz mojih izkušenj je
               sodelovanje z pristojnimi arhivi zelo dobro, zaposleni imajo velik posluh tudi za
               težave oziroma stanja posameznih zavezancev oziroma tistih pri katerih izvorno tudi
               nastaja to gradivo. Je pa tako, da niso samo pravni subjekti, ki so podvrženi uredbi
               upravnem poslovanju pač pa tudi tisti za katere ta uredba ne velja in iz mojih
               izkušenj je ravno pri teh zelo velik problem, ker se v prvi vrsti niti ne zavedajo
               kako pomembno je hraniti to gradivo. Mnogo, ki jo niti ne vedo, da so ga dolžni
               hraniti. Sama finančna sredstva v teh majhnih zavodih bom rekla in drugih pravnih
               subjektih tudi niso na razpolago tako, da mogoče bi bilo potrebno v tem smislu kaj
               narediti. Kot sem sama obveščena so določena ministrstva že naredila prve korake v
               tej smeri. Na primer ministrstvo za izobraževanje mislim, da je že usklajeno naročila
               izdelavo klasifikacijskih načrtov in tudi sfinanciralo, je pa moja izkušnja, da za
               področje kulture tega še ni. Doslej še ni bilo s strani ministra, ne enega ne drugega
               nobenega posluha. Zato mislim pa, da je to tisti prvi korak in je tudi nujno
               potreben. Tako, da mogoče v tej smeri ta baza se mi zdi še nekoliko manjka.
               Hvala.</p>
            </sp>
            <sp xml:id="SDT7-Skupna-2014-11-07.sp30">

               <speaker>PREDSEDNIK DR. DRAGAN MATIĆ:</speaker>

               <p>Hvala, gospe Sluga.</p>
               <p>Gospa Bah Žibert želi repliko, prosim gospa.</p>
            </sp>
            <sp xml:id="SDT7-Skupna-2014-11-07.sp31">

               <speaker>ANJA BAH ŽIBERT (PS SDS):</speaker>

               <p>Hvala lepa.</p>
               <p>Poglejte ne morem se strinjati zavračam besede predhodnice, da smo se oddaljili
               nekateri od teme. Mi smo jasno postavili vprašanja kakšna oblika dokumentov se bo
               arhivirala. To je tema danes. Arhiviranje in E oblika arhiviranja. Tako, da težko
               pristanem na razpravo, da se od teme oddaljujemo oziroma, da ni potrebna. In še
               enkrat menim tudi, da absolutno se je potrebno pogovarjati. Vendar pa menim, da 2
               urna razprava ni potrebna zato, da ugotovimo, da se medresorska usklajevanja niso še
               začela oziroma, da so še zelo daleč. Tako, da to bi lahko bil ugotovitveni sklep, ki
               bi ga sprejeli po 5 minutah. Hvala lepa.</p>
            </sp>
            <sp xml:id="SDT7-Skupna-2014-11-07.sp32">

               <speaker>PREDSEDNIK DR. DRAGAN MATIĆ:</speaker>

               <p>Hvala, gospa Bah Žibert, da ste tudi te vaše misli delili z nami.</p>
               <p>Zdaj pa bi dal predstavnikom Arhiva Republike Slovenije priliko, da odgovorijo na
               zastavljena vprašanja oziroma, da pojasnijo določene dileme. Se opravičujem nisem vas
               videl, gospa Godec.</p>
            </sp>
            <sp xml:id="SDT7-Skupna-2014-11-07.sp33">

               <speaker>JELKA GODEC (PS SDS):</speaker>

               <p>Najlepša hvala.</p>
               <p>Jaz bi samo nekaj rada rekla. Tukaj imamo strategijo pred sabo razvoj slovenskega
               javnega elektronskega arhiva iz leta 2010 pa izvedbeni načrt iz 2010. In danes
               ugotavljamo, da med sabo ministrstva niso usklajena pa arhiv ni usklajen, ja po 4 letih zdaj
               ugotovimo neusklajenost. In zdaj bomo ustanovili skupino, ki bo to usklajevala po 4
               letih. Jaz se strinjam z zadevami, ki so bile danes izrečene, da so arhivi v slabem
               stanju, da je treba najti finančna sredstva in tako naprej in tudi s predhodniki kaj
               se bo arhiviralo na kakšen način tako. Ampak glejte po 4 letih ugotavljamo
               neusklajenost in danes ta odbor, namen odbora je, da zdaj tu poslušamo saj smo včeraj
               tudi na televiziji slišali od ministra, da Vlada še ni začela delati obljubljajo pa
               spremembe. In glejte, ko boste zadeve uskladili, ko boste začeli delati potem pridite
               z usklajeno strategijo z izvedbenim novim načrtom, mislim strinjam se, da po 4 letih
               je verjetno zadeva že drugačna in verjetno direktor arhivov se mora strinjati, da po
               4 leti je že tudi, so že tudi nekateri arhivi v veliko slabšem stanju kot so bili
               leta 2010. Tako, da verjetno bodo tudi zdaj nam seveda razpravljavci dali tudi
               odgovore na te naše zadeva ampak lepo vas prosim tudi naslednje, če bodo takšni
               odbori, ker bomo mi ugotavljali, da so ministrstva med sabo neusklajena. Mislim, da
               nima smisla najprej dajte uskladiti med sabo. Jaz sem sicer sama že pričakovala, da
               ministrstva med sabo sodelujejo in, da sodelujejo tudi ostale službe z ministrstvi.
               Tako, da jaz res upam, da ta delovna skupina, ki bo verjetno po teh sklepih odborov
               ustanovljena, da bo delala in, da to ne bo ponovno neka skupina za usklajevanje, ki
               bo zato, da bo. Najlepša hvala.</p>
            </sp>
            <sp xml:id="SDT7-Skupna-2014-11-07.sp34">

               <speaker>PREDSEDNIK DR. DRAGAN MATIĆ:</speaker>

               <p>Ja, ugotavljam, da je se tukaj ves čas vrtimo v krogu. Saj namen tega odbora je, da
               se seznani s stanjem, ki ni tako kot bi moralo biti in, da daje usmeritve izvršni
               veji oblasti v kakšno smer je potrebno iti, da bomo zavarovali našo kulturno
               dediščino kateri del, pomembni del arhivsko gradivo digitalni obliki je. Zdaj pa
               dajem, ker vidim, da ni nobenih razpravljavcev več besedo Arhivu Republike Slovenije,
               da pojasni nekatera vprašanja. Izvolite.</p>
            </sp>
            <sp xml:id="SDT7-Skupna-2014-11-07.sp35">

               <speaker>MAG. TATJANA HAJTNIK:</speaker>

               <p>Ja, hvala za besedo.</p>
               <p>Jaz se še enkrat opravičujem, ker sem bila očitno predolga ampak opažam pa, da očitno
               nisem dosegla svojega namena. Ampak bi pa rada. Ne čisto strokovno zato bi rada
               izkoristila možnost, da pojasnim določena vprašanja, ki so se večkrat pojavila. Če
               začnem z razpoložljivostjo. Namreč verjetno ste izhajali samo iz gradiva, ki ga imate
               ne vem, če ste se poglobili v samo strategijo kjer je ta termin pojasnjen. Namreč ta
               razpoložljivost gradiva, ki jo omenjamo je tesno povezana z samo vzpostavitvijo
               infrastrukture. Zakaj gre. Če mi zapišemo v strategiji, da mora biti arhivsko gradivo
               v trenutku dostopno pomeni, da moramo tudi naše rezervne lokacije tako zgraditi. To
               pomeni, da rabimo dve rezervni lokaciji, ki sta one line, zakaj, zato, ker če
               primarna lokacija iz nekega neznanega razloga v tem trenutku. Bodisi požara, potresa,
               poplav ne vem kaj še vse, se uniči moramo mi zagotoviti, da bo to gradivo ves čas
               dostopno. Torej one line rezervna lokacija in to stane. Imamo, vemo, da imamo lahko
               one line lokacija kar pomeni, da je taka lokacija rezervna sposobna v trenutku
               prevzeti funkcijo primarne lokacije in seveda v tem primeru je gradivo lahko takoj
               dostopno. Vendar se moramo zavedati dokler je na primarni lokaciji vse okej bo to
               gradivo dostopno, tisto, ki bo v tem sistemu, elektronskem gradivu govorim. Kar se
               tiče strojne berljivosti digitalnega gradiva, strojna berljivost je ena večjih
               stvari, ki se ureja že s samim zakonom. Namreč zelo veliko tveganje digitalnega
               gradiva je ravno strojna berljivost dokumentov skozi čas. Formati se spreminjajo zato
               že sam predpis, sam zakon določa, da je treba digitalno gradivo, ki se shrani nad 5
               let pretvarjati v formate,ki so primerni za dolgoročno hrambo. To pomeni, da bo
               zagotovljena ta strojna berljivost teh dokumentov ves čas hrambe. In to je ena izmed
               zahtev, ki se pojavlja potem tudi v zahtevah ravnanja s tem gradivom, ko je bilo prej
               izpostavljeno, da smo morda skozi zakon v določenih zahtevah prezahtevni. Kar se tiče
               10 zaposlenih, absolutno pozdravljam mišljenje, da je to premalo. Se strinjam, tam
               smo postavili, da je to minimalno 10 ljudi, ki bi moralo biti zato. Kar se tiče
                  seveda je pa
               pozdravno, če jih bo mogoče več. Danes vendarle govorimo o zelo majhnem številu, ki
               se s tem problemom ukvarjajo in si želimo, da bi bilo to število večje. Kar se tiče
               znanja informacijskega pri naših kolegih arhivistih. Glejte jaz bi to tako
               komentirala, jaz sem informatik nisem arhivist. Ni nujno, da, če znamo svoj
               računalnik prižgati, ko pridemo v službo, da imamo že zato informacijska znanja. Jaz
               nisem govorila o tem, danes vsi znamo rokovati z računalniki, znamo si ga prižgati,
               znamo ga zagnati, znamo uporabljati celo aplikacije. Glejte jaz govorim o specialnih
               znanjih, ki so dejansko znanje informatika, ki pomaga potem arhivistu prevzeti neke
               podatke. Recimo tipičen primer je bil glejte mi smo pred parimi mesci prevzeli
               plebiscit kot primer neke pomembne, neke uradne baze podatkov in je to zdaj pri nas.
               Mi ob takem prevzemu ne vzamemo aplikacije, ne vzamemo okolja v katerem je taka
               aplikacija delovala zato, ker je to že zdavnaj dokazano, da so to predrage rešitve.
               Ne moremo vzdrževati tekočih sistemov kako bi vzdrževali sisteme, ki so stari.
               Plebiscit izhaja iz leta 1990. Vzeli smo samo podatke in vzeti samo podatke in jih
               potem zagotoviti še naprej možnost uporabe teh podatkov je pa znanje, ki zahteva
               močna znanja informatikov in ne vidimo racionalnosti v tem, da bomo arhiviste
               izšolali v informatike. Zato je potreba sinergija. Že zdavnaj je bilo, da mora pač
               kako je že tisto kovač naj sodi. Ja, ne saj veste. In o tem sem jaz govorila. Rabimo
               ljudi s takimi znanji, vsakdo obvladuje svoje področje, skupaj zmoremo.</p>
               <p>Torej dajmo ločiti, da samo prižgati računalnik in uporabljati neke že izdelane
               rešitve ne pomeni, da imam informacijska znanja. Pa se opravičujem nočem biti
               žaljiva, nobenega nočem podcenjevati vendar iz izkušenj vam govorim, da je to na tak
               način potrebno. Tudi sicer mislim, da ne govorimo o neusklajenosti med nami,
               strategija je bila usklajena med nami, strategija poteka, naš namen je bil, da
               povemo, da pač za realizacijo tega je potrebna strpnost in podpora vseh nas, da bomo
               prišli do končnih rešitev in se res resnično trudimo, da bomo to dejansko izvedli.
               Zdaj ne vem, če sem še. Bilo je zelo veliko vprašanj ne vem, če sem karkoli
               spustila.</p>
               <p>Ja, morda bi izpostavila še tole. Arhivsko gradivo se po zakonu ohranja v svoji
               izvorni obliki. Če je arhivsko gradivo v izvorni obliki v papirni oblik se ohranja v
               tej obliki, ne glede na to, če se to gradivo digitalizira. Digitalizacija tega
               gradiva pomeni, torej ta digitalna slika pomeni zgolj uporabniško ali varnostno
               kopijo. Ohranja se še vedno papir. To pomeni, da tudi vprašanje ali se bo s tem
               zmanjšalo papirno skladišče arhivskega gradiva. Ne, ne bo se, verjetno saj po teh
               vedenjih, ki jih imamo danes. Omogočila bo pa seveda uporabo tega gradiva pač v tej
               digitalni obliki, kar pomeni dostopnost večjih koncev kateremkoli času in podobno. S
               tem, da se ohranja izvorna oblika tistih dokumentov, ki so sicer lahko tudi v slabšem
               stanju, v fizični obliki. Jaz bi opozorila, da se ne smemo, da ne smemo mešati pojma
               digitalizacija pa izvorno digitalno gradivo. Digitalizacija pomeni, da ima v ozadju
               še papirno gradivo v tem trenutku vsaj med tem, ko pri izvornem gradivu tega ni.
               Zato, ker ti primeru, ko so bili sedaj prikazani morda potem se malce odmikajo od
               tistega kar, o čemer smo govorili. Govorili smo, da se v tem trenutku želimo zelo
               potruditi, da bomo ohranili digitalno gradivo. Tisto, ki je samo v tej obliki, to je
               bil pač poudarek tega projekta pravzaprav. Čeprav drži, da v tem sistemu, ki ga
               gradimo bo to seveda hranilo digitalizirano gradivo. Tako, da mogoče ta del malce
               bolj pa še to kar je bilo danes izpostavljeno, da zelo natančno določamo kako je
               treba ravnati z E računi. To žal ne moram povedati, da ne, to ni naša pristojnost ni
               naša domena. Skozi predpise, ki smo, ki so nekako sprejeti in so šli čez različne
               procedure v tej državi je pač treba skrbeti za dokumentarno gradivo. Del tega
               dokumentarnega gradiva je tudi arhivsko gradivo in poudarek je seveda na ohranjanju
               arhivskega gradiva,
               torej na tistem delu arhivskega gradiva in vse, kar je določeno s predpisi je
               določeno, so določeni ukrepi, ki jih je potrebno sprejeti, da zagotavljamo
               uporabnost, dostopnost, celovitost tega grdiva, tega digitalnega gradiva. Nikakor pa
               podrobno ne opredeljujemo kako je potrebno s posameznim tipom gradiva sploh ravnati
               ampak samo kako ga ohraniti. Poudarek je v resnici na informacijski varnosti,
               zagotavljanje dostopnosti do tega gradiva, zagotavljanje revizijske sledi nad
               spremenljivostjo tovrstnega gradiva in podobno.</p>
               <p>Morda sem kakšen odgovor še spregledala, se opravičujem pa če je potrebno mi ga pa
               seveda še enkrat zastavite. Hvala lepa.</p>
            </sp>
            <sp xml:id="SDT7-Skupna-2014-11-07.sp36">

               <speaker>PREDSEDNIK DR. DRAGAN MATIĆ:</speaker>

               <p>Hvala lepa.</p>
               <p>Gospod Trček, besedo imate.</p>
            </sp>
            <sp xml:id="SDT7-Skupna-2014-11-07.sp37">

               <speaker>DR. FRANC TRČEK (PS ZL):</speaker>

               <p>Se opravičujem, bom zelo kratek, prej sem pozabil vprašanje seveda, ki se mi zdi tudi
               ključno… Programska oprema, odprtokodnost ali ne? Samo ta odgovor, hvala.</p>
            </sp>
            <sp xml:id="SDT7-Skupna-2014-11-07.sp38">

               <speaker>MAG. TATJANA HAJTNIK:</speaker>

               <p>Seveda. Poglejte, mi kupujemo v okviru teh sredstev, kar smo do zdaj dobili,
               e-repozitorij, ki je odprta koda. Tako da mi seveda to maksimalno podpiramo tam, kjer
               je mogoče, vedno pa ni mogoče, recimo v programski opremi, ki jo mi zdaj sami
               razvijamo, to so unikatne rešitve, ki jih je tudi v svetu zelo malo ali pa so zelo
               pomanjkljive in ravno zato je tudi evropska komisija razpisala zdaj ta projekt, pri
               kateremu smo startali, kjer razvijamo ta orodja. Tisto kar pa je, recimo
               e-repozitorij, konkretno Fedora<stage>/?/</stage> in podobno je pa seveda tisto, kar uporabimo, ker
               je seveda stroškovno bolj ugodno.</p>
            </sp>
            <sp xml:id="SDT7-Skupna-2014-11-07.sp39">

               <speaker>PREDSEDNIK DR. DRAGAN MATIĆ:</speaker>

               <p>Hvala tudi za to pojasnilo.</p>
               <p>Ker ni več razpravljavcev zaključujem razpravo in predlagam, da sprejmemo sklepe, ki
               so vam bili posredovani. Ker so sklepi pred vami, v pisni obliki, štejem, da jih ni
               potrebno brati na glas in tudi štejem, da jih lahko sprejmemo v paketu, razen če kdo
               temu nasprotuje? Prehajamo na glasovanje… Gospod Trček, prosim.</p>
            </sp>
            <sp xml:id="SDT7-Skupna-2014-11-07.sp40">

               <speaker>DR. FRANC TRČEK (PS ZL):</speaker>

               <p>Spet se moram oglasiti… Jaz sem te sklepe bral in zlasti tretji, četrti sklep se mi
               roki zdijo predolgi. Šest mescev, eno leto, zdi se mi, da bi se to dalo hitreje. <stage>/
               Nerazumljivo./</stage> pa sem si tukaj napisal penezi pa veliki vprašaj. Saj ti sklepi so
               dobronamerni ampak, če ne najdemo sredstva je to… To je približno kot otrokom reči
               pazi da ne padeš v lužo ampak…</p>
               <p>Skratka ne bom zdaj amandmiral oziroma nove sklepe predlagal ampak ti roki se mi
               zdijo absolutno predolgi. Hvala.</p>
            </sp>
            <sp xml:id="SDT7-Skupna-2014-11-07.sp41">

               <speaker>PREDSEDNIK DR. DRAGAN MATIĆ:</speaker>

               <p>Hvala tudi za to pripombo.</p>
               <p>Prehajamo k glasovanju. Odbor za kulturo ima glasovalne naprave, številke ima od ena
               do dvajset.</p>
               <p>Glasujemo, kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Predajam besedo gospe Mirjam Bon Klajnšček.</p>
            </sp>
            <sp xml:id="SDT7-Skupna-2014-11-07.sp42">

               <speaker>PREDSEDNICA MAG. MIRJAM BON KLANJŠČEK:</speaker>

               <p> Hvala lepa.</p>
               <p>Predlagam, da Odbor za izobraževanje, znanost, šport in mladino sprejme naslednje
               sklepe, ki so vam bili posredovani, kar v paketu. Se strinjate? Ja. Glasujete, Odbor
               za izobraževanje glasuje z napravami od enainštirideset do šestdeset… Ja?</p>
            </sp>
            <sp xml:id="SDT7-Skupna-2014-11-07.sp43">

               <speaker>DR. FRANC TRČEK (PS ZL):</speaker>

               <p>Se opravičujem, sem nadomestni član odbora in nisem dobil še glasovalne naprave. Imam
               dve, nimam pa še tretje, ker sem troedini. 
               </p>
            </sp>
            <sp xml:id="SDT7-Skupna-2014-11-07.sp44">

               <speaker>PREDSEDNICA MAG. MIRJAM BON KLANJŠČEK:</speaker>

               <p> Torej, glasujemo z napravami od enainštirideset do šestdeset.</p>
               <p>Glasujemo, kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Odbor je sklepe sprejel. Hvala. </p>
               <p>Besedo predajam gospe Kozlovič.</p>
            </sp>
            <sp xml:id="SDT7-Skupna-2014-11-07.sp45">

               <speaker>PREDSEDNICA MAG. LILIJANA KOZLOVIČ:</speaker>

               <p>Odbor za notranjo politiko, javno upravo in lokalno samoupravo, prehaja na glasovanje
               in sicer s številkami od enaindvajset do štirideset, B sistem.</p>
               <p>Glasujemo, kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam da so bili predlagani sklepi sprejeti soglasno.</p>
            </sp>
            <sp xml:id="SDT7-Skupna-2014-11-07.sp46">

               <speaker>PREDSEDNIK DR. DRAGAN MATIĆ:</speaker>

               <p>S tem zaključujem trojno sejo odborov in se vsem navzočim zahvaljujem za njihovo
               udeležbo.</p>
            </sp>
            <sp xml:id="SDT7-Skupna-2014-11-07.sp47">

               <speaker>PREDSEDNICA MAG. LILIJANA KOZLOVIČ:</speaker>

               <p>Torej, člani Odbora za notranjo politiko nadaljujemo predvidoma čez deset minut, tako
               kot je bilo v sklicu navedeno, kar v tej sobi. <stage type="time">Seja se je zaključila 7. novembra
                  2014 ob 14.31.</stage>
               </p>
            </sp>
         </div>
      </body>
   </text>
</TEI>