<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZNZJUILS-redna-1-2014-10-22">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">EE5D4A9094661AE1C1257D630024ABB9</idno>
               <idno type="custom" subtype="day">780691709EC99808C1257D7A002A3064</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=780691709EC99808C1257D7A002A3064</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZNZJUILS-redna-1-2014-10-22.OZNZJUILS" n="1">
               <name>redna seja</name>
               <date when="2014-10-22"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZNZJUILS-redna-1-2014-10-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZNZJUILS-redna-1-2014-10-22.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA NOTRANJE ZADEVE, JAVNO UPRAVO  IN LOKALNO SAMOUPRAVO</stage>
            <stage type="session">1. seja</stage>
            <stage type="date">(22. oktober 2014)</stage>
            <stage type="chairman">Sejo je vodila mag. Lilijana Kozlovič, predsednica odbora.</stage>
            <stage type="time">Seja se je pričela ob 9.01. </stage>
            <stage type="mag"/>


            <sp xml:id="SDT7-OZNZJUILS-redna-1-2014-10-22.sp1">

               <speaker>PREDSEDNICA MAG. LILIJANA KOZLOVIČ:</speaker>

               <p> Spoštovani. Pričanjem 1. redno sejo Odbora za notranje zadeve, javno upravo in
               lokalno samoupravo.</p>
               <p>Vse članice in člane odbora in tudi vabljene prav lepo pozdravljam.</p>
               <p>Obveščam vas, da so določeni člani zadržani in se udeležujejo seje drugi s
               pooblastili in sicer je poslanka Jenko Jana je odsotna in jo s pooblastilom nadomešča
               Uroš Prikl, nadalje Bojana Muršič je prav tako odsotna in jo nadomešča s pooblastilom
               Andreja Katič, dr. Dragan Matić je odsoten in ga nadomešča Vojka Šergan. Sočasno so
               me tudi obvestili, en član iz SMC, pa tudi predstavnik Državnega sveta, da so
               zadržani zaradi prometa in se bodo nekoliko kasneje priključili v samo sejo, tako da
               predlagam, da sejo nadaljujemo, pa seveda do glasovanja oziroma da jim potem damo
               besedo, ko se priključijo.</p>
               <p>Ker k dnevnemu redu seje ni bilo predlogo za razširitev oziroma za umik točke je
               določen dnevni red, tako kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA – OBRAVNAVA LETNEGA POROČILA INFORMACIJSKEGA
                  POOBLAŠČENCA ZA LETO 2013, KI JE OBJAVLJENA NA SPLETNIH STRANEH DRŽAVNEGA ZBORA,</title> v Poročevalcu z dne 18. 5. 2014.</p>
               <p>Kot gradivo ste prejeli še mnenje Državnega sveta z dne 16. 10. 2014. K tej točki
               dnevnega reda smo povabili informacijskega pooblaščenca in sta prisotna namestnica
               Rosana Lemut Strle in Žavcar Alenka, ki jo lepo pozdravljam, potem povabljeni z
               Ministrstva za javno upravo, prisotni sta Renata Zatler in Mateja Prešeren, ki jo
               prav tako lepo pozdravljam, potem z Ministrstva za pravosodje je gospod Darko Stare,
               pozdravljeni in iz Državnega sveta Rajko Fajt, ki se bo nekoliko kasneje priključil,
               zaradi ovir v prometu. Navedeno poročilo je v Državnem zboru v obravnavo predložil
               informacijski pooblaščenec na podlagi 14. člena Zakona o informacijskem pooblaščencu.
               Odbor za notranje zadeve, javno upravo in lokalno samoupravo pa ga kot matično
               delovno telo obravnava na podlagi četrtega odstavka 41. člena Poslovnika. Pričenjamo
               obravnavo predloženega poročila, ki se v skladu s četrtim odstavkom 41. člena
               Poslovnika opravi le na matičnem delovnem telesu, razen, če matično delovno telo
               predlaga obravnavo na seji Državnega zbora. Besedo dajem predstavnici informacijskega
               pooblaščenca za dopolnilno obrazložitev. Izvolite. <stage type="mag"/>
               </p>
            </sp>
            <sp xml:id="SDT7-OZNZJUILS-redna-1-2014-10-22.sp2">

               <speaker>ROSANA LEMUT STRLE:</speaker>

               <p>Hvala lepa. Lep pozdrav. Poročilo ste prejeli tako da v tej kratki predstavitvi
               poskušam narediti en povzetek informacij, ki so zajete v tem poročilu. Mogoče najprej
               z vidika varstva osebnih podatkov, veste, da je pooblaščenec na tem področju tako
               inšpekcijski organ je pritožbeni organ, kadar posameznik ne dobi, zavezanec
               upravljavec ne omogoči seznanitve z lastnimi podatki in smo tudi prekrškovni
               organ.</p>
               <p>Če lahko malo statistike navržem: inšpekcijskih postopkov je med 650-670, zdaj že kar
               konstantno nekaj let, prekrškovnih seveda bistveno manj, to si štejemo za uspeh, zato
               ker v glavnem že v inšpekcijskem postopku nekako uspemo zagotoviti spoštovanje zakona
               in se potem običajno zadovoljimo z nekim opozorilom tako da sankcije v posebnem
               prekrškovnem postopku niti ni potrebna. Lani smo recimo izrekli samo 36 glob. Zelo
               aktivni smo na področju svetovanje pri varstvu osebnih podatkov, na leto izdamo okoli
               2500 mnenj še vedno. Če se spomnite, pooblaščenec je lani obeležil 10. obletnico
               svojega delovanja, pa še vedno po 10-ih letih, prejmemo zelo veliko vprašanj in
               seveda tudi z veseljem svetujemo ljudem, saj mislimo, da je ta naša preventivna vloga
               zelo pomembna. Če bi že želela izpostaviti kakšno vsebinsko zadevo na področju
               varstva osebnih podatkov, potem bi omenila dve zahtevi za oceno ustavnosti, ki smo jo
               vložili v letu 2013, pooblaščenec mora, sme vložiti zahtevo za oceno ustavnosti iz …
               <stage>/ nerazumljivo /</stage>… postavko, torej voditi moramo inšpekcijski postopek v zvezi z nekim
               problemom in v inšpekcijskem postopku ugotoviti, da posameznikom, posamezniku,
               odvisno koliko jih je vpletenih, glede na veljavno zakonodajo, ne bomo mogli
               zagotoviti varstva osebnih podatkov. Samo v tem primeru lahko vložimo zahtevo za
               oceno ustavnosti, to smo lani naredili, kot sem že rekla v dveh primerih, prvi primer
               je bil Zakon o davčnem postopku, veste, da je novela prinesla javno objavo
               neplačnikov in nepredlagateljev obračunov. Seveda se varstvo osebnih podatkov raztega
               zgolj na posameznike, tako je bila zahteva za oceno ustavnosti vložena zgolj glede
               objav neplačnikov in nepredlagateljev obračunov, ki so posamezniki. Torej pooblastilo
               pooblaščence se seveda ne raztezajo na samostojne podjetnike, ne na pravne osebe, pač
               pa čakamo na to, kaj bo Ustavno sodišče reklo glede te objave, ko gre za
               posameznika.</p>
               <p>Druga zahteva za oceno ustavnosti zakona je bila vložena na Zakon o elektronskih
               komunikacijah. O tej je Ustavno sodišče že odločilo. Šlo je za zahtevo, da se
               razveljavi del Zakona o elektronskih komunikacijah, ki odreja obvezno hrambo tako
               imenovanih prometnih podatkov, torej vsak naš klic, vsaka naša elektronska pošta, SMS
               sporočilo, MMS sporočilo pušča elektronsko sled. Po evropski direktivi je vsaka
               država članica morala implementirati tovrstno obvezno hrambo prometnih podatkov za
               namene kazenskih postopkov, za namene varnosti države, tudi Slovenija je
               implementirala to direktivo, tako da so operaterji obvezno hranili 8 mesecev prometne
               podatke v zvezi z internetnim prometom in 14 mesecev prometne podatke v zvezi z
               drugimi elektronskimi komunikacijami, telefonijo predvsem. Ni odveč povedati, da je
               recimo sodišče Evropske unije tudi razveljavilo še pred odločitvijo našega Ustavnega
               sodišča, evropsko direktivo, ki je državam članicam nalagala, da uredijo tovrstno
               obvezno hrambo, najbrž tudi nekoliko … <stage>/ nerazumljivo /</stage> razveljavitve te evropske
               direktive in pa na pobudo pooblaščenca s to zahtevo za oceno ustavnosti je tudi naše
               Ustavno sodišče razveljavilo del Zakona o elektronskih komunikacijah, ki je odrejal
               obvezno hrambo teh prometnih podatkov in naložilo operaterjem tudi izbris do trenutka
               izdaje odločitve shranjenih podatkov. To bi bilo na področju varstva osebnih
               podatkov.</p>
               <p>Če na hitro še nekaj o dostopu do informacij javnega značaja, tu je pooblaščenec
               pritožbeni organ, svetovalna vloga je na Ministrstvu za notranje zadeve, zdaj javno
               upravo. V letu 2013 smo prejeli na področju dostopa do informacij 610 pritožb, kar je
               nekako precej konstantna številka glede na pretekla leta. Malo razočarani smo, ker je
               več kot polovica prejetih pritožb kar 339, še vedno vloženih, zaradi tako imenovanega
               molka organa prve stopnje. Po vseh teh letih menimo, da je to nesprejemljivo. Organ,
               ki je zavezan odločati po Zakonu o dostopu do informacij javnega značaja mora
               odločiti. Lahko seveda zahtevo zavrne, potem bo vsebinska <stage type="mag"/> <stage>(nadaljevanje)</stage> presoja tudi na koncu pri pooblaščencu. Ne sem pa je
               ignorirati. Žal nam je, da se to še vedno tako v visokem deležu dogaja, da še vedno
               prejmemo toliko pritožb zaradi molka.</p>
               <p>Če bi sedaj izpostavila mogoče še kakšno vsebinsko odločitev na področju dostopa do
               informacij do javnega značaja, potem bi izpostavila odločbo pooblaščenca in kasnejšo
               sodbo Upravnega sodišča, ki je našo odločbo potrdila, o razkritju rezultatov na
               maturi. Mogoče se boste spomnili, da je potem na podlagi teh podatkov, ki so bili
               razkriti javnosti, bila narejena neka raziskava, deležna hudih kritih. Vendar bi rada
               poudarila, da stališče pooblaščenca, da morajo biti ti podatki dostopni javnosti nima
               zveze z neko konkretno raziskavo. Vsak raziskovalec je odgovoren za metodologijo, ki
               jo uporabi, za rezultate, ki iz tega pridejo. Za nas je pomembno, da so podatki, ki
               so bili zgolj statistični in analitični po posameznih srednjih šolah dostopni
               javnosti. Skratka, ne vidimo nobenih ovir, da ne bi bilo tako. In druga vsebinsko
               pomembna zadeva s področja dostopa do informacij javnega značaja je bila gotovo
               razkritje magnetogramov zaslišanj pred Komisijo za preprečevanje korupcije v primerih
               takrat še Janeza Janše, predsednika največje opozicijske stranke in pa gospoda Zorana
               Jankovića, župana občine Ljubljane, tudi predsednika zelo velike parlamentarne
               stranke. Tudi to naše razkritje, ki sicer ni bilo preizkušeno na Upravnem sodišču,
               ampak je organ sledil odločitvi pooblaščenca, je bilo zelo odmevno.</p>
               <p>Ostale vsebine ne bi podrobno komentirala. Smo pa seveda pripravljene s kolegico
               odgovoriti na vprašanja, če bi se v razpravi pojavila. Hvala.</p>
            </sp>
            <sp xml:id="SDT7-OZNZJUILS-redna-1-2014-10-22.sp3">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala, gospa Lemut Strle za vašo dopolnilno obrazložitev. Besedo dajem Ministrstvu za
               javno upravo. Izvolite, gospa Renata Zatler.</p>
            </sp>
            <sp xml:id="SDT7-OZNZJUILS-redna-1-2014-10-22.sp4">

               <speaker>RENATA ZATLER:</speaker>

               <p>Hvala za besedo, predsedujoča. Jaz bi uvodoma pohvalila sodelovanje ministrstva
               pristojnega za javno upravo z informacijskim pooblaščencem. Obojestransko so v
               lanskem letu sploh potekala zelo intenzivno sodelovanje na področju spremembe oziroma
               novele zakona o dostopu do informacij javnega značaja. Odlično je tudi sodelovanje na
               področju drugih aktivnosti, ki so povezane sedaj z implementacijo v letošnjem letu
               tega pomembnega zakona, ki je razširil krog zavezancev za dostop do informacij
               javnega značaja tudi na podjetja v lasti države in lokalnih skupnosti. Dejansko na
               kratko povedano, aktivnosti so intenzivne za implementacijo, še posebej najnovejša
               aktivnost je povezana z vzpostavitvijo registra zavezancev za dostop do informacij
               javnega značaja, kar je spet novost zakona, ki zavezuje AJPES, da ta register
               vzpostavi s pomočjo organov, kot so ministrstva, občine, ki bodo seveda te
               institucije, ki so dolžne posredovati informacije javnega značaja tudi v register
               prijavile. Tako bo vsem lažje, ko bomo vsi na enem mestu imeli seznam vseh zavezancev
               za dostop do informacij javnega značaja.</p>
               <p>Tudi nas skrbi ta velik odstotek oziroma velika številka, ki je povezana z molkom.
               339 postopkov pritožb. Ocenjujemo pa, da je teh pritožb največ v delu, ki se nanaša
               na javni sektor, ne toliko na ožjo državno upravo. Vsekakor so ti podatki
               zaskrbljujoči, vendar bi ocenila to, da smo mi na ministrstvu ravno v lanskem letu
               izvedli par usposabljanj, dali tudi natančna navodila tudi v širšem javnem sektorju
               na kaj, kakšne so obveznosti vseh institucij v odnosu do izvajanja zakona o dostopu
               informacij javnega značaja. Tako, da napor z naše strani poleg informacijskega
               pooblaščenca seveda je bil dodaten. Ocenjujemo, da seveda moramo z usposabljanjem,
               predvsem v javnem sektorju, nadaljevati, ne toliko v ožjem delu državne uprave, kot v
               tem širšem delu. Bomo pa seveda to skupaj z informacijskim pooblaščencem tudi v
               letošnjem letu intenzivno nadaljevali. Seveda bodo še aktivnosti potekale v letošnjem
               letu tudi na postopkih ponovne uporabe informacij javnega značaja, ker tu ocenjujemo,
               da smo še vseeno naredili premalo. Potrebno bo pa tudi implementirati direktivo o
               ponovni uporabi, tako da bo tudi na tem področju intenzivnost z informacijskim
               pooblaščencem toliko še bolj intenzivno tekla. <stage type="mag"/><stage>(nadaljevanje)</stage> Skratka, lahko rečem, da se v celoti strinjamo tudi z
               ugotovitvami informacijskega pooblaščenca in da si želimo še naprej tako dobro
               sodelovanje. Hvala.</p>
            </sp>
            <sp xml:id="SDT7-OZNZJUILS-redna-1-2014-10-22.sp5">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam, gospa Zatler.</p>
               <p>Besedo dajem Ministrstvu za pravosodje. Gospod Stare, izvolite.</p>
            </sp>
            <sp xml:id="SDT7-OZNZJUILS-redna-1-2014-10-22.sp6">

               <speaker>DARKO STARE:</speaker>

               <p>Gospa predsedujoča, hvala za besedo. Lep pozdrav vsem skupaj!</p>
               <p>Tudi po mnenju Ministrstva za pravosodje je delo v obravnavanem obdobju, ki ga je
               opravil informacijski pooblaščenec, tako po obsegu kot kakovosti zelo obsežno in
               dobro in ga zelo jedrnato izraža oziroma odraža tudi obravnavano poročilo.</p>
               <p>Informacijski pooblaščenec je v letu 2013 po mnenju Ministrstva za pravosodje opravil
               zelo pomembno delo in tako prispeval tako k zaščiti kot uveljavljanju človekovih
               pravic, ki so v njegovi pristojnosti. Pomembno pa je prispeval tudi k zagotavljanju
               in krepitvi transparentnosti delovanja vseh subjektov javnega sektorja. Iz tega
               razloga njihove napore in opravljeno delo pozdravljamo in pričakujemo, da bo z enako
               intenziteto in obsegom delo potekalo tudi v prihodnje. Velik obseg uspešnosti in
               strokovnost njihovega dela po našem mnenju pritrjujejo tudi sodne odločbe zoper
               njihove odločitve, ki so v veliki večini potrdile pravilnost njihovih odločitev. In
               to samo kaže, da je delovanje informacijskega pooblaščenca zelo uspešno in
               učinkovito. Z vidika Ministrstva za pravosodje bi pa rad posebej pohvalil tudi
               njihovo samoiniciativnost in tvornost sodelovanja z Ministrstvom za pravosodje pri
               pripravi posameznih predlogov zakonov, tako s področja, ki zadeva pristojnosti
               informacijskega pooblaščenca, kot drugih področij, kjer se vsebine posameznih
               predpisov vežejo na človekove pravice, in tudi pristojnosti informacijskega
               pooblaščenca.</p>
               <p>Iz vseh navedenih razlogov Ministrstvo za pravosodje v celoti podpira obravnavano
               poročilo. Hvala lepa.</p>
            </sp>
            <sp xml:id="SDT7-OZNZJUILS-redna-1-2014-10-22.sp7">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala tudi vam.</p>
               <p>Ker predstavnika Državnega sveta še ni, prejeli pa smo mnenje Državnega sveta,
               predlagam, da mu damo besedo, če se nam pridruži kasneje.</p>
               <p>Zdaj dajem besedo članicam in članom odbora. Gospod Trček, izvolite.</p>
            </sp>
            <sp xml:id="SDT7-OZNZJUILS-redna-1-2014-10-22.sp8">

               <speaker>DR. FRANC TRČEK (PS ZL):</speaker>

               <p>Hvala za besedo.</p>
               <p>Hvala za poročilo. Priznam, da mi je malo že dolgčas, da sem vedno prvi, ki roko
               dviguje. Vzel si bom kar nekaj časa, ker gre za pomembno tematiko. Evo, nisem
               slučajno Financ danes s sabo prinesel, "Nedotakljive zlorabe, absurdno varstvo
               osebnih podatkov". Moramo se pač zavedati, da je to neko področje, ki bo na tapeti in
               še vedno bolj na tapeti. Drugo dejstvo je pa tudi, da sem se s tem kar nekaj ukvarjal
               pred prihodom v politiko.</p>
               <p>Institut – bom sklanja, spregal in pregibal kar v ženski obliki – informacijske
               pooblaščenke vidim zlasti na tem delu informacij javnega značaja kot del zelo
               pomembnega trojčka, ki mu mogoče namenjamo premalo pozornosti, sestavlja ga seveda še
               KPK plus Računsko sodišče. Žal, en del tega trojčka ima trenutno več težav, se več
               ukvarja sam s seboj kot pa s tem, kar naj bi bilo njegovo poslanstvo, verjetno na
               veselje neke stare politike. Zdaj moram reči malo profesorsko – seveda so vse družbe
               informacijske, Emanuel Kastelic bi pa rekel, "mi pa zdaj živimo v informatični
               družbi." Kar se navsezadnje kaže tudi, če gremo brat poročilo, zlasti, recimo, točka
               2.1., pristojnosti informacijske pooblaščenke, od 17. strani naprej. Vidimo, da
               skoraj imate, ne bom rekel, ravno na letni osnovi, ampak vsakih nekaj let se obseg
               dela povečuje in poglablja. In tu bo potem neko moje prvo vprašanje. Jaz vem, da smo
               "zazujfani", ampak zdi se mi, da bi ta ZUJF morali tudi malo bolj pametno začeti
               premišljati in razmišljati. Ko gledam sestavo organa, vidim, da imate samo dva
               raziskovalca ali dve raziskovalki. Glede na obseg dela, ki ga imate, se mi to zdi
               nedopustno, evo, sem napisal tule gor. Zdaj bi rad odgovor z vaše strani v zvezi s
               kadrovsko popolnjenostjo ali nepopolnjenostjo. Dobro, lahko je tu odgovor delno, da
               raziskave dobite zunaj, da se brifirate <stage type="mag"/><stage>(nadaljevanje)</stage> s strani mednarodnega sodelovanja in tako naprej, ampak
               še vedno vztrajam na tem, da je to absolutna podhranjenost organa na ravni
               raziskovalne dejavnosti.</p>
               <p>Če grem zdaj malo naprej čez celo zadevo. Že sami ste omenjali molk organov, ki je še
               vedno polovičen. In kot navajate v poročilu, je razlog za ta molk nepoznavanje
               zakona, po drugi strani, kot to lepo zapišejo v poročilu Državnega sveta, zlasti na
               ravni lokalnih skupnosti obremenjenost. Zdaj imamo razširitev teh akterjev, ki po
               noveliranem zakonu morajo sodelovati v dajanju tovrstnih podatkov. In drugo vprašanje
               je, seveda, kako boste presekali oziroma kako bomo presekali – imamo tudi tu dve
               resorni ministrstvi, ki sta s tem povezani – ta molk. Kako bomo zmanjševali molk,
               zelo preprosto vprašanje. Se pa seveda zavedam, glejte, če greste pogledat lokalne
               skupnosti, slovenske občine zlasti v tej razdrobljenosti, da številne občine so
               dejansko tudi kadrovsko podhranjene za, če se izrazim v angleščini, "on time" oziroma
               v skladu z zakonom podajanje odgovorov. Tu sem si nekaj zapisal, ko sem to poslušal,
               razširitev zavezancev informacij javnega značaja, sem si zapisal, ali občine to sploh
               zmorejo. Pa da ne govorim samo o občinah, verjetno tudi pride notri, recimo, kakšen
               muzej, ki ima toliko in toliko zaposlenih, pa bo nekdo hotel imeti informacijo, ki je
               po tem zakonu potrebna, nujna.</p>
               <p>Neko drugo zelo pomembno področje, kjer bom tudi prosil za malo razsvetlitve, je pa
               področje javnega naročanja, področje, ki bo verjetno vedno bolj pod drobnogledom.
               Dobro veste, da se Združena levica zavzema za tako imenovano politiko odprtih knjig.
               In če se sploh dotaknem tega prvega dela tega dvojčka vašega dela, v kolikšni meri je
               tu posledica nezadostne informiranosti, v kolikšni meri je posledica "zazujfanosti",
               kadrovske prikrajšanosti in v kolikšni meri je to tudi posledica nekoherentne ali
               slabe zakonodaje. Prosim, da mi odgovorite z vseh treh strani tu prisotnih.</p>
               <p>Če gremo na nek drug del, informacijski. Evo, tale članek tule konkretno, kolikor sem
               ga preletel, se nanaša na en problem, ki se mi zdi, da ga premalo odpiramo. Verjetno
               bi moralo biti tu prisotno še tretje resorno ministrstvo – pravica do zasebnosti na
               delovnem mestu. Nakazali ste zlasti, recimo, vprašanje službene elektronske pošte,
               elektronskega naslova. Ne vem, če se to ne dogaja celo v tej stavbi. Zdaj smo imeli
               menjave, kar nekaj ljudi je stavbo zapustilo, kako to poteka. In me zanima tovrstna
               preverba, kaj bomo storili v tej smeri. Nekje vmes sem tudi bral poročilo raziskave,
               kjer se malo hvalimo, kako smo v Sloveniji zelo ozaveščeni o teh zadevah. Jaz kot
               dober laik za to področje se nekako ne bi ravno strinjal s tem.</p>
               <p>V oko bijoče je tudi v poročilu dejstvo – ampak verjetno bo kolega Bojan več o tem
               debatiral – nova pooblastila organom pregona. Kazenski postopki, kjer se izkaže, če
               citiram, da "v 31 primerih je to storil brez potrebne odredbe sodišča in v 30% pisnih
               zahtevkov ni kvalificiral obravnave kaznivega dejanja," gre za pridobivanje nekih
                  informacij<stage type="mag"/><stage>(nadaljevanje)</stage> v
               kazenskih postopkih. Kako je zdaj s tem? Ali se ta zadeva v letošnjem letu kaj
               izboljšuje? Zdaj neke te problematike piškotkov se nekako niti ne bi dotikal. Bi pa
               tu opozoril zlasti na vprašanje – evo, ker imamo spet na tapeti v medijih -,
               vprašanje novinarjev. Se mi zdi nedopusten ta molk v odnosu do, kot bi nekdo rekel,
               četrte veje oblasti.</p>
               <p>Tu bi nekako zaenkrat zaključil. Nekaj vprašanj sem vam nanizal, upam, da dobim
               odgovore. Hvala.</p>
            </sp>
            <sp xml:id="SDT7-OZNZJUILS-redna-1-2014-10-22.sp9">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala, gospod Trček.</p>
               <p>Boste takoj odgovorili ali gremo na naslednja vprašanja? V redu, potem imate besedo
               vi, gospod Vrtovec. Bomo en krog naredili, pa potem odgovorite.</p>
            </sp>
            <sp xml:id="SDT7-OZNZJUILS-redna-1-2014-10-22.sp10">

               <speaker>JERNEJ VRTOVEC (PS NSi):</speaker>

               <p>Spoštovana predsedujoča, kolegice in kolegi, lepo pozdravljeni!</p>
               <p>Sam imam tudi nekaj vprašanj oziroma kratko razpravo. V prvi vrsti želim izpostaviti
               tako imenovane zaostanke, o katerih poročilo ne poroča, letno poročilo tega ne
               zajema. Namreč, ob nastopu funkcije je nova informacijska pooblaščenka rekla, da se
               bo spopadala in bo ena izmed njenih primarnih nalog ta, da bo odpravila tako
               imenovane zaostanke. Zato bi zdaj vprašal, kakšno je dejansko stanje nerešenih zadev
               na dan nastopa funkcije nove informacijske pooblaščenke v primerjavi z današnjim
               dnem.</p>
               <p>Nadalje ima zelo pereč problem, in sicer področje kadrovanja oziroma kadrovsko
               vprašanje. Namreč, na 22. strani poročila beremo, da se je pripad zadev v letu 2013
               povečal, število zaposlenih pa se je zmanjšalo, s 33 na 32 oseb. Namreč, v letošnjem
               letu je na podlagi novele Zakona o dostopu do informacij javnega značaja
               informacijski pooblaščenec dobil še dodatne pristojnosti na področju dostopa do
               informacij javnega značaja, in sicer se je razširil krog zavezancev za dostop do
               informacij javnega značaja, se pravi, na javne zavode, javna podjetja, gospodarske
               družbe v večinski državni lasti oziroma lasti lokalnih skupnosti, DUTB in tako
               naprej. Torej, kakšni so dejansko vaši načrti na kadrovskem in finančnem področju za
               letošnje leto oziroma za leto 2015, ki prihaja, seveda, ob upoštevanju, da smo še
               vedno v času globoke gospodarske in finančne krize, da se Slovenija še vedno sooča z
               gospodarsko in finančno krizo in da je potrebno varčevanje na vseh ravneh, tudi pri
               vaši instituciji. Torej, kako boste obvladovali pripad zadev v primerjavi s to
               kadrovsko stisko.</p>
               <p>Imam še eno vprašanje, in sicer področje prekrškov, kar omenjate na strani 33, če se
               ne motim. V letu 2013 sta bila uvedena samo dva postopka o prekršku na področju
               dostopa do informacij javnega značaja, o tem jasno piše poročilo. Pri čemer pa je bil
               samo en postopek izrečen oziroma sankcioniran, samo en postopek je bil izrečen s
               sankcijo. Kako naj si poslanke in poslanci ali pa državljanke in državljani to
               razlagamo? Se pravi, ali da ni bilo, prvič, pogojev za uvedbo prekrškovnega postopka,
               se pravi, ta se uvede po uradni dolžnosti, če so podani zakonski znaki prekrška. Ali
               pa, drugič, da si informacijski pooblaščenec jemlje diskrecijsko pravico, da
               prekrškovnega postopka ne uvede, čeprav so podani vsi zakonski pogoji za to.
               Ponavljam, mi smo imeli samo eno sankcijo, samo o eni sankciji poročate, kjer je bil
               ta postopek dejansko sankcioniran. In se je treba vprašati, zakaj je temu tako.</p>
               <p>To je zaenkrat vse z moje strani, kjer bi želel odgovore.</p>
            </sp>
            <sp xml:id="SDT7-OZNZJUILS-redna-1-2014-10-22.sp11">

               <speaker>PREDSEDNICA MAG. LILIJANA KOZLOVIČ:</speaker>

               <p>V redu, hvala, gospod Vrtovec.</p>
               <p>Še gospod Gorenak, pa boste potem odgovorili.</p>
            </sp>
            <sp xml:id="SDT7-OZNZJUILS-redna-1-2014-10-22.sp12">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>No, ne vem, ali sem v uvodu preslišal ali ne, zakaj informacijske pooblaščenke ni
               tukaj. Ste povedali verjetno ali kako, ampak pričakoval bi, da bo ona tukaj, ker ona
               predstavlja poročilo. To poročilo se nanaša na leto 2013 in če bi <stage type="mag"/><stage>(nadaljevanje)</stage> bila tukaj prejšnja informacijska
               pooblaščenka, gospa Nataša Pirc Musar, bi bila moja razprava veliko daljša, nanašala
               bi se predvsem na politično pristranskost tega organa. Tako pa nje ni tukaj in je na
               nek način nesmiselno govoriti o teh zadevah. Omenil bom samo eno reč v zvezi s
               politično pristranskostjo informacijske pooblaščenke, vsaj v času Nataše Pirc Musar.
               Kako bo zdaj, ne vem - dajmo ji priložnost, obeti so pa slabi. Kar se tiče te
               politične pristranskosti, naj omenim en sam primer. Spomnili se boste volitev leta
               2011 in kakšne tone tistega materiala za tisk, ki je šel na račun Tomaža Majerja.
               Gospa Musarjeva je takrat zagnala vik in krik, tako da se je slišalo po moje tja do
               Londona ali pa še kam drugam. Zadevo je prijavila policiji in rekla, da je kaznivo
               dejanje in ne vem kaj vse. Policija je seveda reagirala takoj, saj se tudi spodobi,
               tako, v 12 urah ali pa v 24 urah, kar sicer ne velja za nekatere druge primere. Vsi
               časopisi so bili polni te situacije, vsi časopisi so bili polni napadanja SDS-a in
               tako naprej. In kakšen je bil rezultat – sodišče je zadevo zavrglo. Sodišče je zadevo
               zavrglo, ni se zgodilo nič, ocenili so, da ne gre za kaznivo dejanje. Vidite, to je
               tipičen primer, kako lahko informacijski pooblaščenec reagira politično. Nasprotna je
               ta situacija, ki je te dni, ko vemo, da naj bi, če to drži, podatek seveda spet iz
               medijev, naj bi bila pri vas izdana odločba, da mora Vlada Republike Slovenije
               razkriti tisti znameniti magnetograma samopredlaganja Bratuškove za evropsko
               komisarko. Zdaj, če je ta dokument izdan, če je ta zahteva izdana, potem jaz to
               pozdravljam, ker se mi zdi tudi normalno in prav, da državljani Republike Slovenije
               vedo, kaj je ta gospa počela, počela, preden nas je v Bruslju osramotila.</p>
               <p>Na splošno sta se mi utrnili še dve misli. Vi ste govorili o prekrškovnem postopku in
               neki diskrecijski pravici, da se ne uvede. Tudi sam mislim, da taka možnost obstaja,
               ampak ne obstaja samo tu, obstaja še kje drugje verjetno.</p>
               <p>In drugo, nekaj besed na splošno o neodvisnih organih. Republika Slovenija je ena
               tistih, ki ima, po mojem prepričanju, nisem pa tega štel, verjetno najvišje število
               tako imenovanih neodvisnih organov, nad katerimi ni nikogar, nad katerimi je bog in
               modro nebo. Gospod Trček je dni nazaj, sem videl na televiziji, rekel, da je pač
               treba posadko menjati na KPK, ker se je skregala in tako naprej, kar je zelo logično,
               in jaz tudi to pozdravljam, ampak izvedljivo pa ni, zaradi tega, ker je nad njimi bog
               in modro nebo, bog pa ne izdaja odločb in ne razrešuje, ampak ukrepa na kakšen drug
               način. In imamo s tem dejanski problem, po mojem mnenju. Zavezništvo Alenke Bratušek
               te dni vlaga serijo nekih zakonov, ki se nanašajo konkretno na Janšo, bom rekel,
               čeprav bodo veljali, če bodo sprejeti, za naprej, ne za nazaj. Da bi se pa kdo v tej
               državi spomnil in bi vzpostavil tudi mehanizme razreševanja odgovornih v teh tako
               imenovanih neodvisnih organih, tega pa nimamo. Zdaj smo priče tistim sporom na
               KPK-ju, ki so prišli v javnost, anonimna pisma, ki od tam prihajajo, govorijo o
               precej hujši situaciji, kot je bila v medijih predstavljena, o bistveno hujši
               situaciji, tam bodo kmalu začeli kakšni noži leteti po zraku. In kaj lahko naredi
               Državni zbor – nič. Kaj lahko naredi predsednik republike kot predlagatelj teh ljudi
               – nič. Nič, absolutno nič. Saj, enako je v primeru informacijske pooblaščenke. Če bi
               tu ugotovili neke nepravilnosti, če bi tu ugotovili neke težave, recimo, podobne
               tistim na KPK, ne bi mogli storiti nič. <stage type="mag"/> <stage>(Nadaljevanje)</stage> In nek organ vam je štiri leta ali pa pet let, aut.
               Imamo ga na papirju, deluje pa ne. Tukaj kaže tudi za KPK sedajle, v zvezi z
               najnovejšimi podatki <stage>/ nerazumljivo/</stage>, ki tam so. Zato bi kazalo v mojem prepričanju,
               pač najverjetneje predlagatelju imenovanja dati neka pooblastila, da lahko v primeru
               tovrstnih težav, ki jih imamo, tudi ukrepa. Torej, da zamenja posadko, kot je rekel
               gospod Trček, če ta posadka ni kompatibilna. Tukaj bi bilo verjetno, to bi bil eden
               prvih korakov k temu, da te tako imenovane neodvisne organe spravimo v en približen
               red. Na splošno pa tako ali tako mislim, da je vseh teh organov bistveno bistveno
               preveč. Obstajajo različne druge oblike. Jaz poznam pač tisto pri KPK, bolj kot to
               pri informacijskem pooblaščencu. KPK je nastala tako kot je nastala, ker so Nizozemci
               tako priporočali, potem so se pa tam usedli skupaj par bivših policistov in so
               naredili to kar so naredili, neko neodvisno službo, ki je ni nikjer v Evropi, razen
               sedaj na Hrvaškem, da smo si na jasnem. Ni je nikjer. Mi jo pa imamo. Sedaj kako je z
               informacijskim pooblaščencem, ne vem, ampak osebno se zavzemam, da bi vendarle večina
               teh tako imenovanih neodvisnih organov imela nek nadzor, ki ga danes nima. Tudi ta,
               kar ste vi rekel, prekrškovni organi oziroma se postopek uvede ali pa se ne. Ja saj
               kdo jih pa lahko nadzira. Saj jih nihče ne sme nadzirati. Nadzora nad njimi ni. oni
               se odločijo samostojno in rečejo, tukaj bomo uvedli postopek, tam ga pa ne bomo. In
               nadzora nad njimi ni. in to je težava, ki jo imamo s temi neodvisnimi, tako
               imenovanimi neodvisnimi organi, ki pa praviloma seveda niso neodvisni. Vidimo kako so
               imenovani njihovi predstojniki, po politični liniji. Običajno jih imenuje politična
               večina v Državnem zboru, ki je razen šest let leva, in potem imamo seveda leto
               usmerjene te organe v celoti, tako kot jih imamo večinsko tudi v tem trenutku. Toliko
               z moje strani. Hvala.</p>
            </sp>
            <sp xml:id="SDT7-OZNZJUILS-redna-1-2014-10-22.sp13">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala gospod Gorenak.</p>
               <p>Dajem besedo gospe Lemut Strletovi, potem pa še tudi predstavnikom ministrstva, ki so
               bila tudi na njih naslovljena vprašanja.</p>
               <p>Izvolite.</p>
            </sp>
            <sp xml:id="SDT7-OZNZJUILS-redna-1-2014-10-22.sp14">

               <speaker>ROSANA LEMUT STRLE:</speaker>

               <p>Hvala lepa.</p>
               <p>Če mi dovolite, bom kar zadaj začela. Najprej pri gospodu Gorenaku, pri vprašanjih,
               ki ste jih postavili. Pooblaščenke danes ni tukaj. Jaz je nisem posebej opravičevala,
               ker je seveda zadržana, ima druge obveznosti. Nekako je ocenila, da bova tudi midve s
               kolegico v zadostni meri predstavili naše poročilo za leto 2013.</p>
               <p>Gre za poročilo o našem delu v letu 2013. To kar je gospod Gorenak rekel v zvezi z
               volitvami 2011, zapisom domnevnega Tomaža Majerja, itn., jaz absolutno zanikam
               kakršnokoli politično nepristranskost našega delovanja. Ob tem naj spomnim, da je
               pooblaščenec dal prijavo policiji tudi ko je bila zlorabljena, če smem tako reči,
               podoba gospoda Grimsa, njegove družine. Ocenili smo, da je to neprimerno, da gre tudi
               za zlorabo osebnih podatkov in žal je bila tudi ta naša ovadba zavržena s strani
               tožilca.</p>
               <p>Potem, ker ste ravno vprašali, če smo res naložili razkritje magnetograma seje Vlade
               v zvezi s predlaganjem evropske komisarke. Ja, smo. Seveda je ta odločba bila
               ravnokar izdana. Ne moremo govoriti o tem, da bi bila odločitev še pravnomočna, ampak
               izdana pa je. Naša pravica ali bomo uvedli prekršek ali ne, ni diskrecijska, tudi si
               je ne jemljemo. Dejstvo je, da vsaka kršitev zakona zaradi katere uvedemo
               inšpekcijski postopek, ni nujno tudi prekršek. Prekrški so v naprej opredeljeni z
               zakonom in samo tiste kršitve zakona, ki so v naprej opredeljene kot prekršek, so
               prekršek. Če je kršitev izven prekrškovnih določb, je seveda kršitev, ki ni
               sankcionirana kot prekršek. Torej že tukaj je ena selekcija. Potem pa ima seveda
               organ možnost, da ko uvede postopek o prekršku, izreče sankcijo ali pa ukrep, ki se
               mu reče opozorilo. <stage type="mag"/> <stage>(nadaljevanje)</stage> Za
               to opozorilo se relativno pogosto odločamo, kadar prekršek ni velikega pomena, je
               neznatnega pomena in kadar njegove posledice niso hude. Zato sem rekla, da smo
               izrekli malo glob, druga sankcija za prekršek je opomin, tudi teh smo izrekli, mislim
               da okrog 40 v lanskem letu na področju varstva osebnih podatkov.</p>
               <p>Potem vprašanje gospoda Vrtovca, ko smo ravno pri prekrških, ta dva prekrška v zvezi
               z dostopom do informacij javnega značaja, za enega smo izrekli globo, drugi se je
               končal z opozorilom, ki ni sankcija, ampak je opozorilo.</p>
               <p>Potem ste spraševali v zvezi s številom zaposlenih, kakšni so naši načrti. Jaz
               namenoma v uvodu nisem želela tožiti o tem kako nas je malo, kako ni denarja, jaz
               mislim, da se zavedamo tega, da denarja preprosto ni in da je treba naloge opraviti v
               čim boljši meri, s sredstvi in s kadri, ki jih imaš. Lahko ste opazili, da smo imeli
               v letu 2013 32 zaposlenih, od tega 28 z najmanj univerzitetno stopnjo izobrazbe.
               Torej smo, jaz mislim, strokovno zelo dobro podkovan organ, imamo ljudi, ki vedo, da
               je treba v službi delati, nekaj zaostankov, če želite, se seveda je nabralo, ker
               kljub našemu dobremu in vestnemu delu, čisto vse v rokih ne gre. Koliko točno jih je
               bilo na dan ko je nova pooblaščenka prevzela svojo funkcijo, vam ne znam povedati. Če
               bi to vprašanje dobila vnaprej, bi seveda pogledala. Je pa tako, da je seznam zadev,
               ki so v reševanju po zakonu o dostopu do informacij javnega značaja vseskozi
               objavljen na spletni strani pooblaščenca. Vsako pritožbo, ki jo prejmemo, takoj
               vnesemo v našo aplikacijo in je takoj objavljena na spletni strani, tako da vsi, ki
               čakajo našo odločitev lahko, v smislu nekega čakalnega seznama, če želite, spremljajo
               kako se odvija reševanje teh zadev. Tako, da mislimo, da je ta transparentnost našega
               delovanja, vodenja pritožbenih postopkov po zakonu o dostopu do informacij javnega
               značaja zagotovljena, kot rečeno, če želite vam lahko te številke tudi naknadno
               dostavimo, v tem trenutku jih pa nimam.</p>
               <p>Potem pa še gospod Trček. Jaz sem že povedala kako smo kadrovsko zasedeni.
               Raziskovalec je naziv delovnega mesta, to seveda ne pomeni, da ta oseba zgolj brska
               po spletu ali kaj išče, to je naloga vseh svetovalcev vsakega, ki vodi postopek, vsak
               je dolžan raziskati vsebino, ki jo mora rešiti. Tako, da poleg tega našega
               mednarodnega sodelovanja, ki je, kot ste lahko razbrali, zelo pestro, tako da
               informacij nam ne manjka, jaz mislim, da vsak od nas skrbi, da zadevo razišče do
               konca, pa čeprav imamo z nazivom delovnega mesta opredeljena samo dva raziskovalca.
               Menimo, da naziv delovnega mesta ni problematičen, vedno je dobro imeti ljudi, ki se
               zavedajo kako je treba delati, kako pristopiti in nekako mislimo, da imamo pri
               pooblaščencu to srečo, da so naši zaposleni takšni.</p>
               <p>V zvezi z molkom organov se moram najprej strinjati z vami, da to je problem. Težko
               sprejmem, da je razlog v tem nepoznavanje zakona, čeprav se še vedno včasih na terenu
               izkaže, da je temu tako, zakon je star 10 let, torej je nekako sramotno, če ga ne
               poznamo. Res je, da v javni upravi je zakonov ogromno, ki jih je treba poznati.
               Mogoče je težava bolj, če rečem, psihološke narave, se vam bo zdelo mogoče smešno,
               ampak nekako vsi na občini razumejo, da je treba izdati lokacijsko informacijo. Vsi
               razumejo, da morajo poskrbeti za vrtce, da morajo poskrbeti za šole. Dostop do
               informacij javnega značaja zgolj ena od nalog, to ni nekaj za povrh. To je del našega
               dela, tako kot je treba poskrbeti, da bodo otroci v vrtcu, da bodo otroci v šolah, je
               treba poskrbeti za transparentnost dela. To je eno z drugim.</p>
               <p>Mogoče je težave v tem razumevanju. Še se nam zgodi, da kdo napiše ta vaš zakon, kot
               naš, pooblaščenčev, nam pa dela preveč dela. Ne, vsak zakon nam nalaga delo, zato se
               končno zakoni sprejemajo, da jih potem uprava izvršuje.</p>
               <p>Kaj bomo naredili? Poskušali bomo še bolj intenzivno ozaveščati, poskušali bomo
               seveda direktno ciljati tiste, ki so se do zdaj izkazali kot slabi, kot nekoliko
               slabši in nekako mislimo, da bi nam to moralo uspeti. <stage type="mag"/><stage>(nadaljevanje)</stage> Vsem tistim, ki pravijo, da imajo ZDIZ preveč
               dela, svetujemo, da so proaktivni, da čim več podatkov sami objavijo na splet, s tem
               si lahko bistveno, bistveno zmanjšajo obseg dela. Več kot sami objavijo o sebi,
               manjša je verjetnost, da bi si naložili nek nerazumen obseg dela z zahtevanji za
               dostop do informacij javnega značaja.</p>
               <p>Glede področja javnega naročanja, seveda mi se z njim ukvarjamo samo kadar se zahteva
               dostop do dokumentov iz določenih postopkov in moram reči, da se ne ukvarjamo s
               problematiko same zakonodaje na področju javnega naročanja. Mi odločimo ali je
               določen dokument, ki je bil uporabljen v postopku javnega naročanja, lahko javno
               dostopen ali pa ne oziroma v kakšni meri in glede tega nimamo kakšnih posebnih težav
               ali kakšnih posebnosti. S tega vidika je zakonodaja tako Z-1<stage>(?)</stage>, kot ZDIZ dovolj
               jasna, da lahko mi delamo.</p>
               <p>Pravica do zasebnosti na delovnem mestu. Me veseli, da ste jo omenili, jaz sem tudi
               danes zjutraj, ko sem se peljala v službo poslušala napovednik tega članka, nisem ga
               še uspela v celoti prebrati. Dejstvo je, da je to problem, zelo verjetno z razvojem
               tehnologije bo postal samo večji in ne manjši, ker seveda, lažje kot je poseči v
               računalnik delavca, telefon delavca, večje so skomine. Nekako naravno je tako. Pri
               pooblaščencu smo, mislim, da že v letu 2010 pripravili nek osnutek zakona o
               zasebnosti na delovnem mestu, ki bi olajšal položaj tako delodajalcev, kot delavcev.
               Absolutno ne gre za to, da bi imel delavec neko popolno zasebnost na delovnem mestu,
               mislim da je vsem jasno, da tako daleč ne smemo iti. Po drugi strani pa tudi ne, da
               bi rekli, delodajalec, zato, ker je računalnik tvoja last, zato, ker je telefon tvoja
               last, lahko z njima počneš karkoli. Iščemo ravnotežje med več interesi. Kot rečeno,
               poskušali smo z osnutkom zakona, takrat smo ga odnesli na ministrstvo za delo in na
               Ministrstvo za pravosodje, nekako se v tistem času niso mogli zediniti kam točno naj
               bi to šlo. Končno bi se mi zadovoljili tudi z nekaj členi v zakonu o delovnih
               razmerjih, ki bi mogoče olajšala ta položaj, ki res da postaja težji iz meseca v
               mesec, ni pa res, da je kakšna odločba pooblaščenca v tem trenutku ovira. Ne. Edino
               odločba pooblaščenca v inšpekcijskem postopku, ki smo jo izdale v zvezi s pregledom
               računalnikov je stara, je iz leta, mislim, da 2009 ali še celo 2008, in se je
               nanašala na postopek zoper urad, takrat Urad za varstvo konkurence. Postopek je bil
               sicer preskušan naš na sodišču, vendar vsebinskega epiloga ni dobil. Pri čemer moramo
               ločiti, situacijo v katerih državni organ želi poseči v našo tajnost pisanj in kadar
               to želi, recimo, delodajalec. Ustava v 37. členu je zelo jasna, vendar se seveda
               Ustava prvenstveno nanaša na odnose med oblastjo, državno oblastjo in državljani. Jo
               raztezamo, jo tolmačimo tudi na t.i. razmerje enake moči, vendar ne seveda v enaki
               meri. Nekaj sodne prakse pri nas tudi že je, ko so delodajalci dobili odredbo sodišča
               za zavarovanje dokazov, ki je dopuščala tudi forenzični pregled, mogoče se boste
               spomnili primera ko je nadrejeni odvzel uslužbenki telefon, sicer službeni telefon,
               zato da bi pogledal ali ima na tem telefonu neke sporne fotografije ali ne. Ta primer
               je dobil epilog na sodišču, da nadrejeni je bil spoznan storitve kaznivega dejanja.
               Tako, da res ne bi želeli, da nekako obstane prepričanje, da je pooblaščenec tisti,
               ki karkoli zavira. Ne. Mi vemo da je to problem, mi želimo problem rešiti z nekim
               kompromisom, ki bi olajšal življenje tako delavcem, kot delodajalcem. Naj pa še dodam
               mogoče za konec v zvezi s to zasebnostjo na delovnem mestu, da imamo tudi kar nekaj
               sodb Evropskega sodišča za človekove pravice, iz katerih izhaja, da delodajalec
               preprosto ne more reči: Delavec, ne smeš uporabiti tega računalnika za zasebne
               namene. Ne smeš uporabiti telefona za zasebne namene, in iz tega izvajati pravice, da
               kadarkoli računalnik vzame, ga pregleda ali pa vzame in pregleda telefon. Sodišče za
               človekove pravice je bilo zelo jasno v svojih primerih, oblikovalo je t.i. institut
               pričakovane zasebnosti na delovnem mestu, kar pomeni pričakovana zasebnost na
               delovnemu mestu ima neko vsebino. To ne pomeni, da ni zasebnosti, lahko je malo
               večja, lahko je malo manjša, vendarle pa mora biti neka določena stopnja zasebnosti.
               Kot rečeno, veseli bomo podpore, tudi poslancev, če se bo ta iniciativa za kakšen
               člen v zakonu o delovnih razmerjih obnovila.</p>
               <p>Potem mislim, da ste izpostavili še novo pooblastilo organov kazenskega pregona.
                  <stage type="mag"/><stage>(nadaljevanje)</stage> Ja, tehnika
               napreduje, tehnologija napreduje in ko sedimo s policisti ali pa s tožilci nam vedno
               očitajo, da seveda tisti, ki kršijo zakon, lahko uporabljajo najbolj sodobno tehniko,
               policisti pa tega ne smejo. Mi smo si zelo prizadevali, nismo v celoti uspeli, ko je
               bil Zakon o naloga in pooblastilih policije sprejeman, zamejiti pooblastila policije
               do te mere, to bo gospod Gorenak vedel, da bi morali nekako vsako novo tehnično
               sredstvo vključiti v zakon. To se ni zgodilo, tam je določba, da policija lahko
               uporablja tehnična sredstva, ki so tipizirana v policiji, torej več ali manj jih
               policija znotraj sebe določi, jih tipizira, ker vsaj onemogoča, da policaj vsak s
               svojim telefonom snema ali pa kaj podobnega. Ni to tisto kar smo si želeli. Dejstvo
               je, da pod določenimi varovalkami bomo najbrž morali počasi sprejeti, da tudi
               policija uporabi kakšno tehnično sredstvo in naloga pooblaščenca, kot jo mi vidimo je
               predvsem v tem, da poskrbi, da bodo te varovalke na drugi strani za zasebnost
               državljanov v zakonu natančno opredeljene.</p>
               <p>Jaz mislim, da v glavnem sem odgovorila na vaša vprašanja. Kot rečeno, če nekih
               podatkov v tem trenutku nimam, jih lahko naknadno priskrbimo.</p>
            </sp>
            <sp xml:id="SDT7-OZNZJUILS-redna-1-2014-10-22.sp15">

               <speaker>PREDSEDNICA MAG. LILIJANA KOZLOVIČ:</speaker>

               <p>V redu, hvala.</p>
               <p>Želite iz ministrstva, Ministrstva za javno upravo? Izvolite gospa Zatler.</p>
            </sp>
            <sp xml:id="SDT7-OZNZJUILS-redna-1-2014-10-22.sp16">

               <speaker>RENATA ZATLER:</speaker>

               <p>Havla predsedujoča.</p>
               <p>Mogoče samo na tri, štiri vprašanja s strani Ministrstva za javno upravo.</p>
               <p>Kar se tiče kadrovskih problemov se zavedamo vsi, da imamo tako probleme na
               ministrstvih kot pri drugih neodvisnih organih, tako pri informacijskem pooblaščencu
               kot tudi pri nas. Dejansko imamo tudi na našem ministrstvu eno in pol osebij za
               področje regulacije, dostopa do informacij javnega značaja, se pravi celotno
               področje, ki je zelo obširno. Se pravi dobra oseba dela na tem področju. Poleg tega
               pa seveda zelo pomembno je, da pač imamo ta neodvisen organ, ki dejansko skrbi za to,
               da se v bistvu res v praksi pravilno izvaja zakon. Problemi so povsod, dejansko si pa
               vsi želimo, da bi okrepili aktivnosti tudi na tem področju implementacije novele
               Zakona o dostopu do informacij javnega značaja C, ki pa je, verjamemo, povzročilo
               informacijskemu pooblaščencu v letošnjem letu, kar ste vi prej omenjali, morebitne
               zaostanke ravno na tem področju, ker so dodatno zavezanci za dostop informacij
               javnega značaja tudi podjetja v lasti države in občin. Tukaj je nekaj v praksi
               problemov z implementacijo. Tudi jih razumemo, ker gre za začetek, ne razumemo pa, da
               so problemi pri izvajanju tega zakona pri občinah in drugih javnih ustanovah in
               zavodih, kjer velja zakon že deset let in se tukaj predhodno strinjam z namestnico
               informacijske pooblaščenke, da je težje razumeti, da občine niso odzivni oziroma da
               tudi drugi javni zavodi s strani širšega javnega sektorja niso odzivni oziroma da je
               ta molk organa še vedno problem.</p>
               <p>Dejstvo je, da v bistvu transparentnost je eno zelo pomembno orodje za omejevanje
               korupcijskih tveganj in če sledimo temu, da smo transparentni, dosežemo vsaj ta cilj,
               da na drugi strani, če več informacij objavimo na spletu, tako s strani občin kot
               ostalih institucij, da imamo potem manj problemov v praksi za posredovanje v
               konkretnih postopkih. Večkrat smo že občinam dali napotke v to smer, da čim več
               informacij objavijo na spletu in se na tak način izognejo dodatnemu delu po
               konkretnih postopkih. Obremenjenost občine je toliko večja v teh malih občinah, kjer
               so v bistvu problemi lahko toliko večji. Tukaj smo svetovali, da se oblikujejo v
               okviru skupnih občinskih uprav, da se v bistvu imenuje skupni pooblaščenec, ni nujno,
               da ima vsaka občina svojega pooblaščenca za vstop do informacij javnega značaja. Jaz
               mislim, da v praksi je že nekaj dobrih primerov, da so se občine povezale, vendar
               apeliram na občino, da dejansko tudi v praksi temu sledijo, da bo ta postopek toliko
               lažji.</p>
               <p>Kar se tiče javnih naročil. Jaz bi tu spomnila na najnovejšo spremembo zakona, kjer
               smo v bistvu dali obveznost notri v zakon, da bo potrebno objavljati javno vse
               pogodbe, ki so podpisane v postopkih javnih naročanj. To pomeni, da bo celotna
               pogodba transparentno objavljena. Tudi zdaj se pripravlja pri nas pravilnik in bo
               tudi še toliko bolj transparenten ta postopek in bo tudi javno znano na kakšen način
               oziroma kakšna pogodba je bila z zunanjim izvajalcem postopka javnega naročanja res
               dejansko podpisana. To je pač tudi eno dodatno orodje za omejevanje korupcijskih
               tveganj.</p>
               <p>Kot rečeno se strinjamo, da se intevizira tudi usposabljanja in svetovanja tudi na
                  <stage type="mag"/> <stage>(Nadaljevanje)</stage> javnem sektorju, da
               se prepreči ta neodzivnost, na nek način pa v vsakem primeru računamo na to, da bo
               informacijski pooblaščenec še v bodoče tako transparentno objavlja svoje odločbe,
               svoja stališča, svoja mnenja na spletu. Tukaj moram poudariti to, da je res edina
               institucija, ki vsa svoja mnenja in stališča in seveda odločitve sproti objavlja na
               spletu in so zelo pomemben pripomoček za odločanje vseh v praksi. Hvala lepa.</p>
            </sp>
            <sp xml:id="SDT7-OZNZJUILS-redna-1-2014-10-22.sp17">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala tudi vam.</p>
               <p>Želite iz Ministrstva za pravosodje besedo? Izvolite gospod Stare.</p>
            </sp>
            <sp xml:id="SDT7-OZNZJUILS-redna-1-2014-10-22.sp18">

               <speaker>DARKO STARE:</speaker>

               <p>Hvala lepa.</p>
               <p>Jaz bi rad izrazil mnenje na temo vprašanj gospoda Trčka. In sicer, odsotnost
               raziskovalne dejavnosti na različnih področjih, danes je tukaj predmet našega
               pogovora, poročilo informacijskega pooblaščenca. Strinjam se, mislim da je to ena
               precejšnja priložnost za to, da bi na dolgi rok izboljšali kvaliteto in kakovost
               storitev javnega sektorja, in da je ta priložnost premalo izkoriščena. Običajno se
               pogovori in debate ob takih situacijah zreducirajo na težave kadrov,
               materialno-finančni sredstev, premalo se pa v bistvu upošteva možnosti v okviru
               sodelovanja z drugimi institucijami v javnem sektorju, raziskovalnimi, in po moji
               osebni izkušnji iz prejšnjih služb je bilo zelo učinkovito sodelovanje bodisi z
               institutom Jožef Štefan bodisi z univerzo, itn., kjer so metodološko in sicer
               strokovno zelo usposobljeni. Institucija, ki potrebuje te podatke oziroma jih lahko
               pridobi, pa spoštujejo varstvo osebnih podatkov in interese posameznih postopkov,
               lahko zagotovi ustrezno bazo ali pa informacijo, da potem ta raziskovalna dejavnost
               se izvede in je produkt uporaben bodisi za delo bodisi za spremembo zakonodaje, itn.
               Tako, da tukaj se mi zdi, da je kar precejšnja priložnost v okviru možnega
               sodelovanja z raziskovalnimi institucijami v javnem sektorju.</p>
               <p>Kar zadeva molka organov. Vezano je bilo na informacije javnega značaja. Je ravno
               tako zelo pogosto zadeva zreducirana na pomanjkanje kadrov financ in pa časa oziroma
               velikega obsega nalog, ki so temeljne. To seveda je problem, ampak tudi tukaj se mi
               zdi, vsaj po naših izkušnjah, je kar precejšnja priložnost ali pa vzrok za to
               odsotnost oziroma molk v bistvu neusposobljenost ljudi, ki jim je zaupano vodenje
               subjektov javnega sektorja in pa premajhna stopnja zavedanja odgovornosti.
               Odgovornost ne v smislu krivde, da je vedno na koncu neka sankcija, ampak odgovornost
               v smislu zavedanja, da je potrebno zaupanje, ki je poverjeno predstojnikom oziroma
               vodjem subjektov javnega sektorja, dokazovati vsak dan z delom tudi na ta način, da
               se sproti obvešča javnost. Omenjen je bil tudi zakon, ki v 10. členu izredno
               zapoveduje, da se lahko proaktivno objavlja podatke, ki so javnega značaja, torej da
               se na ta način zagotavlja transparentnost delovanja. In zdaj bom govoril po spominu.
               Nazadnje, ko sem gledal poročila državnih organov o uresničevanju določb zakona o
               informacijah javnega značaja, informacijski pooblaščenki, se mi zdi, da je število
               zahtevkov tam med 80, 100, 120 pri najbolj obremenjenih organih. Pri tistih, za
               katere, to bo morda informacijska pooblaščenka lahko potrdila ali pa me bo
               degradirala, če je to razmišljanje na napačnih podatkih. Pri tistih, kjer je pa molk,
               se mi pa zdi, da je to število zahtevkov relativno nizko in so razlogi drugje. Kot
               rečeno, lahko je neusposobljenost, ne zavedanje svojih obveznosti, glede na to, da
               gre za javni sektor, ne malokrat po mojih izkušnjah je pa tudi zavestno molčanje, ker
               pač ščitijo stvari za katere ocenjujejo, da v bistvu bi bilo škodljivo za nekega
               posameznika ali pa za institucijo, ki jo vodijo, kar je seveda zelo diskutabilno,
               ampak v vsakem primeru je to nesprejemljivo. Ne nazadnje gre za kogentne določbe, ki
               smo jih dolžni spoštovati. In ravno to kar je bilo tudi rečeno, usposabljanje,
               normativne rešitve, to je ena pot. Zelo pomembno se mi pa zdi, da se na taka delovna
               mesta kadruje ljudi, ki so usposobljeni za to, in ki jim je to vrednota. Pa ne strogo
               v aksiološkem smislu, predvsem v tem pragmatičnem smislu, da se zavedajo svojih
               obveznosti in odgovornosti do javnosti.</p>
               <p>Kar zadeva pa pravice do zasebnosti na delovnem mestu. To je ravno tako zelo pomembno
               področje. Normativno imamo zadevo relativno <stage type="mag"/><stage>(nadaljevanje)</stage> dobro urejeno z različnimi zakoni tudi Zakon o
               delovnih razmerjih, ki ga je pooblaščenka omenila to področje ureja. Tukaj je ponovno
               se mi zdi velika priložnost v zavedanju in odnosu oziroma odgovornosti vodij
               predstojnikov, ki te stvari v bistvu morajo zagotavljati torej dostojanstvo v
               delovnem okolju in pa varnost v najširšem pomenu besede vključno z varnostjo
               zasebnosti in komunikacijske varnosti. Seveda pa odzivanje nadzornikov, nadzornih
               organov, ko se ugotovi, da nekdo krši to in to je tako pomembna vrednota, ker gre za
               temeljno človekovo pravico, da mora biti, da rečem sankcija ni nujno v tem smislu
               kaznovalnem tudi v upravnem, nadzorstvenem učinkovita in na ta način se, potem z
               zgledom v bistvu tudi zagotovi, da sistem samo regulativno začne bolj učinkovito
               delovati. Moj poudarek je ob zavedanju seveda kadrovskih, finančnih, materialnih
               deficitov tudi odgovornost pri vodenju usposobljenost in pa zavedanje pomembnosti teh
               področij, ker se pač posega v človekove pravice oziroma v posameznikove pravice.
               Hvala lepa.</p>
            </sp>
            <sp xml:id="SDT7-OZNZJUILS-redna-1-2014-10-22.sp19">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Preden gremo na drugi krog vprašanj razprave članov odbora. Sprašujem
               gospoda državnega svetnika Fajta, če želi predstaviti mnenje DS sedaj, ko ste se nam
               pridružili? Izvolite.</p>
            </sp>
            <sp xml:id="SDT7-OZNZJUILS-redna-1-2014-10-22.sp20">

               <speaker>RAJKO FAJT:</speaker>

               <p>Gospa predsednica, hvala za besedo. Spoštovani prisotni lep pozdrav. Najprej
               opravičilo zamuda, prometni zastoj v Padnici, verjetno ste bili o tem obveščeni.</p>
               <p>Poročilo informacijskega pooblaščenca za leto 2013 je obravnavala komisija DS za
               državno ureditev, zaključke obravnave pa je povzel tudi DS na zadnji seji. Komisija
               ugotavlja, da je torej letno poročilo sledi določbam 14. člena o informacijskem
               pooblaščencu, po katerem je ta dolžan poročati. Komisija letno poročilo pooblaščenca
               na koncu je pohvalila saj vsebinsko je bogato in pregledno. Ugotavljamo pa, da je v
               10-ih letih informacijski pooblaščenec postal prepoznavni državni organ, ki je porok
               za transparentnost informacij javnega značaja in pa varovanje osebnih podatkov.
               Izpostavljeno je bilo dobro delo informacijskega pooblaščenca, ki se kaže tudi v
               visoki ozaveščenosti slovenske javnosti glede pridobivanja informacij javnega značaja
               in pa glede varovanja osebnih podatkov. Nenazadnje tudi po anketah evrobarometra je
               pokazalo, da je Slovenija zelo visoko oziroma slovenska javnost zelo visoko glede
               ozaveščenosti v zvezi z informacijami javnega značaja. Izpostavljeno je tudi bilo, da
               so se slovenske institucije morda v začetku malo težje, vendar z leti zelo
               napredujemo smo se prilagodili novim standardom dela na področju varovanja osebnih
               podatkov in pa uredile bom rekel na neki način potrebno logistiko. Tukaj bi morda
               lahko s prve roke tudi povedal, da sicer od začetka je bilo nekaj težav predvsem v
               osnovnih šolah glede uporabe podatkov, fotografij, itd., ki so vezane na dejavnost
               šol. Mislim, da je to v osnovnih šolah zelo hitro osvojeno, so starši to sprejeli,
               ravno tako tudi strokovni delavci in seveda se je ta zadeva prenesla v srednje šole,
               kjer ugotavljam lahko, da na tem področju v bistvu več ni težav, če sledimo napotkom
               informacijske pooblaščenke oziroma pooblaščenca, potem lahko zadeve normalno tečejo.
               Informacijski pooblaščenec smo ugotovili, da tudi deluje izobraževalno, preventivno
               in uporablja različne metode. Komisija soglaša z način dela informacijskega
               pooblaščenca, ki se trudi, da odprta vprašanja zelo pogosto rešuje z nasveti,
               izdajanjem mnenj in da v bistvu kaznovalna politika nekako ni v ospredju oziroma je
               celo spravljena na tisti minimum, to smo se tudi prepričali iz samega poročila.</p>
               <p>Prav tako opozarjamo na problem, ki se pojavlja v lokalni skupnosti, to sem sedaj iz
               razprave zasledil, da ste že tudi obravnavali. Lokalne skupnosti so obremenjene z
               zahtevami po dostopu do informacij javnega značaja in se velikokrat torej ta pravica
               zlorablja ali pa izkorišča v druge namene, kar na neki način pomeni dodatno
               obremenjevanje teh javnih uslužbencev ali pa bom rekel na neki način celo
               nadlegovanje. <stage type="mag"/><stage>(nadaljevanje)</stage> To je
               bilo že tudi pri lanskem poročilu izpostavljeno, mislim pa, da tudi tu so potegnjene
               že določene smernice tako da se lokalne skupnosti temu lahko počasi tudi
               izogibajo.</p>
               <p>Izpostavljeno je bilo tudi snemanja aretacij posameznikov in pa razkrivanje
               identitete. Tukaj bo potrebno še kaj za postoriti, da se potegne ena jasna meja
               zasebnosti. Sicer pa je komisija izpostavila tudi predhodne naloge informacijskega
               pooblaščenca in podpiramo njihovo izvajanje. Posebej smo na neki način poudarili na
               nujnost popolne implementacije novele Zakona o dostopu do informacij javnega značaja,
               ki je razširila krog zavezancev za dostop do informacij javnega značaja do vse pravne
               osebe, katerih ima prevladujoči vpliv država, lokalna skupnost ali pa druge osebe
               javnega prava. Sedaj komisija je opozorila tudi na pomen delovanja informacijskega
               pooblaščenca pri povečanju ponovne uporabe informacij in da bi le-te nekako postale
               uporabne brez posebne zahteve.</p>
               <p>Sicer pa komisija, če zaključim, podpira pooblaščenca nekako v cilju sprememb, ki bi
               zagotovile optimalni pravni okvir in spremenile kulturo javnega sektorja, da se
               spodbudi ter digitalnih vsebin za proizvode in storitve, ki temeljijo na podatkih
               javnega sektorja ter da se prepreči izvajanje konkurence na trgu. Spremembe naj bi
               pripomogle gospodarski rasti in pa ustvarjanju novih delovnih mest. Glede razvoja
               sodobnih tehnologij bo pa na področju varstva osebnih podatkov torej pred nami vsemi
               ostaja in pa predvsem pri pooblaščencu zelo velik izziv. V prihodnje torej preprečiti
               zlorabo osebnih podatkov, ki nastanejo, zaradi arhiviranj oziroma digitalizacije
               arhivov in pa njihove avtomatizirane obdelave ter dilem v zvezi s tem. Ključni izziv
               v prihodnje bo tako kako iz osebnih podatkov izvleči družbeno korist a pri tem
               ohraniti varstvo osebnih podatkov. Sicer pa komisija tako kot sem že dejal podpira
               vse nadaljnje aktivnosti informacijskega pooblaščenca na področju izobraževanja
               varnosti in pa njihovo aktivno mednarodno delovanje. Hvala za besedo.</p>
            </sp>
            <sp xml:id="SDT7-OZNZJUILS-redna-1-2014-10-22.sp21">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam, gospod Fajt. Sedaj pa dajem besedo gospe Brinovšek. Izvolite.</p>
            </sp>
            <sp xml:id="SDT7-OZNZJUILS-redna-1-2014-10-22.sp22">

               <speaker>NADA BRINOVŠEK (PS SDS):</speaker>

               <p>Hvala za besedo, predsednica.</p>
               <p>Jaz bi najprej rada povedala to, da sem v prejšnji službi kot direktorica občinske
               uprave imela dobre izkušnje s strokovnimi sodelavci informacijske pooblaščenke
               predvsem z njihove strani svetovanja in pa izobraževanja. Danes je bilo že dosti
               omenjeno molk organa predvsem na področju lokalnih skupnosti. Malo v bran lokalnim
               skupnostim moram povedati, da mi smo se pa srečevali na nivoju lokalne skupnosti
               predvsem s težavo molka organa druge stopnje se pravi ministrstev.</p>
               <p>Pri tem poročilu za leto 2013 sem tukaj v poglavju imela vprašanje v zvezi s
               finančnimi sredstvi za financiranje projektov, ki so bila namenjena za projekt
               Twinning in pa Lapsi se pravi Črna gora in pa Srbija. Projekta sta bila dokončana
               oziroma zaključena in tukaj v poročilu je navedeno, da bo preostanek sredstev s
               pripadajočimi obrestmi vrnjen v proračun v letu 2014. Zanima me ali je že bilo to
               realizirano in kakšna je višina?</p>
               <p>Podala bi pa še tukaj eno svoje mnenje oziroma oceno glede števila vloženih tožb na
               Upravno sodišče. Na upravno sodišče je bilo v letu 2013 vloženih 33 pritožb, pravno
               sodišče je o tem odločalo in kar v 10-ih primerih je upravno sodišče tožbam
               ugotovilo. Meni se ne zdi to tak mali procent oziroma to je skoraj da ena tretjina
               teh zahtevkov oziroma pritožb. Toliko. Hvala. <stage type="mag"/>
               </p>
            </sp>
            <sp xml:id="SDT7-OZNZJUILS-redna-1-2014-10-22.sp23">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Besedo dajem Klavdiji Markež.</p>
            </sp>
            <sp xml:id="SDT7-OZNZJUILS-redna-1-2014-10-22.sp24">

               <speaker>MAG. KLAVDIJA MARKEŽ (PS SMC):</speaker>

               <p>Hvala, gospa predsednica. Jaz bi v bistvu želela dati bolj pobudo oziroma predlog
               informacijski pooblaščenki. Namreč, na terenu prihaja do različnih interpretacij
               izvajanja sklepov oziroma zakonodaje. In bi si želela bolj usklajenega delovanja
               informacijske pooblaščenke pri izvajanju nadzora na terenu. Namreč, pri arhivskem
               gradivu se je dogajalo kar nekaj nesporazumov, predvsem na šolah smo se s tem
               srečevali, pa tudi pravosodni organi. Kajti, zavezanci smo včasih iz nekega, bom
               rekla, kvazi strahu pred sankcijami informacijskega pooblaščenca je prihajalo do
               uničevanja arhivskega gradiva, kar je pravzaprav po zakonodaji kaznivo, kajti
               arhivsko gradivo je kulturni spomenik in ga je treba ohranjati takšnega kot je, ampak
               dejansko tu gre za nekako različne interpretacijo navodil. Rada bi poudarila, da je
               po zakonu o varstvu dokumentarnega in arhivskega gradiva ter arhivih v bistvu to lex
               specialis, in se z arhivskim gradivom ter dostopanje do njega ne ravna po načelih
               zakona o varstvu dokumentacije, temveč po zakonu o varstvu dokumentarnega in
               arhivskega gradiva, pomeni ga je potrebno ohraniti, predati v arhive. V marsikaterih
               šolah, pa tudi pravosodnih organih se pa je to gradivo uničilo in ga enostavno ni
               več. In to arhivsko gradivo z občutljivi osebnimi podatki bi bilo potrebno ostati
               sicer nedostopno, ker se je v nekaterih primerih v preteklosti izkazalo, da temu ni
               tako. Ne sme se ga pa uničevati. To je pač pobuda, da bodimo pozorni na to
               dejstvo.</p>
               <p>Drugo priporočilo, ki bi ga tudi dala z vidika, ko spremljam delovanje informacijske
               pooblaščenke in poročila, ki sem ga prebrala je pa to, da priporočam, da bi se vseeno
               vsaj dvakrat letno nekje sestajali deležniki na področju javne uprave, predvsem da
               razčistimo te morebitne kolizije v predpisih in da si pravilno interpretiramo
               predpise in zakonodajo in seveda kakšne so možnosti sodelovanja, da vzpostavimo
               transparentnost delovanja in poslovanja javnih organov. Hvala lepa.</p>
            </sp>
            <sp xml:id="SDT7-OZNZJUILS-redna-1-2014-10-22.sp25">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Besedo dajem še Janji Sluga.</p>
            </sp>
            <sp xml:id="SDT7-OZNZJUILS-redna-1-2014-10-22.sp26">

               <speaker>JANJA SLUGA (PS SMC):</speaker>

               <p>Pozdravljeni vsi. Jaz bi rekla, da sem vaše poročilo zelo skrbno pregledala. Zdi se
               mi dobro pripravljeno, zelo podrobno. Posebej dobro se mi zdi navedba konkretnih
               primerov. Tukaj bi organ pohvalila. Pohvalila bi tudi vaš spletno stran, ki je res
               ažurna, s katero si res lahko v konkretnem primeru, ko naletiš na težavo mogoče tudi
               pomagaš ne glede na to, da zadeva še ni bila rešena. Pozdravila bi obe podani zahtevi
               za oceno ustavnosti. Namreč, ko sem stvar pregledala mogoče ugotoviš, da se kot
               navaden državljan niti ne zavedaš vseh problemov, vseh uporab ali zlorab osebnih
               podatkov, do katerih prihaja vsakodnevno, pa so lahko zelo problematične. Posebej
               pomembno se mi zdi to nesorazmerje med zbiranjem osebnih podatkov in dejanskimi
               učinki, ki jih takšno zbiranje na koncu prinese ali pa celo se ugotovi, da jih ne
               prinese. In ta tanka črta med to pravico do varstva osebnih podatkov in pravico do
               javnosti se mi zdi zelo pomembna. In pomembno se mi zdi najti to neko sorazmerje med
               obema.</p>
               <p>V poročilu sem zasledila ugotovitev pooblaščenca, da je ozaveščenost kljub vsemu
               večja. Me pa vseeno skrbi ta molk organa. Namreč, posebej problematičen se mi zdi
               ravno molk organa, ne toliko kot zavrnilni odgovor. Mogoče je to resnično posledica
               dejstva, da se je v letu 2013 zakon spremenil in razširil krog zavezancev. Ampak
               vseeno se mi zdi, da bi tu bilo potrebno nekaj narediti. Moram reči, da ima tudi sama
               nekaj pozitivnih izkušenj s sodelovanjem z informacijskim pooblaščencem. Mislim, da
               se da z organom zelo dobro sodelovati. Sodelovala sem tudi na par predavanjih in
               mislim, da so bile zadeve predstavljene zelo konkretno. V tej smeri ne bi imela
               pripomb. Bi pa rekla <stage type="mag"/> <stage>(Nadaljevanje)</stage>
               mogoče naslednje. V bistvu se mi zdi, da bi moral informacijski pooblaščenec vedno
               pretehtati tudi to drugo stran, se pravi, stran zavezanca, kaj bo to pomenilo za
               zavezanca. Sama imam dosti konkretnih izkušenj iz te druge strani in moram reči, da
               lahko včasih predstavlja kar zelo veliko količino dela tudi ena sama zahteva za
               dostop do informacij javnega značaja v zelo kadrovsko podhranjenih, na primer, javnih
               zavodih. Sama sem se s tako zahtevo tudi srečala. Vzela mi je cel mesec časa,
               vsakodnevno in mislim, da tukaj bi bilo potrebno neke stvari tudi mogoče popraviti in
               s te strani tudi razmisliti. Ravno tako pri varstvu osebnih podatkov, na primer, se
               mi zdi, da je postopek za dostop precej zbirokratiziran in mogoče tudi zaradi tega
               otežuje vso zadevo, da bi lahko zadeva lažje stekla, če bi bilo to mogoče malo
               olajšano.</p>
               <p>Toliko. Hvala.</p>
            </sp>
            <sp xml:id="SDT7-OZNZJUILS-redna-1-2014-10-22.sp27">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala gospa Sluga.</p>
               <p>Besedo dajem informacijski pooblaščenki oziroma namestnici. Želite še prej, gospod
               Gorenak? Imamo celo vrsto razpravljavcev še. <stage>/ glas iz ozadja/</stage> V redu. Izvolite, damo
               še vam besedo, potem pa gospa.</p>
            </sp>
            <sp xml:id="SDT7-OZNZJUILS-redna-1-2014-10-22.sp28">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Strinjam se z vami, kar ste rekla. Pa bi rad to podkrepil s praktičnim primerom kako
               informacijski pooblaščenec včasih reagira in ne upošteva tistega kaj to pomeni za
               zavezanca. Konkreten primer. V času tako imenovanih vstaj, ki to niso bile, ampak so
               bile nekaj drugega kot vemo, je Vlada Republike Slovenije obravnavala eno poročilo in
               sicer o tem, koga je, kakšni so bili policijski ukrepi, koliko je bilo pridržanih,
               itd. In takrat sem jaz to poročal Vladi, ker so bili notri osebni podatki v smislu
               imena in priimka oseb, ki so bile pridržane, smo to dali pod zaupno in je tako tudi
               ostalo in tudi v javnost, kolikor vem, to ni nikoli prišlo. Informacijski
               pooblaščenec, konkretno gospod Bogataj, seveda je peljal vik in krik, od kod ministru
               pravica, da dobi podatke z imeni in priimki, od kod Vladi pravica, da obravnava imena
               in priimke, itd. Seveda se pa ne vpraša, zakaj je pa Vladi dolžnost, da poravnava
               recimo določene stroške v takih situacijah. Država z Vlado vred je torej odgovorna
               materialno v primeru nepravilnosti, itn., in jaz sem v času najhujših težav ali pa v
               času najhujših fizičnih in psihičnih naporov, če želite. Namreč takrat, to je bil
               čas, ki je od mene zahteval recimo ene šestnajst ur dela. in takrat se jaz namesto s
               tem, da se ukvarjam z življenjem ljudi, tako rekoč, ali policistov ali državljanov,
               da ja ne bo kaj narobe, seveda pišem pojasnila gospodu Bogataju. Pojasnila gospodu
               Bogataju. Saj na koncu smo mu vse dopovedali in ni uvajal nobenih postopkov, vse je
               bilo v redu. Ampak poglejte, takrat ko imaš največ težav in ko se ukvarjaš z vsemi
               drugimi zadevami, se on ukvarja z 28 ljudmi, ki jih je policija zaprla. Mislim, pa
               čakajte malo no, to v podkrepitev temu kar ste vi rekla. Sicer pa poglejte,
               namestnica, vi ste zavrnila zadevo Majer, to bova obstala vsak na svoji strani. Jaz
               ostajam pri svojem, tako kot sem rekel.</p>
               <p>In drugo. Vi ste rekli, da je informacijska pooblaščenka zadržana, ima druge
               obveznosti, da bi lahko enakovredno opravite naloge tukaj pred Državnim zborom. Jaz
               mislim, da jih lahko bolje opravite in verjetno tudi ste jih, zaradi tega, ker ste
               in, ona je pa šele prišla v sistem in verjetno manj pozna zadeve. Ampak prav pa je,
               da predstojnik organa enkrat na leto pride pred Državni zbor. To je pa prav, ker mi
               imamo celo analogijo, recimo ko minister ne more, pride državni sekretar, generalni
               direktor že ne sme več priti pred Državni zbor. Nima pravice, da pride pred Državni
               zbor zagovarjati neko materijo, ampak mora to biti minister, državni sekretar, zato
               se mi zdi tudi prav, da bi bila informacijska pooblaščenka tukaj, pa če ne odgovarja,
               ker manj pozna zadevo, kar je razumljivo, odgovarjate vi, ampak prav pa je, da bi
               bila tukaj.</p>
               <p>Predsednica, jaz bom imel še potem eno proceduralno. Hvala. <stage type="mag"/><stage>(nadaljevanje)</stage> kar je razumljivo odgovarjate vi, ampak
               prav pa je, da bi bila tukaj.</p>
               <p>Predsednica, jaz bom imel še proceduralno. Hvala.</p>
            </sp>
            <sp xml:id="SDT7-OZNZJUILS-redna-1-2014-10-22.sp29">

               <speaker>PREDSEDNICA MAG. LILIJANA KOZLOVIČ:</speaker>

               <p>Po odgovorih. Izvolite. Gospa Lamut Strle.</p>
            </sp>
            <sp xml:id="SDT7-OZNZJUILS-redna-1-2014-10-22.sp30">

               <speaker>ROSANA LEMUT STRLE:</speaker>

               <p>Hvala lepa. Bom spet začela od zadaj.</p>
               <p>Mogoče niti ni na mestu, da komentiramo stare zadeve, ampak vendarle, ker ste jih
               izpostavili. Sami ste povedali, da je potem postopek bil ustavljen v primeru
               razkritja seznama z osebnimi imeni mislim da so bili tudi rojstni datumi skratka
               seznam oseb je bil, ki so bili priprti. Postopek je bil ustavljen kot povedano, je
               pooblaščenec sprejel pojasnila ministra v zvezi s tovrstnim poročilom je pa res, da
               se je prijava nanašala ne zgolj na razkritje imen pridržanih pač pa je bilo
               zatrjevano česar pooblaščenec niti ni preverjal, to tudi ni naša stvar. Kdaj bo ta
               seznam predstavljen <stage>/ nerazumljivo/</stage> na ta način, da naj vsak poišče svoje. Kateri
               javni uslužbenci so bili udeleženi na <stage>/ nerazumljivo/</stage> to potem niti ni bilo
               raziskano, ker smo sprejeli pojasnila ministra. Res pa je, da smo v prvi fazi menili,
               da bi glede stroškov, glede oseba potrebnih intervencij in to zadoščali čisto
               statistični podatki o številu pridržanih. Kot že povedano, postopek inšpekcijski je
               bil ustavljen, sprejeta so bila pojasnila ministra.</p>
               <p>V zvezi s, pripomba gospe Sloga, da bi morali pretehtati kaj to za drugo stran
               pomeni. Ne, da ne bi pooblaščenec razumel, da je včasih to za zavezanca povzdigel
               velik zalogaj organizacijsko, časovno, ampak jaz še nisem nikoli slišala uradnika, ki
               bi rekel, da je obremenjen, zato ker je dobil vloga za izdajo gradbenega dovoljena.
               Takrat razume, da je to njegova naloga, da to mora narediti, da je to njegovo delo.
               Ko dobi zahtevo za dostop do informacij javnega značaja je pa kar na enkrat to nekaj
               kar ni njegovo delo pa mora narediti. Ne, glih to sem prej želela povedati, tudi
               obravnava vloga za dostop do informacij javnega značaja je del naših nalog kot izdaja
               gradbenega dovoljenja, kot izdaja katerekoli druge odločbe. Nekatere bodo bolj
               obsežne pa zahtevajo več časa, res je druge pa bodo enostavnejše. V izogib, da bi se
               res zlorabil Zakon o dostopu do informacij javnega značaja namen je omogočiti ljudem,
               da se seznanijo v čim širšem pomenu kaj država počne, kaj počnejo javni organi je bil
               v ZDIJZ-C vnesen tudi člen, ki govori o zlorabi pravice torej o možnosti organa, da
               zavrne zahtevo, zato ker jo ta vlagatelj pravico zlorablja. To bi morali biti res
               ekstremni primeri, to zagotovo ni primer, ki je zgolj obsežen. Upravno sodišče je že
               zavzelo v večih svojih sodbah stališče, da zgolj obseg dela, ki je naložen organu z
               neko zahtevo še ne pomeni, da organ zahtevo lahko zavrne oziroma je ne obravnava. Kot
               sem že povedala katerakoli vloga, ki jo na nas naslovijo državljani lahko terja več,
               druga bo terjala pač manj našega časa in energije, ima pa sedaj ZDIJZ-C izrecno to
               možnost uvedeno. Preden je ta možnost prišla v zakon smo imeli eden sam primer, ko
               smo se že tudi pri pooblaščencu v prekrškovnem postopku odločali, da je šel pa
               prosilec čez mejo, ampak vam moram povedati, da je bil to prosilec, ki je v razdobju
               približno enega meseca na organ vsak dan naslovil zahtevo tam od štirih do deset točk
               in vsaka od teh točk je imela še podtočke od a. do i., od a. do k., to je bilo res
               ekstremno in ko smo to sešteli smo ugotovili, da je ta prosilec pravzaprav na organ v
               dobrem mesecu vložil več kot 300 zahtev. Tukaj nismo bili tudi mi ne sami v dvomu, da
               gre za zlorabo pravice, da ni bil namen izvedeti kaj organ počne, kakšna je vsebina
               dokumenta, ki so zahtevana, ampak je bil namen obremeniti organ. Ponavljam tudi pod
               ZDIJZ-C, ko je ta možnost zavrnitve, zaradi zlorabe pravice uzakonjena mora iti za
               ekstremne primere, ne nujno tako zelo kot ta, ki sem ga sedaj opisala, vendarle pa ne
               sme postati ta člen sedaj izgovor za organe, da ne bodo odločali. Večkrat slišimo
               tako mogoče malo pavšalno ta pa zlorablja svojo pravico, ker dva krat na mesec hoče
               nekaj od nas. Ni rečeno, je preprosto radoveden. Zgodilo se nam je, da so občinski
               svetniki prek ZDIJZ zahtevali podatke od občine, ki je vsaj nenavadno, končno
               občinski svetnik naj bi imel že, zaradi svoje vloge in funkcije čim širši dostop
               dokumentov in če se je moral poslužiti z ZDIJZ-om, potem je nekaj <stage type="mag"/><stage>(nadaljevanje)</stage> narobe in na drugi strani potem
               očitek zlorabljaš ZDIS. Ne, ZDIS je samo eden od zakonov po katerih moramo delati v
               javni upravi tako kot katerikoli drugi.</p>
               <p>Potem kar ste rekli v zvezi z tolmačenjem pooblaščenca z razlago zakona. Mi se seveda
               zelo trudimo, da smo konsistentni, da vselej enako razlagamo zakon, smo pa nazadnje
               tudi ljudje. Jaz ne morem reči, da se nam kdaj ni zgodilo, da smo, ne vem, leta 2011
               rekli tako, pa smo potem leta 2013 rekli drugače. Upam, da se to ni zgodilo
               velikokrat. Mogoče se niti ne spomnim kakšnega takega primera ampak kot rečeno, smo
               samo ljudje. Včasih kakšno stvar ponovno premisliš, ponovno pretuhtaš in prideš do
               drugačnega zaključka. Vsekakor si pa zelo prizadevamo, da se to nebi dogajalo. V
               inšpekcijskih postopkih, ko ste rekli arhivsko gradivo naj bi se uničevalo, veste, mi
               vedno vprašamo zavezanca, nikoli ne pridemo in rečemo kar uniči. Vprašamo, povej kje
               je temelj, zakaj imaš te podatke in če zavezanec sam ne zna povedati, da je to
               arhivsko gradivo, ker ne vem, je mogoče to fazo izpustil opredeljevanja navadnega
               dokumentarnega in arhivskega gradiva, potem je težava vsaj na obeh straneh. Zavezanec
               seveda mora vedeti kake dokumente ima, zato tudi ta obveznost, da naredi katalog, da
               prijavi k nam zbirke. To ni birokracija. Dejansko je smisel, vsebinski, da zavezanec
               ve katere podatke ima, ker potem tudi ve kako mora delati z njimi. Arhivsko gradivo
               se seveda ne uničuje. Jaz si upam reči, da če bi naš nadzornik rekel, da je to
               gradivo arhivsko, absolutno nebi naložil uničenja. Mi vemo, da je pomembno za
               zgodovino, za raziskovanje in da ga je treba pač predati arhivu. Tako da upam, da v
               prihodnje ne bo prihajalo do teh kratkih stikov. Vsekakor je pa zavezanec tisti, ki
               prvi mora vedeti kakšne podatke ima in kakšna je njihova narava.</p>
               <p>Glede potem še gospe Brinovšek glede naših tožb, 33 tožb je bilo vloženih na upravno
               sodišče. V desetih primerih je upravno sodišče tožbi ugodilo in izpodbijano odločbo
               oziroma tisti del o kateri je pač ugodilo tožbi, vrnilo pooblaščencu v ponovno
               odločanje. To, veste, ne pomeni vselej vsebinske presoje. Jaz vam zdaj tudi ne znam
               povedati v koliko primerih je upravno sodišče reklo, pooblaščenec nisi vsebinsko prav
               odločil in v koliko primerih je šlo za neko postopkovno napako, ki smo jo naredili
               ampak vsekakor se nam ta številka ne zdi problematična. V glavnem je posredi kakšna
               postopkovna napaka. Zakoni so komplicirani tudi za nas, včasih se zgodi, da kaj
               spregledamo in potem ob drugem poskusu popravimo.</p>
               <p>Glede denarja iz tviningov, ki je ostal in naj bi ga nakazali na proračun, jaz
               verjamem,d a smo to naredili ampak tukaj se zavežem, da vam ta podatek sporočim
               naknadno, kdaj in koliko smo ga nakazali, ker tega danes ne znam povedati.</p>
            </sp>
            <sp xml:id="SDT7-OZNZJUILS-redna-1-2014-10-22.sp31">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala gospa Sterletova. Gospod Gorenak proceduralno. Izvolite. Še prej razprava.
               Izvolite.</p>
            </sp>
            <sp xml:id="SDT7-OZNZJUILS-redna-1-2014-10-22.sp32">

               <speaker>DR. VINKO GORENAK (PS SDS):</speaker>

               <p> Glejte, rad bi v tem delu moje razprave opozoril na politično pristranskost, ne
               samo informacijskega pooblaščenca ampak na splošno bom rekel organov v tej državi v
               povezavi z našimi mediji. Vi ste rekla, da je gospod Bogataj takrat ni preverjal
               podatka ali je vlada karkoli sklepala o tem kateri javni uslužbenci se udeležujejo
               protestov ali ne. Torej je imel nek razlog, da je vsaj dvomil v to, odnosno je vsaj
               razmišljal o tem, čeprav kot pravite, ni kasneje naredil nič na to temo in tega ni
               preverjal. Jaz vam moram povedati, da Vlada Republike Slovenije tudi zaradi javnosti
               ni nikoli sklepala nič na to temo, nikoli sklepala nič na to temo. Je pa res, da sem
               sam na eni od novinarskih konferenc iz razloga, ker smo razpolagali s podatki, da se
               nekateri vojaki udeležujejo protestov in da mečejo kocke na policiste in iz razloga,
               ker so deloma nekateri protesti potekali tudi v času dela državnih organov, na eni od
               novinarskih konferenc rekel, da priporočam pristojnikom, torej ministrom, da
               preverijo ali se javni uslužbenci kakorkoli v delovnem času udeležujejo protestov in
               mečejo kamne torej granitne kocke na policiste. Glejte, če je gospod Bogataj takrat
               razmišljal, da je ta moja izvaja bila kakorkoli nepravilna, vprašljiva in tako
                  naprej.<stage type="mag"/> <stage>(Nadaljevanje)</stage> Očitno je
               razmišljal o tem, ni pa postopka uvedel. Meni se zdi popolnoma normalno, da sem to
               pozval. Če vojak ali nek inšpektor gradbeni ali pa nek uslužbenec na nekem
               ministrstvu v službenem času gre pred parlament in malo kocke meče v policiste, da bi
               to predstojniki preverili. Meni se zdi popolnoma naravno in normalno. Sedaj pa
               poglejte, to primerjamo z dogajanjem na Generalštabu. Vi točno veste, da se je v
               Dnevniku pojavil članek, ki je rekel, da bo gospod minister razrešil gospoda Dobrana
               Božiča, razlog naj bi pa bil, v čem. V tem, da bi naj enkrat bil tam pred sodiščem v
               podporo Janezu Janši. Niti en shod pred sodiščem ne poteka v službenem času. Vsi
               potekajo v času po tem. Slovenski medijski prostor problematizira to zadevo, čeprav
               je bilo jasno kasneje povedano, da ga tam sploh ni bilo. Da ga tam sploh ni bilo.
               Sedaj problematizirajo bivšega šefa Sove, češ da je dopoldne svetovalec na
               Generalštabu, popoldan je pa organizator pred sodišči. Sprašujem, če bo gospod
               Bogataj kaj reagiral? Ali je gospod Bogataj kaj reagiral? To bi bilo enakopravno
               obravnavanje politično ene in druge strani, veste. On bi moral reagirati in reči, da
               ima vsaka oseba popoldne ob peti uri pravico izražati svoja stališča. Tudi bivši šef
               SOVE ali pa Dobran Božič, ki tam ni bil, kot je kasneje tudi jasno povedal. Vidite to
               politično pristranskost, ampak ne mislim sedaj tukaj vas, razumete. Ne mislim vas
               osebno, ne mislim karkoli drugega, mislim na to, da imamo in medijski prostor in
               politični prostor popolnoma razglašeno. Popolnoma nekorekten, nepošten in bom rekel,
               ne uravnotežen. Namreč tisto kar je za nekoga samo po sebi umevno, je za drugega
               zločin. Ne pričakujem odgovora, ampak prosim, če gospodu Bogataju rečete naj se
               izjasni do tega ali imajo ti ljudje pravico v petih popoldne biti pred sodiščem ali
               ne, tako kot jo imam jaz, kot jo imajo vsi drugi državljani, mislim da imajo tudi ti
               ljudje. Hotel sem opozoriti na abnormalnost tega prostora, ki se konča na Karavankah,
               v Bruslju je pa seveda drugače. Tako kot smo Bratuškovo ogradili za carico te države
               pred letom dni, sedaj imamo Bulčevo za carico, ampak na drugi strani Karavank je pa
               potem drugače. Proceduralno pa ne vem ali ga lahko sedaj takoj podam ali ne?</p>
            </sp>
            <sp xml:id="SDT7-OZNZJUILS-redna-1-2014-10-22.sp33">

               <speaker>PREDSEDNICA MAG. LILIJANA KOZLOVIČ:</speaker>

               <p>Povejte.</p>
            </sp>
            <sp xml:id="SDT7-OZNZJUILS-redna-1-2014-10-22.sp34">

               <speaker>DR. VINKO GORENAK (PS SDS):</speaker>

               <p>Sklep, ki ste ga na začetku prebrala oziroma ste rekla, da bomo zadevo zaključili na
               odboru. Jaz proceduralno predlagam, da preden daste ta sklep na glasovanje, da odbor
               odloči o mojem naslednjem predlogu. Namreč Državni zbor, torej odbor ima možnost, da
               izglasuje, da se poročilo informacijske pooblaščenke obravnava tudi na plenarni seji
               Državnega zbora. Jaz to tudi uradno predlagam. Razlog za to je, pa v čem. Zlasti v
               tem, da skušamo ob odhodu bivše informacijske pooblaščenke, prihodu nove, narediti
               neko bolj temeljito razpravo na seji Državnega zbora, oceniti stanje na tem področju
               in dati tudi novi informacijski pooblaščenki nekako možnost, da naredi obračun s
               stanjem do takrat, ko je prišla, in da nadaljuje na novo.</p>
               <p>Skratka moj predlog je, proceduralni, da odločimo o tem, da bi to poročilo obravnaval
               tudi Državni zbor na plenarni seji. Hvala lepa.</p>
            </sp>
            <sp xml:id="SDT7-OZNZJUILS-redna-1-2014-10-22.sp35">

               <speaker>PREDSEDNICA MAG. LILIJANA KOZLOVIČ:</speaker>

               <p>V redu. Hvala gospod Gorenak za ta predlog. Bomo na koncu razprave potem dali na
               glasovanje tudi vaš predlog.</p>
               <p>Torej boste gospa Strle karkoli odgovorila, sicer bi dali na okrog vprašaja. V redu. </p>
               <p>Na vrsti je gospa Koleša Anita. Izvolite, beseda je vaša.</p>
            </sp>
            <sp xml:id="SDT7-OZNZJUILS-redna-1-2014-10-22.sp36">

               <speaker>ANITA KOLEŠA:</speaker>

               <p>Hvala lepa gospa predsedujoča. Lep pozdrav vsem prisotnim!</p>
               <p>Da se vrnemo k delu informacijske pooblaščenke, brez kakšnih pomislekov o potrebnosti
               ali pa pristranskosti oziroma nepristranskosti, pa tudi uspešnosti dela informacijske
               pooblaščenke, bodisi kot pritožbenega organa, torej za področje dostopa do informacij
               javnega značaja ali pa kot nadzornega organa. Lahko rečem, da se mi včasih poraja
               vendarle tudi bojazen, da smo kljub temu državljani in državljanke še vedno preveč
               izpostavljeni milosti in nemilosti nekih institucij, ki vse prelahko najdejo pot do
               naših podatkov in jih izkoriščajo predvsem za neprimerne <stage type="mag"/> <stage>(Nadaljevanje)</stage> in nemilosti nekih institucij, ki vse prelahko
               najdejo pot do naših podatkov in jih izkoriščajo predvsem za neprimerne namene,
               predvsem mislim tukaj na področje nekih novih tehnologij. In zato od vas tudi kot
               državljanka pričakujem, da boste pozorni pri sprejemanju, kot pravite, reforme
               zakonodaje varstva osebnih podatkov v EU, ki je verjetno tudi posledica nekih
               neprijetnih odkritij v zadnjem času, pa bi vas prosila, da mogoče kakšno besedo
               rečete tudi o tej reformi zakonodaje. Še bolj pa me v tem trenutku zanima, če ste pri
               svojem delu našli kakšne, ne vem, če lahko rečem temu sive lise ali nekaj takega,
               vašega delovanja, ki neopravičeno obremenjujejo to delo državnih organov pa tudi
               ustanov na področju gospodarskih družb, na področju varstva osebnih podatkov. Mi smo
               se namreč zavezali k debirokratizaciji javne uprave pa tudi k odpravi birokratskih
               ovir pri gospodarstvu. Zato je delovanje oziroma sodelovanje z vami na tem področju
               sila pomembno. In verjetno se sami sicer ne želite odpovedati kakšnim pristojnostim,
               kar je tudi prav. Zakonodaja je verjetno jasna. Vendar pa moram povedati, da smo se v
               razpravi o vašem poročilu od javnih uslužbencev v upravnih enotah, da smo slišali
               tudi kar nekaj pripomb, ki bi jih bilo vredno prediskutirati. Gre predvsem za
               povezanost evidenc in podobno. Tako, da bi bila zelo vesela, če bi lahko v tem svojem
               poročilu oziroma danes morda povedali tudi ali če ste zaznali kakšne zadeve, ki bi
               jih lahko poenostavili. Mislim, da v teh desetih letih delovanja verjetno lahko
               ugotovite tudi ta področja in pomagate pravzaprav pri tej nalogi, ki smo si jih
               zadali v novem mandatu. Hvala lepa.</p>
            </sp>
            <sp xml:id="SDT7-OZNZJUILS-redna-1-2014-10-22.sp37">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam gospa Koleša.</p>
               <p>Na vrsti je gospa Katič. Izvolite.</p>
            </sp>
            <sp xml:id="SDT7-OZNZJUILS-redna-1-2014-10-22.sp38">

               <speaker>ANDREJA KATIČ (PS SD):</speaker>

               <p>Lep pozdrav tudi vsem skupaj v mojem imenu.</p>
               <p>Sama bi se pridružila oceni, da je bilo v teh letih, v bistvu smo se začeli zavedati
               pomembnosti tega področja, kar poročilo tudi izkazuje. Tudi ko je bilo omenjeno
               večkrat odgovornost predstojnikov organov, zlasti lokalnih skupnosti, se pravi
               županov, vedo da je pomembno, da transparentno delujejo in si želijo tudi čim v čim
               večji meri svoje delovanje predstaviti javnosti, potem pa treščimo na eni strani to
               transparentnost delovanja in objave v javnosti, pa na drugi strani varovanje osebnih
               podatkov. Moje vprašanje bi se nanašalo na samo varovanje osebnih podatkov. Pri tem
               poglavju je dejavnost državnih nadzornikov, je navedeno koliko inšpekcijskih nadzorov
               je bilo uvedenih in na katerih področjih. Pa me zanima, ali so v postopkih
               ugotovljene odgovorne osebe, se pravi tisti, ki so bili opozorjeni ali oglobljeni,
               navadno predstojniki državnih organov oziroma lokalnih skupnosti ali pa tudi
               posamezni javni uslužbenci, ki kot upravljavci posamezne zbirke osebnih podatkov, ki
               so na primer posredovali osebne podatke v javnosti ali objavili na spletu ali kaj
               podobnega, pa bi se morali zavedati pomena varovanja osebnih podatkov ali njihove
               pravilne rabe, brez da bi jim predstojniki dali še kakršnakoli posamezna ali pa
               posebna navodila, saj je zakon jasen. In pa, rekli ste sami, da je sramota, če ga ne
               bi poznali. In težko bi jim tudi vodja fizično preprečil, da v bistvu neko zbirko
               osebnih podatkov posredujejo preko računalnika v splet, ker v bistvu je dovolj samo
               en klik. To je eno vprašanje.</p>
               <p>Drugo vprašanje. Bi pa pohvalila vašo dejavnost, kar se tiče osveščanja, tako razne
               konference, priročniki. Bi pa mogoče vprašala, izpostavila samo še eno temo, to je,
               kaj bomo naredili, da bi mlade še bolj opozarjali na to, da naj bodo previdni, ko se,
               če tako rečem, reklamirajo na raznih družabnih omrežjih. Mislim, da bi bilo tukaj
               potrebno dati poseben poudarek tudi pri vašem delu. Hvala.</p>
            </sp>
            <sp xml:id="SDT7-OZNZJUILS-redna-1-2014-10-22.sp39">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala tudi vam.</p>
               <p>Besedo dajem še gospe Bah Žibert, potem pa odgovori.</p>
               <p>Izvolite gospa Žibert.</p>
            </sp>
            <sp xml:id="SDT7-OZNZJUILS-redna-1-2014-10-22.sp40">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo predsedujoča.</p>
               <p>Najprej opravičilo moji jutranji zamudi. Kot veste, so v Sloveniji zopet izredne
               razmere. Ljubljana je poplavljena. Upam, da bo tudi tokrat ta naša medsebojna pomoč
               dokazala kaj zmoremo, predvsem pa, da bo tudi po potrebi ukrepala Vlada. Namreč slike
               prihajajo, da je kar veliko ljudi v težki situaciji. No, pa da grem k vsebini. <stage type="mag"/> <stage>(nadaljevanje)</stage> Meni je žal, da danes tukaj ni
               informacijske pooblaščenke in bi bila res vesela, da namestnica, ki seveda ne dvomim,
               da bo lahko odgovorila na večino vprašanj, pa vendarle pove kateri so razlogi, da
               danes pooblaščenke ni, da se ji zdijo veliko bolj pomembni kot prisostvovati na nekem
               telesu zakonodajne veje oblasti. Ne nazadnje nova pooblaščenka prihaja iz tega hrama
               in verjetno ve, kako zelo pomembno in kako bolj kakovostno je lahko naše delo, če
               dobimo informacije iz prve roke.</p>
               <p>Kar se tiče poročila, seveda, sem ga tudi jaz pogledala. veliko je navedenega. Vendar
               pa jaz včasih pravim, ne da papir vse prenese, ampak včasih papir tudi zakrije tisto,
               kar nas zanima bolj in zato je toliko bolj pomembno tovrstne razprave, da lahko tudi
               vprašamo o zadevah, ki se nam ne zdijo mogoče jasne, ali pa jih mogoče niti ne
               poznamo.</p>
               <p>Najprej bi izpostavila, zame je problem tudi kar se tiče samih pooblastil
               informacijskega pooblaščenca. Namreč, pritožbe zoper odločbe informacijskega
               pooblaščenca ni, ni dopustna. Edino kar je mogoče je možno sprožiti upravni spor. To
               se mi zdi v luči državljank in državljanov problem. Sama nameravam tukaj tudi pač
               sprožiti kot predlog spremembe zakonodaje. Namreč, ko potem gledam naprej seveda
               nekateri potem od primerov odstopajo, veliko je zavrnjenih, ampak verjetno če bi
               pogledali lahko v te dokumente bi videli, da pač gre velikokrat tudi za to, da ljudje
               sami po sebi ne znajo na tej stopnji ravnati in bi verjetno vsaj neka pritožba v neki
               obliki pa vendarle bila dopustna. Ne nazadnje informacijski pooblaščenec dela v
               korist državljank in državljanov in bi bilo prav, da jim je to tudi omogočeno.
               Strinjam se tudi z eno od predhodnic, ki je omenila, da se s posameznimi postopki
               lahko nek organ ali nek predstavnik zelo dolgotrajno ukvarja. To je res. To ni res,
               kar ste prej rekli, da gre enačiti za neko pridobitev pravice, ne vem, gradbenega
               dovoljenja. Tudi sama govorim iz osebnih izkušenj.</p>
               <p>Sedaj bom pa prešla tudi na nekoliko bolj konkretna vprašanja. Najprej še dovolite,
               da povem, da pač posamezni predstavniki informacijske pooblaščenke oziroma sodelavci
               resnično opravljajo svoje delo zelo profesionalno, med tem ko za druge ne morem
               povsem tega trditi, pa bom povedala zakaj. Pri zaključku svojega mandata prejšnje
               informacijske pooblaščenke gospe Pirc Muser je bilo v izjavi za javnost, to pač je
               javni dokument, omenjeno, da želi, da njen naslednik bo politično neopredeljen. Se
               pravi neodvisen. Seveda je ta stavek povsem korekten in dobrodošel in to bi morala
               biti tudi neka osnova. Poziv sploh ne bi bil potreben, če ne bi gospa Pirc Muserjeva
               nadaljevala z naslednjim: "V svojem mandatu," tako nekako potem sledi, "mislim, da
               smo oglobili vse politične stranke." Poglejte, če je nevtralnost in neodvisnost to,
               da oglobiš politično stranko, potem nekje v tem delu informacijskega pooblaščenca ne
               bo držalo. Ker pa se v veliki meri s tem stavkom strinjam, da je pa delo
               informacijske pooblaščenke pretekle bilo kar precej politično naravnano. Namreč, sama
               sem imela neposredno kar veliko izkušenj, zelo nenavadnih, pa bi želel konkreten
               odgovor. Koliko političnih strank je bilo oglobljenih? Zakaj so bile oglobljene? In,
               kakšni zneski so bili? Zanima me tudi zakaj, globe so lahko zelo različne, od do,
               lahko so tudi samo neka opozorila. Ne nazadnje se lahko zadeva tudi ustavi. <stage type="mag"/> <stage>(Nadaljevanje)</stage> Prav tako me zanima glede na
               izkušnje, ki sem jih imela kot predstavnica politične stranke, ko sem bila v vlogi
               generalne sekretarke je bila seveda oglobljena tako stranka kot taka, kot njen
               predstavnik za vsak podatek posebej. Zato me zanima, iz vašega poročila, ki je na
               strani 10, kjer ravno tako govorite o primeru Pozitivne Slovenije, kjer je bil
               problem, in zame je to vedno največji problem, problem objave otrok, se pravi
               izkoriščanje otrok v politične namene. Ali je bila globa izrečena za vsakega otroka
               posebej? Se pravi, če ste tudi tukaj ravnali, ker je šlo za osebni podatek vsakega
               otroka posebej? Če je morala za to pač stranka, ki je bila oglobljena, poravnati
               svojo obveznost za vsako osebo posebej? Prav tako me zanima glede ravnanja v primeru
               medijev. Tudi tukaj je kar nekaj zadeve, kjer je pač posegla pooblaščenka. In me tudi
               tukaj zanima morda neka primerjava. Namreč, poznam medij, Demokracija mimogrede, je
               zaradi razkritja podatka novinarja, ki naj bi komuniciral s sodnikom, bila oglobljena
               za 13.000 evrov. Zanima me, ali ste podobno ravnali tudi v zadevi Mladina, ko je šlo
               za zadevo gospoda Grimsa? Kakšna je bila globa takrat? In ne nazadnje tudi sama sem
               bila priča zlorabi osebnih podatkov. Ko sem se udeležila shoda pred sodiščem in sem
               bila na televiziji obravnavana s strani psihologa ali psihiatra. Skratka, ali je tudi
               takrat, in sem se tudi javno odzvala, ali je tudi takrat bil za to sprožen
               kakršenkoli postopek. Ne govorim tu osebno o meni, govorim o tem, da menim, da
               informacijski pooblaščenec uporablja dvojna merila. In ker dejansko prehajamo iz
               enega mandata v drug in nastopa sedaj nov pooblaščenec oziroma pooblaščenka, ki
               prihaja na nek način iz političnega delovanja, ne nazadnje pač je bila generalna
               sekretarka tega državnega zbora me zanima, kaj boste storili, da se tovrstne zadeve
               ne bodo dogajale oziroma bo pač vendarle občutek državljanov, da smo pred zakonom in
               pred nekako pooblaščencem vsi enaki. In še nekaj. Prej sem povedala, da pritožba
               zoper odločbe informacijske pooblaščenke ni dopustna. Po drugi strani pa je
               pooblaščenka tako prekoračila zakon, da je o tem odločalo Ustavno sodišča. Kaj se je
               zgodilo takrat? Gre o zadevi Agencije za varstvo konkurence. Datumsko, sicer tu
               podatka nimam, ampak Ustavno sodišče je odločilo,da je pooblaščenka prekoračila svoja
               pooblastila, svoje zakonske pristojnosti in obenem posegla v samostojnost Agencije za
               varstvo konkurence. S tem naj bi nastale tudi potem posledice. Se pravi, v
               nadaljevanju je tudi, da pri izvrševanju svojih zakonsko določenih pooblastil poseže
               v posamične pravne postopke, ki jih vodijo za njih pristojni državni organi. Se
               pravi, da gre za prekoračitev. Takšna je bila ugotovitev Ustavnega sodišča. Zanima
               me, ali so bile tudi s te strani sankcije. Ne nazadnje državljani težko sprejemamo,
               da sankcije veljajo za ene in ne za druge. Kot jaz pomnim ali se spomnim mislim, da
               glede tega ni bilo nič. Kot danes tu zbrani, menim, da je tudi na tem področju
               potrebno nekaj storiti. Če nekdo poseže tako daleč v svoje pristojnosti, da na koncu
               o tem odloči tudi Ustavno sodišče in ugotovi, da so bile te prekoračitve presežene
                  <stage type="mag"/> <stage>(Nadaljevanje)</stage> in v neskladju z
               zakonom, potem menim, da je potrebno takšne zadeve sankcionirati. Ne nazadnje, mi kot
               izvrševalci glob moramo to storiti takoj, brez možnosti pritožbe, na drugi strani
               nekdo krši zakonodajo, se podpiše pod takšne globe in odločbe in se nič v tej državi
               ne zgodi. Torej jaz tudi podpiram predlog kolega Gorenaka, da je potrebno poročilo
               obravnavati na seji Državnega zbora. Menim, da ga je potrebno, tudi zato, ker danes
               ni z nami pooblaščenka, ki bi lahko dala odgovore na nekatera konkretna vprašanja.
               Tudi menim, da namestnik ne more odgovarjati o tem ali bo ravnala politično
               neodvisno. Tukaj je bilo rečeno neoporečno, kakorkoli že, kajti gre za vprašanja, ki
               so namenjena konkretno pooblaščenki in menim, da je potrebno, če danes ni našla časa,
               da ga bo vsaj takrat. Hvala lepa za sedaj.</p>
            </sp>
            <sp xml:id="SDT7-OZNZJUILS-redna-1-2014-10-22.sp41">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala tudi vam, gospa Žibert Bah.</p>
               <p>Bi pa prosila v zvezi s predlogom, ki ste ga podala tako vi kot gospod Gorenak, da v
               skladu z 61. členom Poslovnika priporočila, tista ki jih moramo oblikovati za Državni
               zbor, torej poleg tega, da damo predlog, da se obravnava, da tudi oblikujete
               priporočila, če boste to morda v teku, če ne bomo pa potem se dogovorili kako boste
               ta priporočila oblikovali. Hvala.</p>
               <p>Gospa Lemut Strele, izvolite. Beseda je vaša.</p>
            </sp>
            <sp xml:id="SDT7-OZNZJUILS-redna-1-2014-10-22.sp42">

               <speaker>ROSANA LEMUT STRLE:</speaker>

               <p>Hvala lepa.</p>
               <p>Bom spet začela od zadaj. Najprej bom poskušala odgovoriti gospe Bah Žibert. Pa kar
               mogoče s tole zadnjo zadevo, ki jo je izpostavila, sodba Ustavnega sodišča, kjer je
               Ustavno sodišče, če skrajšam, reklo da pooblaščenec ni pristojen posegati v konkretne
               postopke, ki jih vodijo drugi organi. Zadeva je precej širša. Vsebinsko se je
               nanašala na podobno situacijo kot že prejle izpostavljena odločba pooblaščenca takrat
               zoper Urad za varstvo konkurence, leta 2008. Tokrat je bila to agencija za varstvo
               konkurence, ampak vsebinsko je šlo za zelo podobno dejansko stanje. Namreč agencija
               kot državni organ je v svojem postopku nadzora, ki ga je izvajala, ne vem, mogoče
               gospa Bah Žibert ne bo slišala zdaj kaj želim povedati, ampak ne glede na to
               odgovarjam vam, tako da, Agencija za varstvo konkurence je v svojem postopku nadzora
               vstopala v elektronske predale zaposlenih pri zavezancu, kjer je opravljala
               preiskavo. Dobili smo prijavo, da se to dogaja in potem seveda poskušali najti način
               kako zaščititi varstvo osebnih podatkov teh zaposlenih pri zavezancu v katerih
               elektronske predale, ki so bili osebni, čeprav službeni, je posegala Agencija za
               varstvo konkurence pri svojem nadzoru. Ker smo se 2008 že, ne bom rekla opekli, ampak
               poizkus ni obrodil vsebinskega rezultata, pa čeprav je šla zadeva vse do Vrhovnega
               sodišča, smo se tokrat odločili, da vprašanje pred izdajo odločbe o tem ali je
               dopustno, da državni organ glede na 37. člen Ustave brez odredbe sodišča, ne da bi
               bilo potrebno za kazenski postopek in varstvo države, vstopa v elektronski poštni
               predal, torej v time pisanj, naslovimo na Ustavno sodišče. naš namen je bil od
               Ustavnega sodišča dobiti tolmačenje 37. člena Ustave, ko gre za izvajanje
               inšpekcijskih pooblastil ali pa, če hočete, mogoče v nadaljevanju prekrškovnih
               pooblastil državnih organov. Ustavno sodišče je odločilo kakor je. Prebrali ste tisti
               del, ki ste ga želeli prebrati. Dejstvo je, da je to res. Ustavno sodišče je reklo,
               pooblaščenec ne sme posegati v konkretne postopke, ki jih vodijo drugi organi. To gre
               konkretno v postopek, ki ga vodi Agencija za varstvo konkurence. Mi smo to sprejeli.
               Obžalujemo pa, da se Ustavno sodišče vseeno ni opredelilo tudi do vsebinskega
               problema, ki je še vedno odprt. Seveda nam je bilo žal, da se je tako končalo, vendar
               hierarhični nadzor nad organi vselej obstajajo, zato imamo mi prvo stopnjo odločanja,
               drugo stopnjo odločanja, imamo prvostopno sodišče, drugostopno sodišče, imamo Vrhovno
               sodišče. Ta hierarhija omogoča, da na koncu tisti, ki je na vrhu, sprejme neko enotno
               in končno odločitev,<stage type="mag"/><stage>(nadaljevanje)</stage>
               tako je in jaz še nisem slišala, da bi sodnika razrešili, ker mu je dobra stopnja
               vrnila zadevo ali pa je ugotovila, da je nezakonito uporabil neko določbo.
               Obžalujemo, da se je to zgodilo, še vedno si želimo, da bi prišlo do vsebinske
               odločitve. Sprejeli pa smo to kar je ustavno sodišče reklo torej ne več v
               inšpekcijskem postopu v neki postopek, ki ga vodi drugi za to pristojni organ pa,
               čeprav menimo, da je bilo v tistem postopku potrebno zavarovati osebne podatke ljudi.
               Sedaj v teh postopkih bodo pač ljudje sami morali zavarovati svoje osebne podatke, ne
               vem nekje, pred sodiščem, na neki drugi način vsekakor ne preko pooblaščenca, ker je
               bil prvotno njihov namen in za kar smo tudi mi menili, da smo tukaj.</p>
               <p>Jaz ne bi želela se sedaj opredeljevati glede politične pristranskosti,
               nepristranskosti določenega človeka jaz sem rekla, da kot organi sodelujemo
               nepristransko, to je vse kar lahko rečem, vsa ostala vprašanja boste pač morali
               nasloviti na konkretne osebe, ki jim to očitate. Dejstvo je, da je, ko gre za javno
               objavo podatka, za kar je šlo pri elektronskem naslovu v reviji Demokracija in tudi v
               reviji Mladina, ko je bila objavljena ta fotografija gospoda Grimsa objava je kaznivo
               dejanje po prvem odstavku 143. člena Kazenskega zakonika. Ko se osebni podatek objavi
               pooblaščenec da prijavo, če je že ni dala prizadeta oseba tožilstvo in potem je na
               tožilstvu, da se odloči, ali bo postopek vodilo ali ne. Dokler se tožilstvo odloča
               pooblaščenec ne vodi postopka Zakon o prekrških je tukaj jasen. Ko se tožilstvo
               odloči, potem se tudi mi odločimo ali bomo postopek vodili ali ne. Kolikor vem je
               gospod Grims šel tudi v zasebno tožbo, pri čemer tukaj v tem drugem postopku mislim,
               da smo se mi vseeno odločili, da bomo vodili postopek, sprejeli odločitev. Ta globa,
               ki ste jo navedli ni enotna globa, bila je izdana pravni osebi in bila je izdana
               novinarju, vi ste to sešteli, ampak gre za več odgovornih oseb in več glob. Objava
               osebnega podatka je najhuje kar se lahko zgodi, takrat je interes posameznika najbolj
               prizadet. V vašem primeru ne morem soditi, nismo ga obravnavali. Dejstvo je, da je
               bil to javni shod, takrat vsi ljudje pričakujemo manjšo zasebnost in manjše varstvo
               osebnih podatkov, ko se udeležimo javnega shoda lahko je to nogometna tekma, lahko je
               to košarkaška tekma, takrat tudi jaz, če grem na košarkaško tekmo vem, da zelo
               verjetno ali bo neposredni prenos ali bo izsek in moram s tem pač računati. Glede
               ostalega, glede komentiranja kot ste rekli, je to že poseg v osebnostne pravice, ki
               presega varstvo osebnih podatkov, ampak bi se lahko, nisem pa videla kaj se je
               zgodilo na našo in vašo čas, dobro imeli podobnega. To je prepuščeno vsakemu
               posamezniku, da zaščiti pred sodišči recimo z zasebno kazensko tožbo, civilnim
               postopkom, kjer zahteva prenehanje poseg v osebnostne pravice.</p>
               <p>Kako je z izrekanjem globe, kakšno število glob je bilo izrečeno kolikim političnim
               strankam? Jaz sem si zapisala, da vam odgovore damo naknadno, jaz ne vem, koliko
               političnim strankam smo izreklo globe, niti koliko smo jih izrekli tega seveda na
               pamet ne vem. Zavežem se, da vam ta podatek priskrbim. Po stališču Vrhovnega sodišča,
               ki ga je to zavzelo po naši zahtevi za varstvo zakonitosti pa je prekrškov toliko
               kolikor je bilo prizadetih posameznikov. To je stališče Vrhovnega sodišča, govorimo o
               tako imenovanim steku, ki včasih nam v praksi dela težave, ker bi kazen lahko postala
               nesorazmerna s storjenim prekrškom. Če imamo ne vem nekdo posreduje lahko tudi nehote
               v nekem mailu si predstavljamo rubriko za opiše sto na naslovov, prsti so hitri
               kliknemo hitro in ob zelo strogem tolmačenju seveda to pomeni 100 prekrškov, če gre
               za skupino ljudi, ki ne pozna elektronskih naslovov drug drugega. Tudi tukaj še
               iščemo zakonodajno rešitev. Mi smo Ministrstvu za pravosodje že predlagali, da bi se
               spremenil v tem delu ali Zakon o prekrških ali pa Zakon o varstvu osebnih podatkov in
               bi omogočil neko uravnoteženo razumno izrekanje globe.</p>
               <p>Potem ste rekli v zvezi s postopkom torej zoper odločitev pooblaščenca ni pritožbe.
               Pooblaščenec je pritožbeni organ, torej imamo organ prve stopnje, ko govorim o
               dostopu do informacij javnega značaja, to je katerikoli organ, ki je zavezan in druga
               stopnja pritožba je pooblaščencu. To je nekako klasičen primer Centra za socialno
               delo, prva stopnja ministrstvo druga in potem sodišče.<stage type="mag"/><stage>(nadaljevanje)</stage> Mi menimo, da ljudje imajo zadostno pravno
               varstvo preko sodišča. Takse na upravnem sodišču niso visoke, tožba ni treba, da je
               ne vem kako strokovna, imeti mora seveda elemente kot jih zakon zahteva, vendar je
               tako kot v vseh ostalih upravnih zadevah. Če bi obstajala še pritožba zoper odločitev
               pritožbenega organa menimo, da bi se postopki nerazumno in brez potrebe podaljšali in
               ne vidimo nobenega razloga, potem da se to podaljša, ker je pooblaščenec tako rečeno
               pritožbeni organ.</p>
               <p>Žal niste povedali zakaj menite, da ni isto, če je uradnik zavezan izdati odločbo na
               vlogo recimo za otroški dodatek ali pa če dobi vlogo za dostop do informacij javnega
               značaja. Jaz mislim, da z vidika uradnika, ki je zavezan izvrševati zakon ni nobene
               razlike, še posebej, rekli ste, da se strinjate, da je lahko zelo obremenjen organ z
               zahtevo za dostop do informacij javnega značaja in da za vas to ni isto kot izdaja
               gradbenega dovoljenja, niste povedali zakaj za vas to ni enako. Jaz mislim, da je
               toliko bolj pomembno zadostiti zahtevi za dostop do informacij javnega značaja, ker
               je to človekova pravica po naši ustavi v hierarhiji pravic višje pač ne gre, zahteva
               pa transparentnosti delovanja javnega sektorja v zelo širokem smislu sedaj po noveli
               c še širšem kot prej, je legitimna in je pomembna za delovanje demokracije. Mislim,
               da če bi vsi uradniki pa večina jih seveda to ve vedeli, da demokracije brez
               transparentnosti ne more biti bi mogoče drugače pristopili tudi k reševanju zahtev za
               dostop do informacij javnega značaja, se pa strinjam, da jih včasih lahko doživljajo
               kot nadležne, lahko doživljajo kot napad na sebe, lahko doživljajo kot obsežne, ampak
               vse to na koncu ni pomembno, vlogo je kot vsako drugo treba seveda rešiti.</p>
               <p>Gospe Katič. Kako mlade še bolj opozoriti na previdnost pri družabnih omrežjih.
               Pooblaščenec je bil precej aktiven, mi smo še vedno aktivni, hodimo na šole,
               organiziramo predavanja za starše, učitelje tudi za otroke poskušamo povedati, da v
               virtualni svet je virtualen, realen je realen. V virtualnem svetu nič ni kot se zdi.
               Sedaj smo stopili v stik tudi z Združenje ravnateljev, da bi preko njih poskušali in
               preko ravnateljev seveda neke dodatne vsebine v zvezi z varstvom osebnih podatkov pa
               tudi dostopom do informacij javnega značaja otrokom prenesti. Z Zavodom za šolstvo
               bomo tudi sodelovali v naslednjem letu. Res vidimo, da je problem pri mladih pa tudi
               starejši, saj smo vsi krvavi pod kožo. Včasih ne razumemo, da če si dnevni sobi za
               računalnikom, da tvoje občinstvo ni dnevna soba, da je to cel svet. To je mladim
               težko razumeti in tudi, ko jim povemo vprašanje koliko razumejo. Še težje razumejo,
               da ko je enkrat podatek gor, ko je neka fotografija, ki jih spravi v zadrego gor tudi
               če je snamejo bog ve kje je že vmes, kam je že vse odpotovala. Tudi mi se strinjamo z
               vami, da je potrebno na mladih še delati in tudi pripravljamo še aktivnosti v zvezi s
               tem v smeri kot sem rekla.</p>
               <p>Pri inšpekcijskih postopkih, pri prekrškovnih postopkih rekli ste kdo so odgovorne
               osebe. O odgovornih osebah govorimo samo pri prekrškovnih postopkih, kjer ugotavljamo
               krivdo, ta je vselej subjektivna in pa mi moramo najti osebo, ki je odgovorna za
               prekršek. Če je seveda zavezanec naredil vse kar je lahko naredil je <stage>/ nerazumljivo/</stage>
               ima interni akt, ki določa kdo kaj sme, je razdelil pooblastila in v tem konkretnem
               postopku mi upravljavcu, njegovemu predstojniku ne moremo očitati nobene opustitve
               ali aktivne storitve, je seveda odgovorna oseba samo tisti, ki je to kršitev storil.
               To praviloma niso predstojniki, praviloma je to oseba, ki je dejansko kršitev storila
               ali nezakonito posredovala neki podatek, ga nezakonito objavila ali kaj podobnega
               torej praviloma je to tisti uslužbenec, delavec v zasebnem sektorju, ki je opustil
               dolžno ravnanje oziroma je aktivno storil nekaj nezakonitega. Predstojnik samo takrat
               kadar njemu konkretno lahko očitamo ali je aktivno ravnanje ali je opustitev v zvezi
               s tem seveda z dejanskim stanjem.</p>
               <p>Gospe Koleša. V zvezi mogoče s tem kje bi, če sem prav razumela, lahko kaj popravili,
               kaj izboljšali, kje so priložnosti pri osebnih podatkih. Mi nekako opažamo, da je v
               vsaki stvari potrebno biti zmeren, iskati neko pravo mero. To največje povezovanje
                  <stage type="mag"/><stage>(nadaljevanje)</stage> evidenc je sociala.
               Mi ne vemo, mi bi si zelo želeli, da bi nekdo prišel s poročilom in bi rekel, ja
               povezali smo 46 podatkovnih virov, na koncu po dveh letih uporabe smo opazili to pa
               to, to in to se je izboljšalo. Ne upam si trditi ali je sedaj šlo na boljše ali
               slabše, ker podatkov preprosto ni. Želeli bi si, da bi bili, ker bi bilo to super
               izkušanja tudi za prihodne mogoče podobne nameravane podjeme, a je sedaj recimo
               uveljavitev pravice hitrejša, ali je odločitev pravilnejša, ker je več podatkov, ker
               je dejansko stanje bolj popolno ugotovljeno in na drugi strani ali zato manj pritožb,
               ker je dejansko stanje bolj pravilno in popolno. Ugotovljeno bi pričakovali, da
               pritožb ne bo. Vse to stvari, o katerih bi se morali pogovoriti, mogoče vi kot
               poslanci še prej kot mi, bi pa seveda to tudi nas zanimalo, ker nas včasih zmoti, ko
               dajemo različna mnenja na nameravane rešitve naj bo to zakonodajne ali neke, ki jih
               organ želi spraviti v prakso je, da opažamo, da želijo različni organi zelo podobno,
               recimo, informacijsko rešitev sami uvesti. To se nam večkrat zdi škoda in jih na to
               tudi opozorimo. Če imamo mi sedaj, ne vem, Ministrstvo za javno upravo ali neki drugi
               organ, ki skrbi za to, da se enotno opravljajo določene evidence ali pa enotno
               omogočiti državljanom da vpogleda v lastne podatke, v zbirke, ki jih država ima o
               njem, potem je to dobro narediti na enem mestu. Če se želi državljanu omogočiti, da
               da elektronsko vlogo preko katere ima možnost tudi s pooblastilom pridobiti podatke
               iz uradnih evidenc ne da bi jih sedaj pisal je to dobro narediti na enem mestu ne pa,
               da vsak organ poskuša za sebe olajšati administrativna bremena in ovire. Na to
               opozarjamo. Koliko smo uspešni težko rečem, ker ko ljudje pridejo k nam ponavadi so
               že v neki srednji fazi nekega projekta in se težko tudi umaknejo, ampak jaz mislim,
               da čem bo kakšen organ kot je Ministrstvo za javno upravo prevzelo pobudo in bo šlo
               naprej z oblikovanjem takih elektronskih rešitev bodo druge več ali manj izzvenele,
               če bo ta rešitev dobra.</p>
               <p>Še nekaj v reformi zakonodaje EU za konec tega sklopa. Veste, da je sedaj temelj
               varstva osebnih podatkov Direktiva iz leta 1995 46/95 tam med drugim zapoveduje
               državam članicam tudi organ, ki se ukvarja z varstvom osebnih podatkov. Torej v tem
               delu je potrebno imeti državni organ, ki se ukvarja s tem. Iz te direktive, ki jo je
               država implementirala kot jo je vsaka seveda z nekaj modifikacijami in je to problem
               sedaj za globalni trg, ker podjetja, ki želijo poslovati v EU imajo lahko težave, ker
               smo države članice implementirale določene določbe nekako po svoje v skladu z našo
               kulturno pot. Sedaj prehajamo na uredbo, za katero je značilno, da se pač uporablja
               neposredno v vseh državah članicah enako. Zanimiv je recimo podatek, da ko je
               Evropska komisija to našo uredbo v prvem osnutku dala v javno razpravo januarja 2013
               je bila ta uredba v letu 2014 deležna 3 tisoč 500 amandmajev, to je zelo ohromilo
               zakonodajni proces, preprosto je bil najbolj vroč pravni dokument v EU leta 2013 to
               vam pravzaprav vse pove o varstvu osebnih podatkov. Amandmaji so bili torej evropski
               poslanci so vložili te predloge. Ena nevladna organizacija mimogrede si je vzela čas
               in je primerjala vložene amandmaje stališč, ki so jih javno zagovarjali veliki
               globalni akterji in je ugotovila, da je to to, da so pravzaprav nekako podlegli
               zahtevam, razumljivo vsaj v določenem delu, saj končno je smisel regulative evropske,
               da podatki tečejo. Kot smo slišali podatki so valuta res pa je, da ne ravno osebni
               podatki, če se le da, ampak statistično, analitični podatki pa absolutno tudi za
               ponovno uporabo. Sedaj ta naš evropski parlament stari še je v prvem branju bi mi
               rekli sprejel uredbo, seveda pa novi parlament čaka še veliko delo in prav tako tudi
               svet, ker se to sprejema v parlamentu in svetu. Optimistične napovedi so rekle do
               konca letošnjega leta, seveda to ni realno. Sedaj, če bo do konca leta 2015, bo kar v
               redu, ta reforma sprejeta. Hvala. <stage type="mag"/>
               </p>
            </sp>
            <sp xml:id="SDT7-OZNZJUILS-redna-1-2014-10-22.sp43">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam za ta sklop odgovorov. Gospa Bah Žibert ima repliko. Izvolite.</p>
            </sp>
            <sp xml:id="SDT7-OZNZJUILS-redna-1-2014-10-22.sp44">

               <speaker>ANJA BAH ŽIBERT (PS SDS):</speaker>

               <p>… <stage>/ nima vklopljenega mikrofona/</stage>.</p>
               <p>Še enkrat, hvala lepa. Upam, da ste me slišali v tem uvodnem delu. Skratka, poglejte,
               ko vi se odločite za neko globo, takrat je sankcionirana tako, ne vem, govorim
               konkretno o politični stranki. Politična stranka kot tudi odgovorna oseba. Vsak
               posebej. Po drugi strani, ko sem omenila prekršek, ki ga je storila pooblaščenka, pa
               pravite, ja, saj zaradi ene zadeve ne moremo odvzeti mandata. Saj o tem nihče ni
               govoril. Ampak, če je nekje nekdo osebno odgovoren, ker pač nekomu predseduje ali
               vodi neko podjetje, zavod, potem bi tukaj moralo veljati enako. Nekje pač nekaj
               manjka, ne moremo imeti različne vatle za iste zadeve. Podobne zadeve. Naslednjič, ko
               ste omenjali, da se pač pravice posameznika na drugi strani pač, da se mora pač
               posameznik z nekimi zadevami, ki se pojavljajo v javnosti pač soočiti se strinjam,
               ampak na nek način ste nasprotujoči v svojih mnenjih. Glejte v enem trenutku ste
               rekli, stvar vsakega posameznika je, kje se pojavlja in da če je množica, da mora pač
               s tem nekako živeti in vedeti, da se mu lahko tako zgodi, na drugi strani pa pravite,
               ko je prizadet posameznik, ga moramo zaščititi. Ali je problem za katerega
               posameznika gre ali so pravice različne ali je zakon različen, tako da tukaj nekaj ne
               bo držalo. In da še konkretno povem, prej ste lepo povedali, da gre v primeru za
               omenjen časnik za objavo spletnega naslova, pardon elektronske pošten, spletnega
               komuniciranja. In na drugi strani ali je 13 tisoč evrov skupne globe, saj nisem
               govorila o posamezniku, govorila sem pač o globi, ki je bila izdana za ta določen
               prekršek po vašem. Enako v primeru čuvarja, kjer je bila objava mnogo konkretnejša,
               bila je telefonska številka, ime in priimek in ne samo to, tam so se potem pojavljali
               tudi klici ponoči, grožnje in tako naprej, šlo je o zadevi, kjer se je javno objavilo
               vabilo na en od shodov, interno vabilo. Skratka ali je bil sankcija oziroma za vas
               stopnja prekrška enaka, tukaj govorim o enakih merilih, tukaj ne moreta biti dve
               različni merili, enostavno ne moreta biti, se pravi, če je problem eden od podatkov,
               ki bi lahko posamezniku škodoval, potem v teh primerih, ker gre za en in drug, nek
               medij, en je spletni, drugi ne vem kje je bilo na spletnem mediju demokracije ali v
               pisni obliki, to ne vem. Ampak vsekakor je šlo za neko obliko medija. Skratka, tukaj
               govorim o tem, zato bi želela tudi nekatere konkretne številke, kakšna je razlika.
               Namreč, res bi rada vedela, katera od političnih strank je bila oglobljena za ca 30
               tisoč evrov, tako kot je bila Slovenska demokratska stranka. Praktično skorajda ni
               bilo dneva, oprostite, malo mogoče napihujem, ampak tako nekako smo se počutili, da
               nismo dobili kakšno priporočeno kuverto z vaše strani, o tem govorim in seveda se
               ukvarjaš s tem noč in dan, nenazadnje tudi nisi za to tam in javnost je bila zaradi
               tega precej zgrožena. Namreč nas so takrat spodbujali celo, so zahtevali oziroma
               želeli izbirati finančna sredstva, ki jih seveda niso smeli v skladu z zakonom za
               pomoč stranki, ker se je zdelo, da je pač dobesedno napadena s strani enega od
               organov. Ne narobe razumeti, ampak takšen je bil takrat občutek in še niste mi
               odgovorili na vprašanje, ki bi moralo biti tudi enako, če bi bila merila enaka.
                  <stage type="mag"/><stage>(nadaljevanje)</stage> Namreč, pri objavi
               Slovenske demokratske stranke ste trikrat oglobili stranko, ker so bili objavljeni
               trije podatki. Ali ste v primeru, ki sem vam ga povedala, ko je bila zlorabljena
               slika otrok in je na njej 12 ali še več otrok, bila stranka oglobljena za vsako osebo
               posebej, ker je bila vsaki posebej kršena potem takem ista pravica, s tem, da otroci
               na to niso izbire, po drugi strani pa je pri nas šlo za objavo, ki bi sledila vašemu
               stavku, vsak pač mora vedeti, če se pojavlja v javnosti, da ga lahko doleti tudi
               kakšna nenavadna objava. Nekdo, o katerem se je tam pisalo, je bil tudi zelo javno
               izpostavljena oseba in pač lahko, če se pač na nekem seznamu najdeš, nismo za to mi
               krivi, ampak pač na nekem seznamu si, vemo o čem govorimo, pa ne bi želela o
               konkretnih primerih, ampak generalno govorim. Se pravi, jaz upam in verjamem, da je
               temu tako bilo, kajti potem bom verjela, da gre za neodvisne organe. Povedali ste mi,
               da na nekatere zadeve mi boste odgovorili pisno in se že vnaprej zahvaljujem za to,
               ampak za ta primer, ki sem pa ga izpostavila, pa če ni dvojnih meril, mi boste
               verjetno odgovorili, da je bilo tako kot predvidevam, da je bilo. Hvala lepa.</p>
            </sp>
            <sp xml:id="SDT7-OZNZJUILS-redna-1-2014-10-22.sp45">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam gospa Bah Žibert. Boste karkoli odgovorili? Izvolite gospod Lemut
               Strle.</p>
            </sp>
            <sp xml:id="SDT7-OZNZJUILS-redna-1-2014-10-22.sp46">

               <speaker>ROSANA LEMUT STRLE:</speaker>

               <p>Hvala lepa. Jaz se bojim, da ste to, kar sem rekla nekoliko po svoje interpretirali.
               Jaz sem rekla, kdor se pojavi na javnih zborovanjih, na javnih dogodkih, ne pa, kdor
               se javno pojavi. Ni vselej to isto, kdor se javno izpostavlja. Podatki so lahko
               objavljeni, nezakonito obdelovanje na različne načine. Jaz sem dala za primer mislim,
               da dovolj slikovit, če grem na košarkarsko tekmo, ki je javni dogodek ali pa na javno
               zborovanje ni pomembno, takrat moram pričakovati, da bom pofotografirana. Ni to isto,
               kot pa objava osebnega podatka, ki je elektronski naslov ali pa objava podobe, objava
               nekega drugega podatka iz dohodninske odločbe na primer v javnem mediju. To so čisto
               različne zadeve, mi jih različno vidimo, z razlikovanjem nimamo težav. Tako, da jaz
               tukaj ne vidim težave, javno zborovanje je nekaj drugega, kot pa javna objava nekega
               osebnega podatka. Ali pa, sicer javna izpostavljenost osebe. To, da ste vi poslanka,
               to še ne pomeni, da lahko kdorkoli o vas piše karkoli. Če nekdo objavi podatek iz
               vaše, bom spet rekla, dohodninske odločbe ali pa kakšen podatek, ki je seveda
               varovan, ki ga ne uporabljate, ko javno komunicirate ste seveda deležni varstva
               osebnih podatkov. Gre za neko drugo kakovost, drugo vsebino, kot pa resda podoba, ki
               je bolj izpostavljena, če ste javna oseba.</p>
               <p>V zvezi s to odločbo Ustavnega sodišča, kjer je Ustavno sodišče reklo, da ne smemo s
               svojimi pooblastili v postopke drugih organov. Prekršek, sem že prej rekla, prekršek
               je samo tisto dejanje, ki je vnaprej opredeljeno kot prekršek. Če se vam zdi, da
               nekaj manjka, pa ne samo zato, ker je tokrat bilo to na pooblaščenca, ampak jaz ne
               vem, kolikokrat se je kaj podobnega zgodilo za druge organe, ne bom trdila, da se je,
               da se ni, če kaj manjka, potem je treba to zakonsko urediti. V tem trenutku to
               prekršek gotovo ni, negativna konotacija seveda ostaja. Rekla sem, obžalujem, da se
               je to zgodilo, ampak zgodilo se je. Tako kot se zgodi sodniku, da mu pade sodba, da
               sodišče celo zapiše, da je nekaj nezakonito naredil, da je napačno razlagal zakon, ki
               je materialni zakon ali pa kaj podobnega. S sami kršitvami je pa tako, jaz sem se
               zavedala, da vam bom pisno dala odgovor o tem, koliko strank smo oglobili, kolikšna
               je bila globa, ker ne vem, tudi za ta primer, ki vi mislite, da moram vedeti, ne vem,
               kakšna je bila sankcija in kako se je postopek končal, vam bomo napisali za vse
               politične stranke kratko vsebino, zakaj je šlo in pa kako se je postopek končal, to
               boste dobili, to sem se zavezala.</p>
               <p>Da pa je v principu tako, če jaz trikrat na dan prehitro peljem, me bodo trikrat na
               dan oglobili. Če me bodo seveda dobili, lahko me ne bodo, bom imela srečo, ampak, če
               me bodo, bom pa trikrat na dan plačala globo, tako da tisti, ki več krši je bil bolj
               izpostavljen, ste bili izpostavljeni tudi glede kršitev, zato ste bili tudi
               obravnavani. <stage type="mag"/> <stage>(Nadaljevanje)</stage> Jaz sem
               prepričana, da mi nismo nikoli nobene stranke vzeli na piko, res. Ampak če dobiš
               prijavo jo, seveda, obravnavaš. In če nadzornik oceni, da iz te prijave izhaja so
               nezakonite obdelave, seveda, gre v inšpekcijski nadzor. Absolutno ponovno zanikam, da
               bi katerokoli stranko vzeli na piko. Res pa je, da nekdo, ki je morda tudi bolj
               izpostavljen, ne bom rekla da bolj krši, ampak je bolj izpostavljen, dobimo več
               prijav, potem je večkrat v postopku. To je to. Podatke vam<stage>(?)</stage> dam. Ravno tako sem se
               zavezala da ti podatke o tem ali smo nakazali nazaj v proračun ta sredstva, ki so
               ostala od twininga. Mislim, če gospod vztraja, je bila še ena zahteva… Mislim, da je
               bila glede števila zahtev, ki smo jih vodili po ZDIS-u<stage>(?)</stage> ob nastopu pooblaščenke in
               sedaj. Ne vem, če je to še aktualno. To so tri zadeve, ki sem si jih pribeležila, da
               bi vam lahko pisno odgovorili, ker v tem trenutku nimam teh podatkov.</p>
            </sp>
            <sp xml:id="SDT7-OZNZJUILS-redna-1-2014-10-22.sp47">

               <speaker>PREDSEDNICA MAG. LILIJANA KOZLOVIČ:</speaker>

               <p>Povejte, gospa Žibert.</p>
            </sp>
            <sp xml:id="SDT7-OZNZJUILS-redna-1-2014-10-22.sp48">

               <speaker>ANJA BAH ŽIBERT (PS SDS):</speaker>

               <p>Še vedno mi niste odgovorili na to zadnje ključno vprašanje. Se strinjam, jaz nisem
               nič rekla, da niste ravnali v skladu z vašimi pooblastili, če ste nekoga oglobili
               trikrat za tri podatke. Sprašujem, ali ste drugo stranko enako oglobili za vsak
               podatek, ki se je objavil. In to bi rada pisno. Kajti, samo na ta način bomo res
               lahko videli ali smo vsi enaki. Gre za to, da je bilo tam vrsto otrok, da je bil
               podatek izkoriščen, da je bil problem številnih staršev. Torej, ne moremo reči, da je
               sedaj elektronski naslov, o tem govorim, manj pomemben kot slika otroka. Sploh če gre
               še za politično zlorabo. Tukaj ne bova prišli skupaj.</p>
               <p>In še nekaj. Ni problem v tem, da si na javnem mestu ali na nekem dogodku. Tudi o
               osebi, o kateri smo govorili, hodi na številne javne dogodke. Gre samo za to, da eno
               zadevo lahko gledaš z ene strani kovanca, drugo pa z druge. Meni se zdi, da se ta
               kovanec pri pooblaščencih prehitro obrača. Upam, da bo v prihodnosti tega čim manj.
               Hvala lepa.</p>
            </sp>
            <sp xml:id="SDT7-OZNZJUILS-redna-1-2014-10-22.sp49">

               <speaker>PREDSEDNICA MAG. LILIJANA KOZLOVIČ:</speaker>

               <p>V redu, nam boste odgovorili. Sem pa želela, da se boste tudi pisno odzvali.
               Nadaljujemo razpravo. Gospod Trček, beseda je vaša.</p>
            </sp>
            <sp xml:id="SDT7-OZNZJUILS-redna-1-2014-10-22.sp50">

               <speaker>DR. FRANC TRČEK (PS ZL):</speaker>

               <p>Hvala za besedo. Hvala tudi za poglobljene razlage. Moram reči, da se jaz tudi
               strinjam s tem, kar ste rekla poslanska kolega in kolegica iz SDS-a glede
               primernosti, da je sam vodja organa prisoten na tovrstnih predstavitvah. Vesten,
               navsezadnje gre za neke vrste sporočanja. Po eni strani gospe ni tu, po drugi strani
               gospa, ki je očitno morala iti po nekih drugih opravkih. Iz ministrstva za javno
               upravo pravi, da se le ena cela in pol zaposlenega ukvarja z informacijama javnega
               značaja, ne vem. Če jaz to kot državljan poslušam bi se mi zdelo, ne bom
               nadaljeval.</p>
               <p>Nekako se strinjam tudi s tem, kar je začel kolega Gorenak o tovrstnih organih in
               težavah, ki jih lahko imajo. Seveda smo v Združeni levici absolutno za avtonomnost
               tovrstnih organov. Ne bi se tu spuščal niti v levo, desno, sučno vladanje v četrt
               stoletja, ki je za nami. Saj veste kakšno mnenje ima Združena levica o tako imenovani
               stari ali klasični, levice. Ampak, veste, to sem tudi povedal v tisti izjavi o KPK,
               ko vodja tega organa reče, nikoli ne bom odstopil. Mislim, halo?! Je to malo, blago
               rečeno, nenavadno, nedostojno in mislim, da bo potrebno premisliti in rešiti te
               zadeve. Tukaj sam osebno nič ne bi imel proti, da se tovrstna poročila obravnavajo
               pred Državnim zborom. Moram pa malo reči, da se seveda nekoliko bojim, da bi to ena
               od strank izkoristila za nek obračun z gospo, ki je odšla s te funkcije, se o teh, če
               metaforično rečem, ljubezenskih razmerjih. Vemo kako je z njimi. To je seveda čisto
               legalno in legitimno. Ne vem koliko je pa produktivno. <stage type="mag"/> <stage>(nadaljevanje)</stage> Tu bi pa rekel, kar sem tudi povedal za
               medije, pa zdi se mi, da so izrezali, v tem trojčku organov, ki sem jih omenjal,
               pooblaščenka, KPK, računsko sodišče, čeprav sam veljam bolj za ekstravertirano osebo
               je fino, da vodi neka introvertirana oseba in to bi lahko tudi predsednik države malo
               razmišljal v tej smeri. Zakaj? Ker navsezadnje gre za relativno majhne organe, mandat
               je relativno dolg, lahko se podaljša in potem imamo to neko personifikacijo in včasih
               dobiš občutek, da je nekdo rajši pred televizijo kot kaj sporoča. Mislim največ sreče
               glede tega je imelo računsko sodišče, verjetno je tudi zaradi tega, tudi s FDV-ja je
               prišel, kot jaz, ker je bil gospod Antončič neka oseba, mogoče ste že malo pozabili
               nanj, ki je nekako z digniteto to sprejel ampak dobro, da ne bom predolg, da ne bomo
               pretirano utrujeni.</p>
               <p>Veliko se je govorilo tudi o teh edukativno priporočilnih nalogah, ki jih opravlja
               vaš organ. Dotaknil bi se dveh zadev. V poročilu je kar nekaj strani namenjenih
               biometriji. Recimo imamo, seveda živimo v neki tehnološki družbi, eden mojih
               najljubših profesorjev je Strehovec, bi rekel v dobi tehno kulture in dostikrat se
               nam bo dogajalo, da se zaradi neke modnosti, neka zloraba varnosti poskuša prodati
               kot to je pa tehnološko in, in biometrija je eno tako področje pa me zanima ali ste
               že kako priporočilo pripravili o tem? Ali ga mogoče boste?</p>
               <p>Drugo. Navezal bi se na izvajanje kolegice Katič okrog zasebnosti otrok. Tudi
               poročevalec Državnega zbora je rekel, da je to v redu, da je dobro sprejeto in tako
               naprej. Sam imam kar četico otrok, tudi s tem sem se raziskovalno ukvarjal. Jaz nebi
               rekel, da so otroci tako zelo nepodučeni, da jim te zadeve niso ravno toliko jasne.
               Mogoče gre bolj za to, da je nekaj malo v modi pa toliko ne razmišljajo. Bolj kot
               spremljam in analiziram <stage>/ nerazumljivo/</stage> omrežja se mi pojavlja vprašanje kdo bo
               otroke zaščitil pred starši, če že gresta na Facebook imate določene starše, ki so
               prav nori z objavljanjem fotografij, informacij lastnih otrok in to moramo mi
               postaviti v drugo luč, to kar so neki zdaj rekli, da se starši zavedajo. Ne vem če se
               zavedajo. Če bi lahko bil ciničen, bi rekel tudi kdo bo domače živali zaščitil pred
               lastniki, ampak to bi šlo predaleč. Zdi se mi, da bi se tudi te problematike nekako
               morali lotiti. Saj vem, da starši imamo radi našo "deco" ampak jaz recimo mojih otrok
               nikoli ne objavljam na spletu in kake ocene imajo in gor in dol in kdo je zmagal na
               kakem tekmovanju ali ni ampak da ne bom predolg. Zdi se mi, da je tudi ena
               problematika na katero pozabljamo.</p>
               <p>Še ena zadeva, gospa, ki je odšla je rekla, aha, transparentnost. Seveda smo za
               transparentnost verjetno v vseh strankah, ki sedimo v tem sklicu. Občine naj
               objavljajo na spletu. Super, ne, tu imamo takoj dva ključna problema. Mi pozabljamo,
               da niso vsi ljudje taki kot smo mi. V tej državi imamo tudi informacijsko nepismene.
               Številni so nepismeni seveda, ker so prikrajšani. Kaj pa z njimi? Dobro, boste rekli
               bo šel do soseda ali bo medgeneracijski prenos gor in dol. In neko drugo zelo
               pomembno čisto praktično izvedeno vprašanje je kje na spletu se to objavi? Ali ima
               občina, zdaj malo težim z mojimi profesionalnimi zadevami, ali ima občina to tako
               urejeno, da relativno hitro prideš do tega ali proformo objaviš nekaj tam na žblj pod
               <stage>/ nerazumljivo/</stage>. Tu ni neke bistvene razlike med staro oglasno desko, lahko jo daš,
               ne vem, nekje zraven WC-ja, da bodo vsi videli ali pa aulo, lahko jo pa rukneš nekam
               tam bogu izza leđa, bi rekli v jeziku moje matere, pa ne bom se zato opravičeval, v
               tem parlamentu sedimo ljudje, ki imamo različne materne jezike.</p>
               <p>Grem nekako proti koncu, ne se bati. Zdaj gospod s pravosodnega ministrstva je
               navedel zadevo o sodelovanju raziskovalnem gor in dol. To je izpostavil. In potem ko
               sem malo razmišljal, 20 let sem deloval v raziskovanju, zakaj menim, da bi tovrstni
               organi potrebovali tudi interne močnejše raziskovalne oddelke je v tem, ker sem
               pogosto bil v situaciji, <stage type="mag"/>
               <stage>(nadaljevanje)</stage> da mi je organ, ki je hotel sodelovati z mano, ali je šlo za občino,
               ali je šlo za ministrstvo ali je šlo za urad gor in dol, v bistvu ni vedel povedati
               kaj bi rad. Veste kaj hočem reči. Včasih raziskovalci bi zelo radi pomagali ampak se
               nekako zgubimo v prevodu. Tudi zaradi tega bi bilo potrebno imeti interno neko
               raziskovalno dejavnost.</p>
               <p>In čisto samo za konec ampak verjetno malo spada na kaki drugi komisiji, pa ne bo to
               polemika s kolegom Gorenakom. Pravice javnih uslužbencev do protesta. Zdaj iz tega
               izvajanja bi lahko človek rekel, javni uslužbenec ima pravico do protesta samo v
               prostočasovnem obdobju dneva. Zdi se mi, da je to ena zelo močna tema. Navsezadnje
               tudi mi zdaj lahko začnemo. Jaz bi recimo rad protestiral, ker nam vodo iz balonov
               točijo pa iz pipe ampak, da ne bom nekako predolg.</p>
               <p>Pa še zadnje vprašanje na vaše mnenje bi imel glede sploh tega področja sociale,
               socialnih transferjev. Sama ste omenjala, da gre za povezavo, koliko ste rekli, 46
               podatkovnih virov, tisti, ki imamo še otroke v kakem vrtcu gor dol vemo kako je to,
               evrotaks ocene avtov gor in dol in tu se je zgodilo bi rekel v zadnjem desetletju
               nekaj, profesor Leskovškova dosti opozarja na to, nek tak miselni preobrat da gledamo
               na upravičence do socialnih transferjev kot na nekoga, ki mu iz krivdnih razlogov,
               celo v zakonu je to zapisano, nekaj bomo dovolili ali ne. Kakšno je tu stališče
               vašega organa do tega? Do te spremembe v kulturi navsezanje? In tudi, evo, berem
               intervju resorne ministrice zadnji vikend in tudi ona zelo tako triaže in te zadeve
               nekako reče, dobro pač nekdo je kriv, goljufanje gor in dol. Zdi se mi nek ta obrat,
               če hočete javne uprave in zakonodajalcev in gor in dol, ljudje goljufajo, čeprav neke
               primerjalne mednarodne ankete kažejo, da je tega zelo malo in da če že kdo goljufa,
               naj tisti, ki je najbolj upravičen do neki socialnih transferov ampak nekdo, ki zna
               skriti svoje prihodke dobro. Tu se bom ustavil. Hvala.</p>
            </sp>
            <sp xml:id="SDT7-OZNZJUILS-redna-1-2014-10-22.sp51">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Torej besedo dajem še gospe Sluga. Izvolite.</p>
            </sp>
            <sp xml:id="SDT7-OZNZJUILS-redna-1-2014-10-22.sp52">

               <speaker>JANJA SLUGA (PS SMC):</speaker>

               <p>Hvala.</p>
               <p>Jaz bi v bistvu samo želela malo obrazložiti tisto moje izvajanje prej. Jaz nisem
               želela reči, da nek zavezanec nebi sploh posredoval prosilcu nekega podatka. Moramo
               pa se zavedati in mislim, da tudi informacijski pooblaščenec se mora tega zavedati,
               da je krog zavezancev zelo širok in da v krogu teh zavezancev niso samo občine ali pa
               neki uradniki ampak da so zavezanci tudi, kot je kolega prej rekel, muzeji, javni
               zavodi, gledališča na koncu koncev od koder jaz prihajam in morate vedeti, da je v
               enem javnem zavodu s področja kulture, ki se ukvarja samo z galerijsko dejavnostjo s
               štirimi zaposlenimi lahko ena taka zahteva zelo problematična in zelo obremenjujoča.
               Torej jasno je, da je seveda podatek potrebno dati ampak način na katerega bi lahko
               tak javni zavod tak podatek dal mislim, da bi bilo potrebno zelo olajšati. Ali pa če
               se potem osredotočim na varstvo osebnih podatkov pa če navedem tukaj en konkreten
               primer. En zaposlen, ki zaradi majhnega števila zaposlenih ne opravlja samo nalog v
               tajništvu, v kadrovski evidenci ampak počne to tudi na strokovnih področjih in njegov
               opis del in nalog je precej širok, pa da mora tak zaposleni za vsako personalno mapo,
               ki jo v teku dneva vzame ven in nekaj notri pogleda, napraviti zabeležko kaj, zakaj
               in kako in to se mi zdi rahlo problematično. Samo to sem želela. Hvala.</p>
            </sp>
            <sp xml:id="SDT7-OZNZJUILS-redna-1-2014-10-22.sp53">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala gospa Sluga.</p>
               <p>Še gospod Prikl izvolite, beseda je vaša.</p>
            </sp>
            <sp xml:id="SDT7-OZNZJUILS-redna-1-2014-10-22.sp54">

               <speaker>UROŠ PRIKL (PS DeSUS):</speaker>

               <p>Hvala lepa. Bom skušal biti čim krajši. <stage type="mag"/> <stage>(nadaljevanje)</stage> Jaz seveda, moram se zelo pozitivno izraziti. V
               poročilu, ki je pred nami, je natančno, je tudi obširno, če hočete, je pregledno,
               transparentno. Hkrati ugotavljam, da se tudi pomen in vloga instituta ali pa
               institucije informacijskega pooblaščenca oziroma informacijske pooblaščenke in zdaj
               že tretji mandat gre to v ženski osebi, vedno bolj pridobiva na pomenu in se širša
               javnost zaveda pozitivnega delovanja same institucije. Sedaj kar bi jaz pri vsem tem
               imel za dodati ali pa za sugerirati, je sledeče. Prvič, jaz bi si želel, da tukaj
               morda bolj proaktivno, pa mi ta izraz ni najbolj blizu, ampak vseeno, bolj da ste
               zraven, ko ste pripravlja zakonodaja iz različnih področij, ker vas praktično vsak
               zakon neposredno ali pa posredno tangira, da ste zraven takrat, ko se pripravljajo
               zadeve, da opozorite na morebitne anomalije iz vašega področja, da predvsem olajšate
               si delo tako vam kot institucijam, katere pregledujete oziroma s katerimi imate
               kontakt v nadaljevanju, da ne prihaja do tega kar so kolegice poudarjale. Jaz se
               dobro spomnim tudi sodelovanja z vami, ko sem še delal na Ministrstvu za delo in v
               tistem famoznem, bom rekel pod navednicami, za <stage>/nerazumljivo/</stage> oziroma ZUPJS, kjer smo
               že mislili, da je zadeva pod streho, evo, potem pa se je ta zelo konstruktivna, zopet
               pod navednicami "koalicija" v osebi ali pa v instituciji informacijske pooblaščenke
               pojavila in smo, ma ne vem, Ameriko odkrivali iz dneva v dan, da smo nekako potem
               prišli skupaj, da vendarle pri tistih podatkih, 52. Različnih, B-52, pa ne bombnik,
               ampak po 52. členu je to ime, kjer so se podatki iztekali iz različnih evidenc, da
               smo uskladili zadevo, in da je zadeva legalna in legitimna. Tako da, tukaj bi vas
               opozoril, da ste malo bolj proaktivni in seveda, da poveste takrat, ko je še čas
               oziroma, da si prihranimo vsi skupaj morebitne dodatne nepotrebne aktivnosti.</p>
               <p>Druga zadeva, ki bi jo pa želel, to so se pa tudi že kolegi prej dotaknili, jaz
               dobivam občutek, da se škarje vedno bolj tukaj zapirajo v smislu dodatnih nalog, ki
               jih dobivate z zakonodajo in pa resursov, ki jih imate, predvsem kadrovskih resursov.
               Jaz se seveda v bodoče bojim, če se bo ta zadeva nadaljevala v to smer, da bo
               sredstev manj oziroma, da bodo sredstva na točki stagnacije, finančno posledično
               kadrovska, naloge se bodo pa širile, da bo vedno več teh zaostankov, da bo vedno več
               molka in tovrstnih zadev, kar pa seveda ni ravno lepo oziroma ni korektno, da se ne
               odgovori. Tako, da tukaj bi želel tudi nekako sugerirati, pa ne vem kako, če vemo, da
               se na drugi strani resursi tudi drugim ministrstvom, drugim organom, ne nazadnje tudi
               opravičencem želijo porezati, vendarle tukaj bi želel, da poiščete neko rešitev ali
               da poenostavite postopke ali da nekatere zadeve morda odmislite oziroma jih v tem
               trenutku ne izvajate tisti, ki pač ocenjujete, da niso neobhodno potrebni za vaše
               delovanje. Jaz sicer, kot rečeno, imam občutek, da bodo te škarje vedno širše. Hvala
               lepa.</p>
            </sp>
            <sp xml:id="SDT7-OZNZJUILS-redna-1-2014-10-22.sp55">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala tudi vam.</p>
               <p>Gospa Lemut, ker ni več razpravljavcev, bi še jaz navezala svojo razpravo na to kar
               je gospod Prikl povedal, pa bi potem vam dali, da morda zaključite.</p>
               <p>Glede števila zahtevkov, ki dejansko in seveda to kar bi govorile iz vidika
               upravljavcev zbirk podatkov, kaj za njih predstavlja, nekateri organi so pravzaprav
               masovno zasuti z zahtevki. Govorimo lahko o deset tisočih ali več tisočih zahtevkov
               na letni ravni. Recimo govorimo o upravnih enotah dejansko iz svojega delokroga, kjer
               sem prej delovala in dejansko to kar je bilo rečeno, zahteve za sledljivost, namreč
               že Zakon o varstvu osebnih podatkov zahteva, da se vedno evidentira komu so bili
               posredovani ti podatki. Zgodi se lahko, če samo rečem, na primer, če pride zahtevek s
               50. osebami in za vsako to osebo se zahteva na primer tri podatke in to je zelo
               pogosto, na primer enotno matično številko, potem podatek o naslovu prebivališča,
               podatek o vozilu, spet zaradi varovanja osebnih podatkov to delajo tri osebe, ker so
               to različne evidence, imajo različne dostope, spet zaradi tega, ker ne smejo
               dostopati zaradi varovanja osebnih podatkov. V skladu z uredbo je treba najprej
                  <stage type="mag"/> <stage>(Nadaljevanje)</stage> to evidentirati v
               program dokumentarnega gradiva, nato se to šele dodeli posamezniku, ki te zadeve
               obravnava, se pravi, trem osebam, ki morajo vsako pogledati, vsaka v skladu z Zakonom
               o upravnim postopkom evidentirati, da so to pogledali in šele potem, torej če je 50
               zahtevkov krat tri, je to 150 odgovorov. To je res enormno število. Tako, da tukaj
               jaz predlagam, da bi te evidence imele že avtomatsko sledljivost, da se računalniške
               evidence na tak način oblikuje, da bi se to vneslo samo enkrat notri, in da bi
               preprosto se to birokracijo preprosto zmanjšalo. Poleg tega kar ste prej govorili, o
               povezovanju evidenc, predlagam, da se temu ne izmikamo, ampak, da se čim pogosteje
               tega povezovanja poslužujemo, kajti dejansko organi bistveno lažje odločajo, če so te
               evidence, prav tako morajo pri sami obdelavi teh podatkov velikokrat ene in iste
               podatke vnašati v te evidence.</p>
               <p>Nadalje, je prav tako z vidika Zakona o varstvu osebnih podatkov, ko govorimo o
               katalogih zbirk osebnih podatkov, ki so jih upravljavci dolžni pošiljati
               informacijskemu pooblaščencu. Tukaj predlagam, kajti mi imamo enovrstne, enoznačne
               organe, imamo toliko in toliko občin, imamo toliko in toliko centrov za socialno
               delo, toliko in toliko zavodov. Tukaj zakon zahteva, da mora vsak od teh organov, če
               vodi 80 evidenc, 80 teh, v bistvu Ezopov<stage>(?)</stage> izdelati in jih poslati organu, vašemu,
               in tudi še jih mora pisno posredovati. Predlagam, da bi tukaj oblikovali skupne
               enotne kataloge, da bi se torej za centre za socialno delo ali za upravne enote ali
               za občine, izdelalo en tak katalog, in bi se to samo enkrat naredilo, ne pa, da se,
               če na primer imamo 80 ali pa recimo 212 občin, če vsaka vodi 80 evidenc, seštejte
               koliko je te administracije.</p>
               <p>Prav tako bi predlagala, imamo pri Zakonu o dostopu do informacij javnega značaja, se
               zadeve podvajajo, ko govorimo o katalogu do dostopu do informacij javnega značaja, ko
               je potrebno o njem navajati vse evidence, ki jih vodimo, sočasno pa moramo te
               evidence vnašati ponovno v katalog zbirko osebnih podatkov, da bi se tukaj naredile
               preprosto samo povezave in mislim, da bi tukaj zelo zelo poenostavili delo, kajti
               trenutno je obsega za upravljavce izredno velik. Hvala.</p>
               <p>Izvolite tudi za odgovor.</p>
            </sp>
            <sp xml:id="SDT7-OZNZJUILS-redna-1-2014-10-22.sp56">

               <speaker>ROSANA LEMUT STRLE:</speaker>

               <p>Hvala lepa.</p>
               <p>Spet bom začela kar zadaj, kar z vami, gospa predsedujoča. V zvezi s katalogi.
               Katalog zbirk, ki jih vodi upravljavec, mora pripraviti enkrat in ga potem
               vzdrževati. Sedaj ta naš zvok velja tudi že zelo dolgo in jaz verjamem, da so vse
               upravne enote, vse občine to že vsa leta, 2006, 2007 naredile, sedaj pa to samo
               vzdržujejo. Ni nobene ovire, da se ne organizirajo istovrstni upravljavci, naredijo
               nek vzorec, ki je uporaben za vse, ampak seveda iniciativa je na upravljavcu, mogoče
               na MJU-ju, na to naredi za upravno enoto, ampak kot pravim, to je naloga, ki je
               stara, ki so jo v glavnem oziroma vsi, si upam trditi, državni organi že davno
               opravili in zdaj pravzaprav samo skrbijo za ažuriranje, če se kaj na novo pojavi, če
               je kakšen nov zakon recimo sprejet, pa prinese novo zbirko, da se ta katalog
               dopolni.</p>
               <p>Ta katalog ni pomemben, moram reči, pretirano za delo pooblaščenca. Pomemben je za
               sam organ, da ve kaj ima, kako naj ravna s tem, tako kot smo že rekli, in pomemben je
               za posameznike, za naše državljane, občane, da lahko v vsakem trenutku pogledajo kaj
               kakšen upravljavec vodi, potencialno tudi o njih. Tako, da seveda ni nobenega
               problema, da se kakšni taki vzorci ne pripravijo. Pobuda, iniciativa je gotovo na
               organih, ki se štejejo za istovrstne, kot rečeno pa, jaz ne vem koliko je velik ta
               problem, ker je to stara naloga. Enako v zvezi s katalogi informacij javnega značaja,
               ni nobene ovire, da se da link, povezava na mesto kjer je to že objavljeno. To lahko
               organ sam naredi. Tukaj ne vidimo težave, če gre seveda za istovrsten podatek. Če je
               mogoče problem v vrsti podatkov, se tudi tukaj da kaj gotovo še izboljšati. Kot
               rečeno, z vidika varstva osebnih podatkov to ni tako zelo ključno in pomembna naloga.
               Pomembna je za samega upravljavca, da ve kaj ima. <stage type="mag"/> <stage>(nadaljevanje)</stage> Povezovanje evidenc. Pooblaščenec nikoli ne nasprotuje.
               Seveda je pogoj, da je temelj v zakonu. Pooblaščenec izda odločbo s katero nekako
               potrdi, da so elementi zavarovanja ustrezni. Je pa treba vedeti, da povezovati zgolj
               zaradi povezovanja ni smiselno. Če organ rabi določen podatek ga lahko dobi na
               enostaven način: preko spleta, z vpogledom v neko evidenco. Temu še vedno rečemo
               posredovanje podatka, pridobitev. Zbirki nista povezani, ampak vendarle je podatek
               pridobljen hipno pravzaprav z vstopom v neko zbirko. Tako, da povezovanje samo zaradi
               povezovanja ni vselej smiselno. Smiselno je takrat, kadar neko dodano vrednost daje
               postopku, tako kot je bilo v tem primeru E-sociala, ko naj bi se postopki bistveno
               pohitrili, bistveno več podatkov prinese. Ko gre za ažuriranje zbirk, recimo CRP je
               tipična zbirka, kjer je smiselno povezovanje z drugimi, da so podatki v vseh zbirkah
               enaki, tisti osnovni, ki jih ima država o nas.</p>
               <p>V zvezi s sledljivostjo in zahtevami po sledljivosti, sledljivost je notranja ali pa
               zunanja. Notranja je ta, kaj sem jaz kot uslužbenka upravne enote naredila s podatkom
               v neki zbirki, sem ga vnesla, sem ga spremenila, sem ga nekomu drugemu dala. Jaz si
               upam trditi, da vse zbirke, ki so aplikativno podprte v upravnih enotah, že
               zagotavljajo avtomatizirano notranjo sledljivost, jo morajo. To je bila zahteva
               pooblaščenca. Če je kakšna, ki je ni, nam lahko poveste, pa bomo stopili v stik s
               tistimi, ki jo je naredil, brez neke represije, ampak samo da se to hitro popravi. V
               glavnem pa vem, da so zbirke takšne, ki avtomatsko se ugotavljajo notranjo
               sledljivost. Ko pa govorimo o zunanji sledljivosti, ki je del moje pravice do
               seznanitve z lastnimi podatki, se pravi komu si upravljavec posredoval moje podatke
               in za kakšen namen. Upravna enota recimo sodišču, smrtovnico, upravna enota, ne vem,
               centru za socialno delo in podobno. To je pa zunanja sledljivost. To je pa več ali
               manj ročno treba voditi, ampak od nobenega ne zahtevamo, da tako kot je prej gospa
               Sluga rekla, da si sedaj piše uradne zaznamke vsakič, ko pogleda v spis. Ne. To
               nikoli ni bila zahteva pooblaščenca. Res pa je, da če pridem, ne vem, do upravne
               enote in pravim, povej upravna enota komu si v zadnjem letu posredovala moje osebne
               podatke, pričakujem, da bo upravljavec sposoben nekako izvleči, na kakršenkoli način,
               zaradi mene lahko fizično, ali pa kako drugače, in mi dati ta seznam upravljavcev, ki
               so mu bili moji osebni podatki posredovani. Drugače pa to, ko je spis živ, ko je
               zadeva živa, jaz rešujem neko zadevo, neko vlogo rešujem in nikoli nismo zahtevali,
               da sedaj uradnik vsakič, ko vzame spis v roke, ki je še aktiven, vpisuje, da ga bodo
               vpogledali. To bi bil seveda absurd, se strinjam. Tega ni. Ampak če je pa arhivirano
               pa ja, če je zbirka v aplikaciji, običajno sledljivost zagotovljena, sicer jo morate
               zagotavljati ne neke druge načine. Videli smo že rešitve v obliki nekih tabelic, ko
               se potem ljudje vpisujejo, če jemljejo iz arhiva podatke. Skratka, to je del pravice
               do seznanitve z lastnimi podati. Gotovo se da kaj narediti, da ni tako zelo
               birokratsko, nečloveški, ampak na koncu je treba imeti način, da podatke ustvarimo,
               če jih posameznik hoče.</p>
               <p>Gospodu Preglju glede sodelovanja pri zakonodaji. Mislim, da smo mi precej aktivni,
               na sto predlogov, predpisov smo lani dali pripombe. Res pa je, da če nam ta predpis
               ni poslan, da mnenje, se zgodi, da ga spregledamo, če je nekje objavljen in nam ni
               posredovano mnenje. S stotimi predpisi, verjemite, ob vsem ostalim, da imamo mi zelo
               veliko dela. To seveda naredimo. Vsak, ki prosi za naše mnenje ga dobi. Težavo vidimo
               bolj drugje. Da tisti, ki pripravlja predpis ne pomisli na to, da bi mogoče se bilo
               fino pravočasno z nami pogovoriti. Ne da bi mu solili pamet, absolutno ne, ampak smo
               specializirani. Vsak je strokovnjak za svoje področje. In na en tak hiter enostaven
               način dobiti mnenje od nas, pa bi sami mogoče težko ali pa dlje časa rabili, da bi
               prišli do istega zaključka. Pri ZUP <stage>/ nerazumljivo/</stage> seveda bil problem, ker ste
               mislili na vse drugo, verjamem. Tam so vsebinske zadeve. Je pa seveda to tipičen
               zakon, kjer prihaja do neznanskih obdelav osebnih podatkov, tako da slej ko prej bi
               morali pomisliti tudi na pooblaščenca. Potem ste pomislili slej ko prej, ampak na
               koncu smo nekako prišli skupaj in v zakon zapisali, rešili kar se je rešiti dalo.</p>
               <p>Racionalizacija našega dela. Mi smo že zdavnaj mislili na to, zato ker kot
               ugotavljate nas ni veliko, dela je pa vsak dan več. Tako, da smo si poenostavili, ker
               smo si lahko mnenja, ki jih izdajamo v glavnem kar pošiljamo direktno na elektronski
               naslov tistega, ki nas je prosil, nič več v priponkah na enostaven način v odstavku,
               dveh, <stage type="mag"/> <stage>(nadaljevanje)</stage> da si pohitrimo
               delo, pocenimo, vse je E razen če dobimo po pošti razen seveda inšpekcijskih odločb,
               ki jih je treba vročati, prekrškovnih odločb, ki jih je treba vročati tako da ja.
               Absolutno iščemo načine kako sebi racionalizirati delo, še vedno opraviti kar je
               treba pa mogoče na nek hitrejši, enostavnejši način.</p>
               <p>Gospa Sluga, to je res. Krog zavezancev je širok. Jaz se strinjam, da neko
               gledališče, kjer mu je primarna naloga čisto drugje, fokus čisto drugje, drugače
               dojema ZDIS kot neka upravna enota. To se absolutno strinjam, je pa zavezanec in ko
               dobi zahtevo se mora ravno tako znajti, ravno tako mora najti način, da jo bo rešil.
               Za svetovanje je Ministrstvo za javno upravo, svetujejo. Tudi mi svetujemo, če rabite
               nek vsebinski napotek. Dejstvo je, da če boste podatek dali kot informacijo javnega
               značaja, vam ni treba nič narediti samo podatek daste in pribeležite nekje nek uradni
               zaznamek <stage>/ nerazumljivo/</stage>. Nobene birokracije, nobene odločbe, podatek preprosto
               daste. Tako da to je enostavno in tako zakon tudi pravi. Če pa mislite zavrniti ali
               pa delno zavrniti, potem pa seveda zaradi pravnega varstva, ki ga mora imeti
               prosilec, je treba izdati odločbo. Če pa podatek damo, ga damo.</p>
               <p>Potem na te zabeležke sem vam povedala. Ampak ja, najti ga pa še zmeraj morate, se
               strinjam. Ne gre drugače.</p>
               <p>Potem gospodu Trčku. Biometrija. Poleg tega, da smo kolikor se da, kolikor nam tudi
               čas pa resursi dopuščajo, aktivni pri raznih predavanjih, izdajamo tudi smernice.
               Tako imate na naši spletni strani en kup smernic z različnih področjih, tudi s temi
               podatki v osnovnih šolah, delovnih razmerjih, mislim, da se jih je več kot 10 že
               nabralo in med drugim so tudi smernice o biometrijskih ukrepih. Vedeti je treba, da
               je tukaj že zakon precej rigorozen, ne dopušča biometrijskih <stage>/ nerazumljivo/</stage> kar tako
               po volji upravljalca samega. V javnem sektorju mora biti biometrijski <stage>/ nerazumljivo/</stage>
               določeni z zakonom. V zasebnem se jih lahko izvaja samo nad zaposlenimi, če je to
               potrebno, zaradi varstva ljudi, premoženja, tajnih podatkov tudi v javnem sektorju pa
               poslovne skrivnosti. Potrebna je odločba pooblaščenca, ki dovoli take biometrijske
               ukrepe. V odločbi poskušamo iskati ravnotežje med interesi, ki jih recimo zasleduje
               delodajalec in interese tistih, čigar biometrični podatki bodo obdelovani. Tako smo
               recimo dovolili biometrične ukrepe za vstop v trezor banke, absolutno, vstop v neke
               prostore, kjer se hranijo tajni podatki, kjer se hranijo neke poslovne skrivnosti
               ampak v tisti prostor. To ne pomeni, da se zdaj biometrično vstopa na vhodu.
               Absolutno nismo še nikoli dovolili biometričnih ukrepov za registracijo časa, to se
               nam zdi popolnoma nesorazmerno, zato so drugi možni ukrepi tako da skratka o teh
               smernicah vse sorte piše. Če vas zanima tudi na biometrijo smo jih že izdali.</p>
               <p>Zasebnost otrok in pa kdo jih bo zaščitil pred starši. Prej sem že rekla, da ne samo,
               da predavamo otrokom, predavamo predvsem staršem in učiteljem. Predvsem fokus je na
               starše in učitelje in seveda tudi moram priznati, da smo videli vsaj toliko
               neprijetnih objav, ki so jih starši naredili, pa otroci to, bo kar držalo. Tako da za
               starše velja enako. Ozaveščanje skozi ta naša predavanja, tudi drugi so aktivni, tudi
               SICERD, delamo na tem in zdaj skušamo to pojačati v sodelovanju z združenimi
               ravnatelji in pa zavodom za šolstvo.</p>
               <p>Potem ste pa še na koncu postavili vprašanje glede teh socialnih transferov, kakšno
               je naše stališče do prejemnikov. Socialni transferi, to seveda ni čisto naše
               področje, je pa res, da živimo v družbi, kjer noben nikomur ne zaupa in to pa
               doživlja tudi pooblaščenec pri svojem delu, da bi vsi radi vse nadzorovali kar se da
               na enostaven način, če se le da z uporabo tehnike, ki se zdi nevtralna, se pravi
               delodajalec bi kar vgradil nekaj v tipkovnico, da bi videl kaj delavec dela ampak on
               s tem nima nič. Srečali smo se že tudi s stališči šol. Recimo šole ko se modernizira
               šola, ko se obnovi, pa dobi klima naprave, pa dobi še kamere pa noben točno ne
               razmišlja ali je to res zdaj potrebno, ali bomo zajezili ali je problem sploh nasilje
               v tisti šoli, konkretni ampak jih dobi te kamere. In ko potem vprašamo, smo že dobili
               odgovor, veste, včasih smo bili učitelji kot policaji, smo hodili po hodnikih in
               delali red, danes je pa demokracija, danes pa tega ne delamo in to je problem. če ti
               ne razumeš, da je kamera večji policaj kot učitelj, ki se med odmorom sprehodi po
               hodniku, je to problem te družbe. Tako da o tem je vsekakor treba govoriti. Ne samo z
               vidika socialnih transferov, kjer tudi imam občutek, da je <stage type="mag"/><stage>(nadaljevanje)</stage> treba vsakega prejemnika nadzirati, da je
               vsak lump, ki to hoče, daleč od resnice, ampak to smo nekako sproducirali, poleg
               tega, da potem, ko se je e-sociala uvedla in smo dobili zelo dobre podatke za
               odločanje, smo hitro brali o tem, o nasvetih, kako pa skriti premoženje, da ne bo
               prišlo v zbirke, so zelo zavržena, ampak to mediji znajo, dajte denar v trezor, dajte
               ga pod "povšter", ne ga imeti na računu. Ne, bodi pošten, povej koliko imaš, vzemi
               kolikor rabiš od države in to bi pač moralo biti vodilo in mogoče bi potem tudi
               čutili, da je treba manj nadzirati drug drugega. Tako, da to je to z moje strani. Kar
               sem se zavezala pisno dati, tri stvari so bile vam bomo recimo v roku enega tedna, če
               je to v redu dostavili.</p>
            </sp>
            <sp xml:id="SDT7-OZNZJUILS-redna-1-2014-10-22.sp57">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala gospa Lemutova. Še gospa Bah Žibert se je še prijavila k razpravi.
               Izvolite.</p>
            </sp>
            <sp xml:id="SDT7-OZNZJUILS-redna-1-2014-10-22.sp58">

               <speaker>ANJA BAH ŽIBERT (PS SDS):</speaker>

               <p>Samo na kratko. Jaz se strinjam, tukaj, kjer ste končali, da je končno … <stage>/ nima
               vklopljenega mikrofona/</stage> pomembna demokracija. Demokracija seveda tudi ne more
               obstajati, če ni … <stage>/ nerazumljivo, nima vklopljenega mikrofona/</stage> in prav je, da
               zahtevate od udeležencev… Se pravi, ni demokracije, če ni nekega reda, poglejte,
               tukaj dajem jaz eno pobudo, namreč pri vseh teh organih tako pri informacijski
               pooblaščenki kot KPK-ju ugotavljamo, da imajo vsi težave z Računskimi sodišči.
               Nekateri imajo negativna mnenja, nekateri mnenja s pridržkom, ja, ampak to so kršitve
               zakona, kršili ste Zakon o delovnih razmerjih, Zakon o javnih uslužbencih, Zakon o
               javnih financah, Zakon o javnem naročanju. Glejte, to je problem. Nek organ, ki naj
               bi se ukvarjal s tem, da se ne bodo kršile zakonodaje, ima sam kar številne težave
               pri svojem delu in jaz predlagam, predsedujoča, morda v okviru pač tega odbora ali pa
               širše ali pa pač posredujemo potem tudi vladi neke predloge, bodisi sprememb
               zakonodaje, bodisi potreb po nekih večjih medsebojnih sodelovanjih, ker dejstvo je,
               ko do teh kršitev pride izrečejo se opomini, vsi nekaj obljubljajo, da se bo
               spremenilo, naslednja poročila so pa nekako podobna. Zdaj pa ali zakonodaja ni jasna
               ali tisti, ki so odgovorni ne znajo ali nočejo spremeniti. Dvomim pa zdaj, da bi šlo
               za to, da bi Računsko sodišče želelo nagajati drugemu organu, če malo obrnem na
               šalo.</p>
               <p>Skratka, jaz mislim, predsedujoča, da bi bilo dobro, da take zadeve tudi mi v okviru
               Odbora za notranje zadeve, ki tovrstna poročila obravnavamo le morda kdaj podamo tudi
               kakšen predlog v to smer, ne nazadnje gre za vse nas, za celotno Slovenijo in je zelo
               nenavadno, ko vidiš od KPK-ja, ki krši svojo lastno zakonodajo ali pa zakonodajo, ki
               se tiče na nek način njihovega dela, tako da morda v to smer, da tudi razmislimo in
               predlagamo neke konkretnejše ukrepe, da se bo to počasi izničilo v družbi oziroma
               prilagodilo tako, da ne bo težav tukaj.</p>
            </sp>
            <sp xml:id="SDT7-OZNZJUILS-redna-1-2014-10-22.sp59">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala gospa Bah Žibert. Bi gospa Lemutova? Torej ne boste na to odgovorili. Želi še
               kdo razpravljati? Še gospod Lah, izvolite.</p>
            </sp>
            <sp xml:id="SDT7-OZNZJUILS-redna-1-2014-10-22.sp60">

               <speaker>ZVONKO LAH (PS SDS):</speaker>

               <p>Jaz bi zelo na kratko, to, kar danes poslušam. V situaciji, kakršni smo, vse več
               sprejemamo nekih zakonov, nekih kontrol, nadzorov, ki jih pač prinaša ta čas
               današnji. Po drugi strani pa kompliciramo stvari. Bom samo za primer povedal na
               občinah. Bil sem kar nekaj časa župan in če pogledamo delo občin, tukaj smo danes
               slišali, kaj vse morajo občine dajati od enih raznih statistik, pošiljati za vse
               konce, po drugi strani govorimo, da je preveč zaposlenih v občinah, da se premalo
               posvečajo tistim osnovnim nalogam, ki jih pač imajo. Moje mnenje je, da je vsaj 30 %
               dela na občinah brezpotrebnega. Zato, ker kompliciramo zadeve. Po drugi strani imamo
               čisto konkretno recimo gradbena dovoljena, koliko občine dajejo za prostorske akte,
               za razno razna soglasja in vsega, občini prostorski načrti se delajo že 10 let in še
               niso končani. Po drugi strani pa imamo 900 tisoč v Sloveniji objektov, ki so zgrajeni
               v neskladju s predpisi, pa nič. <stage type="mag"/>
               <stage>(nadaljevanje)</stage> Pa imamo zakonodajo, ki jo ne upoštevamo, <stage>/ nerazumljivo/</stage> ogromno.
               Gradbena dovoljenja izdajajo upravne enote, ki jih Evropa ne pozna. Samo pri nas je
               to nek unicum. Zakaj jih ne bi občine, vsaj za enostavne objekte? Upravni enoti, ko
               izdajo ta gradbena dovoljenja, kako čakajo 30 dni in zadnji dan pošljejo za
               dopolnitev, vse do krive občine, nič uradniki na upravnih enotah, ki so čisti
               uradniki in niso strokovno podkovani, da bi lahko pregledovali in projekte, pa jih
               morajo in ne vem kaj še vse. Občinam se ne zaupajo matični uradi, matični podatki.
               Občina mora, če hoče dobiti podatek, ali ima nek občan gradbeno dovoljenje dati vlogo
               na upravno enoto in čakati ne vem koliko časa, da dobi. Kam to pelje? Lepo vas
               prosim. In potem se nam ljudje smejejo, ko tu razpravljamo. Tudi to, če seveda nas
               gledajo, kam gremo. Včasih je bil pregovor v stari Jugoslaviji, da porabijo 2
               dinarja, da enega raztalajo. Mi delamo podobno. Mislim, da je potrebno začeti znova.
               Malo pogledati čez Karavanke, kako tam delajo. Jaz sem šel občine pogledati v
               Avstriji, kako funkcionirajo, pa se mi je zdelo krasno, kako lepo bomo mi pošlihtali
               te zadeve. Pa tudi takratni minister je šel, pa se je vse ustavilo. Denarja pa več ni
               za plače v javnem sektorju, za razne nadzore, za razne evidence. Zmanjkalo bo za
               tisto osnovno dejavnost, ki jo pač moramo opravljati. To je bistvo. In to danes, ko
               poslušamo o raznih evidencah, tudi sam sem se ukvarjal s tem na občini, ko je nekdo
               zahteval informacije po tem zakonu, kar vsak par dni. Pa je občinska uprava delala
               samo na tem. Tudi mi bi lahko pritoževali gradbenim inšpektorju, ne vem, sosed
               soseda, pa bi jih zasuli s tem, tako kot z informacijami, če zasuješ nekoga s tisoč
               informacij je isto kot da ne bi imel nobene. To tudi mi lahko delamo. In izgleda,
               bomo prisilili ljudi do tega in bomo blokirali vse, namesto da bi poenostavili, da bi
               gledali tiste države, ki funkcionirajo že 50 let, ampak mi ne. Mi si izmišljujemo
               nove in nove stvari. Saj ni samo problem naš, saj je problem povečane birokracije ali
               prevelike birokracije po celi Evropi. Ampak Evropa ima nek višji standard, kot ga
               imamo mi in si lahko privoščijo nekaj teh stvari, mi pa ne. Žal ne. Če hočemo Evropo
               dohiteti bomo morali vzeti neko bližnjico, če bomo šli po njihovi poti jih ne bomo
               nikoli dohiteli, samo še večji bo zaostanek. In je treba nekaj narediti v tej državi.
               ne vem, mogoče vprašati tiste župane, ki so bili sedaj 80, 90% potrjeni na volitvah
               zakaj pa ljudje njim zaupajo in kako oni delajo, pa verjetno zato imajo tako podporo.
               Nekaj bo treba narediti. Tole, kar poslušamo, saj vse, da bodo trije nadzirali enega,
               ki dela, zato da bo delal prav, ne vodi nikamor. In če poslušamo, nekaj je
               direktorjev bivših občinskih uprav, nekaj, ki vas je delalo na upravnih enotah,
               poznate vsebine, in bi pričakovali od takih neke ideje nove, kako stvari
               poenostaviti, da bodo bolj funkcionirale. Če bomo pa samo nadaljevali, ne vem, hlače,
               ki imajo že sto lukenj in sto flik, razmišljati, kako bomo dali še sto flik gor,
               verjetno nima smisla, ampak je treba novo glavo vzeti, pa nove hlače sešiti. Hvala
               lepa.</p>
            </sp>
            <sp xml:id="SDT7-OZNZJUILS-redna-1-2014-10-22.sp61">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala tudi vam. Želite odgovoriti? Torej, še kdo želi razpravljati? Če ne, potem
               zaključujem razpravo. Na strani gospoda Gorenaka, gospe Bah Žibert imamo predlog. Če
               sem prav razumela, tudi gospod Trček vi tudi podajate predlog sklepa, da se poročilo
               obravnava na Državnem zboru? Niste. Torej, samo vi ste podali ta predlog. V
               Poslovniku 169.b členu je navedeno, da mora tak akt, ki ga damo, <stage type="mag"/> <stage>(nadaljevanje)</stage> mora imeti v bistvu vse sestavine, in sicer
               naslov, besedilo in pa tudi obrazložitev. Torej, neko formo mora imeti. Jaz
               predlagam, da o vašem predlogu, osnovnem predlogu, da glasujemo in vam potem damo rok
               za dopolnitev v skladu, če se strinjate, da potem v roku, ki je predpisan v 115.
               členu to dopolnite. Torej, jaz bom prebrala najprej vaš predlog sklepa, potem pa bomo
               prešli na glasovanje. Torej, predlog sklepa je: "Odbor za notranje zadeve, javno
               upravo in lokalno samoupravo se je seznanil z letnim poročilom informacijskega
               pooblaščenca za leto 2013, EPA 2006-VI. Odbor meni, da je potrebna obravnava na seji
               Državnega zbora Republike Slovenije." Torej, nadaljevali ste: Odbor za notranje
               zadeve, javno upravo in lokalno samoupravo predlaga, da Državni zbor sprejme predlog
               priporočila, da informacijski pooblaščenec opravlja svoje pristojnosti v okviru
               zakonskih pristojnosti in ne posega v pristojnost drugih organov, kar je ugotovilo
               tudi Ustavno sodišče Republike Slovenije. Torej, na glasovanje dajem prvi del, drugi
               del je pravzaprav priporočilo oziroma obrazložitev. Izvolite.</p>
            </sp>
            <sp xml:id="SDT7-OZNZJUILS-redna-1-2014-10-22.sp62">

               <speaker>ANJA BAH ŽIBERT (PS SDS):</speaker>

               <p>Jaz še enkrat pozivam, da ta predlog podprete, ker poglejte, danes na nekatera
               vprašanja nismo dobili dogovor. Dobili bomo pisno. Tudi zato predvidevam, ker pač
               pooblaščenke ni in so bile zadeve zelo konkretne. In res predlagam, da to podpremo in
               da opravimo še eno razpravo na seji Državnega zbora. Veliko vprašanj se je tukaj
               postavilo iz različnih strani. Mislim, da je bila razprava kakovostna. Gotovo lahko
               vsi skupaj pripomoremo k temu, da se bodisi izboljša zakonodaja, bodisi tudi izboljša
               samo delo informacijskega pooblaščenca, govorim kot institucije. Res pozivam v dobro
               države in vseh državljanov, ki imajo na tak ali drugačen način svoje obveznosti
               oziroma nekako so vezani na posamezne odločbe in delo pooblaščenca, da to
               podprete.</p>
            </sp>
            <sp xml:id="SDT7-OZNZJUILS-redna-1-2014-10-22.sp63">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala. Želi še kdo obrazložiti glas? Če ni obrazložitve glasu prehajamo na
               glasovanje.</p>
               <p>Kdo je za? <stage>(6 članov. )</stage>Je kdo proti? <stage>(11 članov.)</stage></p>
               <p>Ugotavljam, da je bil predlog zavrnjen.</p>
               <p>Ugotavljam, da je Odbor za notranje zadeve, javno upravo in lokalno samoupravo se
               seznanil z letnim poročilom informacijskega pooblaščenca za leto 2013.</p>
               <p>S tem tudi zaključujem to točko dnevnega reda.</p>
               <p>Prehajamo na točko <title>RAZNO.</title>
               </p>
               <p>Želi kdo pod točko razno razpravljati? Če ni razprave, zaključujem tudi današnjo
               sejo, 1. redno sejo odbora. Hvala. <title>Seja je bila končana 22. oktobra 2014 ob
                  12.08.</title>
               </p>
            </sp>
         </div>
      </body>
   </text>
</TEI>
