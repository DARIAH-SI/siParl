<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZP-nujna-7-2014-11-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">5BABFFEB5CBEC76EC1257D8F00321D9A</idno>
               <idno type="custom" subtype="day">E623628D76F16FAAC1257DA3003F233B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=E623628D76F16FAAC1257DA3003F233B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZP-nujna-7-2014-11-28.OZZP" n="7">
               <name>nujna seja</name>
               <date when="2014-11-28"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZP-nujna-7-2014-11-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZP-nujna-7-2014-11-28.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA ODBOR ZA ZUNANJO POLITIKO</stage>
            <stage type="session">7. nujna seja</stage>
            <stage type="date">(28. september 2014)</stage>
            <stage type="chairman">Sejo je vodil Jožef Horvat, predsednik Odbora za zunanjo politiko.</stage>
            <stage type="time">Seja se je pričela ob 15.03. </stage>


            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Spoštovane kolegice, spoštovani kolegi.</p>
               <p>Pričenjam 7. nujno sejo Odbora za zunanjo politiko. Kolegice in kolegi lepo vas
               pozdravljam.</p>
               <p>Najprej obveščam, da s pooblastilom na seji sodeluje Andreja Potočnik, namesto
               predsednika Branislava Rajića in kolega Peter Vilfan namesto mag. Mirjam Bon
               Klanjšček. Pozdravljam ministra za zunanje zadeve, gospoda Karla Erjavca. Z nami je
               tudi predstavnik Urada predsednika republike, gospod Marko Makovec, lep pozdrav in
               evropska poslanka, gospa Tanja Fajon, lep pozdrav in evropski poslanec gospod Ivo
               Vajgl. Za današnjo sejo pa se je opravičil po elektronski pošti evropski poslanec dr.
               Milan Zver.  Še eno pooblastilo
               in sicer namesto Ksenije Korenjak Kramar je prisoten dr. Mitja Horvat. Prehajamo na
               določitev dnevnega reda seje odbora. 27. novembra 2014 ste prejeli predlog za širitev
               dnevnega reda s točko 1a. Kolegice in kolegi predlagam, da glasujemo o predlogu za
               širitev. Predpostavljam, da imate glasovalne naprave pri sebi. Lahko glasujemo.
               Glasujemo o predlogu širitve. </p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Razširitev je torej sprejeta.</p>
               <p>Prehajamo na <title>1. TOČKO DNEVNEGA REDA – PRIZNANJE PALESTINE KOT NEODVISNE IN
                  SUVERENE DRŽAVE.</title> Prejeli ste zahtevo poslanske skupine Združena levica za
               sklic nujne seje odbora. Naknadno ste prejeli tudi dopis z dodatno vabljenimi in z
               dovoljenjem, da se seja lahko izvede po poslovniško določenem roku. Na tej točki vas
               želim obvestiti, da sem danes prejel tudi elektronsko sporočilo, gospoda Boštjana
               Videmška. Piše takole: Pozdrav, bil sem obveščen, da sem uvrščen med jutrišnje, torej
               današnje govornike, na kar pa nisem nikoli pristal. Na seji bom prisoten le kot
               novinar Dela. Lep pozdrav.</p>
               <p>Besedo dajem dr. Mateju Tašnerju Vatovcu, da v imenu predlagatelj poda dopolnilno
               obrazložitev. Dr. Vatovec, prosim.</p>
            </sp>
            <sp who="SDT7:TašnerVatovecMatej">

               <speaker>DR. MATEJ T. VATOVEC (PS ZL):</speaker>

               <p>Hvala. Lep pozdrav vsem. Gospod predsednik, gospod minister, predstavniki vlade,
               evropska poslanca. Danes smo tukaj iz enega preprostega razloga in razlog je ta, da
               priznamo Palestino kot suvereno in neodvisno državo. Ob vložitvi zahteve za sklic
               nujne seje smo navedli ključne točke, ki so podlaga in razlog za to, da smo se
               odločili za takšen postopek oziroma stvar peljati na tak način. Iztočnice iz omenjene
               obrazložitve so predvsem osredotočene na to, zakaj pravzaprav mora Državni zbor danes
               glasovati o predlaganem sklepu. O zgodbi o priznanju Palestine imamo pravzaprav dve
               strani, ki imata svoje partikularne interese in svoja načina delovanja. Vendar
               zgodovinsko, če pogledamo na to stvar, sta obe strani pravzaprav podobni. Imamo
               arabsko in judovsko ljudstvo, ki sta zgodovinsko živeli na enem območju, na
               palestinskih ozemljih in kot taki, mislim, da jih je tudi potrebno jemati. Ti dve
               strani, kot jih poznamo pa sta posledica relativno novih oziroma sodobnih in
               kompleksnih družbeno političnih dogajanj, ki so stanje na bližnjem vzhodu pripeljala
               v slepo ulico. Mislim, da je razlog za to, zaenkrat brezizhodno stanje, v krivdi, ki
               je prevela Evropo po II. svetovni vojni. Razumeti moramo namreč, da je ustanovitev
               izraelske države bila očiščenje vesti in zelo pragmatična rešitev judovskega
               vprašanja. Edina težava pri tem je, da je ta rešitev zapostavila drugo ljudstvo in
               odprla novo vprašanje, tokrat palestinsko<stage>(?)</stage>.</p>
               <p>Grozljivo je namreč, da se po skoraj 70-ih letih zgodovina ponavlja in da mednarodna
               skupnost ne zna, tudi na podlagi zgodovinske izkušnje, ki jo je imela, predvsem
               Evropa preprečiti grozodejstva in kršitve, ki se dogajajo na bližnjem vzhodu. In
               dejansko se dogaja, da se zgodovina ponavlja, takrat kot tragedija, tokrat kot farsa.
               Za to farso pa je kriva ravno Evropa. Zato je tudi pomembno, da se evropske države
               opredelijo do tega problema in edina možna opredelitev je glede na dane okoliščine
               priznanje neodvisne in samostojne države Palestine. Tega predloga nismo vložili zato,
               ker bi želeli biti zagovorniki ene strani, glasniki ene verzije resnice, ampak zaradi
               enega osnovnega dejavnika in to je pravičnost. Ta pravičnost pomeni spoštovati
               osnovne zaveze, ki jih imamo kot država in tudi spoštovati določbe mednarodnega
               prava. Večkrat se je čakalo na izvršilno oblast, da bi potegnila na stran pravičnost
               in ne politične kalkulacije, zato je morda zdravo, da prihaja tokrat predlog, čeprav
               slišimo obratne očitke, ravno s strani predstavnikov vseh državljank in državljanov
               in da pravzaprav zakonodajna oblast kot temelj predstavniške demokracije izvede ta
               korak. Danes na tem odboru zato odločamo predvsem na podlagi temeljev in dejstev, ki
               jih gre iskati v mednarodnem pravu in tudi na podlagi objektivnih političnih in
               družbenih okoliščin, ki se dogajajo doma in po svet.</p>
               <p>Če se dotaknem te točke mednarodnega prava. Ko se sklicujemo na njega je potrebno
               upoštevati predvsem dve resoluciji Združenih narodov.  To je prva iz leta 1947 Generalne skupščine št. 181, ki z
               aktom utemeljuje vzpostavitev dveh držav na ozemlju Palestine, ene arabske in ene
               judovske. Druga resolucija Varnostnega sveta št. 242 iz leta 1967, ki določa
               prekinitev okupacije s strani Izraela ter vzpostavitev meja med dvema državama. Poleg
               tega imamo tudi mirovni proces, ki se je zaključil s sporazumom iz Osla v letih 1993
               in 1995. Posledica teh sporazumov pa je bilo na nek način vzajemno priznanje miru,
               sobivanja, spoštovanja meja ter delitve ozemlja med palestinskimi in izraelskimi
               predstavniki. Vemo, da je Palestina takrat oziroma PLO priznala Izrael kot samostojno
               in suvereno državo in je tudi na nek način v tem priznanju dala pravico do miru in
               varnosti. Te vzajemnosti Izrael ni pokazal, ker do nasprotnega priznanja ni prišlo.
               Kljub tem sporazumom je pa Izrael nadaljeval z kršitvami teh določb in sporazumov z
               gradnjami naselbin na zahodnem bregu in vojaškimi intervencijami v Gazi ter ne
               nazadnje nad nekakšnim socialnim pritiskom in nasiljem nad arabskim prebivalstvom v
               Izraelu. Ponavljam, da so po mednarodnem pravu izpolnjeni vsi pogoji za ustanovitev
               države, čeprav izrecno niso formalno nikjer določeni. To je to, da obstaja ozemlje,
               obstaja narod in obstaja vlada, ki bo sposobna izvrševati vse naloge, ki se ji
               nalagajo. Poleg teh strogo formalnih pravnih okoliščin imamo še družbene okoliščine,
               in te mislim, da so bistveno pomembnejše. Ni mogoče spregledati širšega mednarodnega
               političnega dejstva, da je 135 svetovnih držav članic organizacij Združenih narodov,
               to pomeni 70% članic držav Združenih narodov priznalo Palestino. Z drugo številko teh
               135 držav pomeni 80% svetovnega prebivalstva. S tem, ko čakamo smo v manjšini. Med
               temi so tudi članice EU. To je treba tudi poudariti. Bolgarija, Ciper, Češka,
               Madžarska, Malta, Poljska, Romunija, Slovaška, nazadnje Švedska. Neobvezujoče sklepe
               so v svojih državnih zborih sprejeli v Veliki Britaniji, Španiji in na Irskem. Danes
               je o tem razpravljala francoska skupščina, ki bo naslednji teden o tem tudi
               glasovala. Spregledati pa ne gre še tretjih okoliščin, ki so najpomembnejše. To je
               to, kakšno je dejansko stanje na terenu. Na zahodnem bregu, predvsem pa v Gazi, že
               skoraj 70 let poteka arabsko izraelski konflikt, krvav konflikt, v katerem je umrlo
               več kot 90.000 Palestincev in 22.000 Izraelcev. Samo od 8. julija letos, ko je
               izraelska vojska ponovno bombardirala Gazo je umrlo 2.000 Palestink in Palestincev,
               skoraj 500 od teh je bilo mladoletnih, 80% pa je bilo civilistov. V Gazi je
               razseljenih 30% prebivalstva. Tabori za begunce so prenatarpani, nimajo se več kam
               zateči. Imamo hudo humanitarno krizo. Ljudje so brez vode. To je tudi posledica tega,
               da mirovni proces stoji, da akcije, ki jih izvaja Izrael pravzaprav otežujejo ta sam
               mirovni proces in se je stvar pravzaprav znašla v neki slepi ulici. Zavedati se
               moramo tudi, da posledica tega je, da na bližnjem vzhodu dopuščamo, in Slovenija kot
               država tudi to počne, največje koncentracijsko taborišče na svetu in s tem ne <stage>/
               nerazumljivo/</stage>. Nemo gledanje teh dogodkov in vzdržanost Slovenije pri glasovanju o
               resoluciji za boj proti vsem oblikam nacizma in neonacizma, ki se je dogajalo ta
               teden v Združenih narodih postavlja našo državo v zaskrbljujoč položaj. Draga
               kolegice in kolegi, želimo ostati država, ki čaka na ukaze velikih, ali želimo
               postati pravzaprav napredna evropska država, ki  lahko črpa iz svoje zgodovine, iz svojih izkušenj, socialne
               revolucije, OF, NOB in neuvrščenosti osamosvojitve. Mimogrede, Palestina je leta 1992
               priznala Slovenijo. In tako postane enakovredna partnerica v Evropski skupnosti, ne
               pa članica, ki bo počasi šepala za velikimi. Lahko Slovenija, lahko drage kolegice in
               kolegi vi danes vzlic predstavljenim dejstvom in okoliščinam glasujete proti
               vloženemu sklepu in na tak način ne priznate Palestine? Jaz mislim, daje odgovor na
               dlani. Priznanje Palestine ne sme biti zgolj politično vprašanje, in to ni, v prvi
               vrsti se moramo zavedati, da gre za korak k reševanju mirovnega procesa. Gre za korak
               k reševanju humanitarne krize na Bližnjem Vzhodu. Ne slepim se, da bo to priznanje
               rešilo stvar čez noč, da bodo meje take kot bi morale biti jutri, da bodo žrtve nazaj
               v svojih domovih, ki jih več ni. Se pa zavedam, da vse širše priznanje držav članic
               EU, te namreč samo še manjkajo na tem zemljevidu, bo omogočilo palestinskemu
               ljudstvu, da dobi tršo podlago za dosego ciljev opredeljenih v mirovnem procesu, saj
               status, pravni status države daje močnejšo pogajalsko osnovo. Slovenija je predolgo
               le nemo čakala ob vprašanju priznanja Palestine, ki je vedno imelo en in zelo
               preprost odgovor. Palestino je potrebno priznati. Imeli smo več priložnosti. Leta
               2001, ko je v ta državni zbor že prišla podobna pobuda in je bila ustavljene, za tem
               leto 2012, ko smo imeli podobno možnost na Generalni skupščini Združenih narodov.
               Palestini bi lahko potrdili status nečlanice opazovalke, pa smo se tega sramotno
               vzdržali. Takrat je obstajal izgovor v čakanju. Vedno obstaja izgovor na čakanje
               poenotenega stališča EU ali kogar si bodi. Na takšno stališče bomo brez proaktivnosti
               čakali tako kot se čaka na Godota. Jasen signal kako naprej sta nam poslali Švedska s
               priznanjem Palestine in visoka predstavnica EU za zunanje zadeve in varnostno
               politiko Frederica Mogherini, ki je izjavila, da potrebujemo palestinsko državo in da
               je to končni cilj in stališče EU.</p>
               <p>Drage kolegice in kolegi, danes slišimo podoben zaskrbljujoč poziv naj ponovno
               nekoliko počakamo, tokrat Vlado Republike Slovenije. Čakanja mislim, da je bilo
               dovolj, smo poslanci po 82. členu Ustave, predstavniki vsega ljudstva in to ljudstvo
               že dlje časa pripravlja peticije s tisoč podpisniki. To ljudstvo javno poziva k
               priznanju v časopisih. To ljudstvo je prišlo danes pred parlament v dežju kričati po
               tem, da se prizna Palestino.</p>
               <p>Drage poslanke, poslanci ne ignorirati tega ljudstva. Ne ignorirati tega, da smo
               zakonodajalci in da vlada zgolj izvršuje to, kar Državni zbor nalaga. Danes lahko
               sprejmemo odločilen sklep, ki se bo, in s tem tudi vi, če je to za vas pomembno, zame
               ni, vpiše v zgodovino. Če tega ne bomo storili bo to spet strahopetno in licemersko
               dejanje, ki ne bo izvršeno. Čas je, da to storimo, saj je neizogibno prišlo do
               položaja, in to gre za citat, ki popolnoma onemogoča vrnitev in ko razmera same
               kličejo: Hic Rhodus, hic salta! Ali pa z drugimi besedami: priznajmo Palestino.
               Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala, kolega Vatovec. Sedaj bom dal besedo vabljenim po predlogu Poslanske skupine
               Združene levice. V tem sklopu bosta lahko razpravljala tudi poslanka in poslanec
               Evropskega parlamenta, predstavnik Urada predsednika republike, potem bom dal besedo
               ministru za zunanje zadeve gospodu Erjavcu, in potem bom odprl razpravo poslank in
               poslancev. Kdo želi besedo od vabljenih?</p>
            </sp>
            <sp who="SDT7:GračaninEva">

               <speaker>EVA GRAČANIN:</speaker>

               <p>Pozdravljeni še v mojem imenu. Sem predstavnica Gibanja za pravice Palestink in
               Palestincev BDS Slovenija. Palestinska ozemlja morajo postati suverena in neodvisna
               država, saj imajo Palestinke in Palestinci zgodovinsko, pravno in politično pravico
               do samoodločbe. To potrjujeta resolucija Generalne skupščine Združenih narodov 181 iz
               leta 1947 in resolucvija Varnostnega sveta Združenih narodov 242 iz leta 1967. Prav
               tako so Združene države Amerike v pogajanjih v Camp Davidu priznale zahtevo in
               pravice Palestink in Palestincev do neodvisne države. Takrat so pogajalke in
               pogajalci oblikovali mednarodno priznane meje za delitev ozemlja. Na rešitev dveh
               držav sta pristala tudi Izrael in PLO, ki je organizacija, ki predstavlja Palestinke
               in Palestince v sporazumih iz Osla. Palestino je kot državo priznalo 135 oziroma 70%
               držav članic Združenih narodov, 29. novembra 2012 pa je Palestina dobila status
               država opazovalke in ne članice Združenih narodov. Razprava o priznanju Palestine se
               mora nanašati na priznanje  Palestine v mejah iz leta 1967. Palestinski nacionalni
               svet je namreč 15. novembra 1988 razglasil neodvisno palestinsko državo na ozemlju
               Zahodnega brega in Gaze v vzhodnim Jeruzalemom kot prestolnico. Kljub temu in
               preostalim mednarodnopravnim zavezujočim dokumentom, kot je tudi 4. ženevska
               konvencija, oblasti v Izraelu širijo nezakonite judovske naselbine na Zahodnem bregu
               in vzhodnem Jeruzalemu, s čimer drobijo palestinsko ozemlje in de facto onemogočajo
               ozemeljsko celovitost palestinske države, Palestinkam in Palestincem pa odrekajo
               dostop do življenjsko potrebne infrastrukture. Z napadi na domnevno teroristične
               cilje, predvsem v Gazi, ubijajo in pohabljajo večinoma civilno prebivalstvo. V
               zadnjem napadu izraelske vojske na Gazo je bilo ubitih skoraj 2.200 ljudi. Z napadi
               na domnevno teroristične cilje, predvsem v Gazi, redno uničujejo stanovanjske
               zgradbe, bolnišnice, šole, ceste, vodovod, električno napeljavo in preostalo
               infrastrukturo, obnovo katere vedno znova sofinancira tudi Evropska unija. Na zadnji
               donatorski konferenci, kjer so zbrali več kot 5 milijard dolarjev za obnovo, je EU
               obljubila več kot pol milijarde dolarjev. Menimo sicer, da je tovrstna pomoč nujna,
               vendar je nujno tudi, da se račun za obnovo izstavi državi Izrael, ki je kot
               okupacijska sila po mednarodnem pravu dolžna skrbeti za prebivalstvo na okupiranem
               ozemlju. Palestinkam in Palestincem, ki živijo v Izraelu, izraelske oblasti odrekajo
               enakopravnost in s tem grobo kršijo človekove pravice. Milijonom begunk in beguncev
               pa že več kot 60 let onemogočajo vrnitev na njihove domove. S tem se zaostrujejo tudi
               odnosi z arabskim svetom in kot trdi Primož Šterbenc, arabski in muslimanski svet
               ocenjujeta odnos zahoda do njih preko izraelsko-palestinskega konflikta.</p>
               <p>Slovenija mora v okviru Evropske unije začeti izpolnjevati svojo pravno obveznost po
               1. členu 4. ženevske konvencije, ki zahteva spoštovanje te konvencije v vseh
               okoliščinah, in uvesti sankcije proti Izraelu, tudi s preklicem pridružitvenega
               sporazuma EU-Izrael. Priznanje palestinske države ne predvideva priznanja
               legitimnosti oblasti, ki jo v Gazi izvaja islamistično gibanje Hamas, ne oblasti, ki
               jo na Zahodnem bregu izvaja sekularna palestinska avtoriteta pod vodstvom gibanja
               Fatah. Gre za priznanje pravice Palestink in Palestincev imeti lastno državo, znotraj
               mej pred vojno leta 1967. S priznanjem bi mednarodna skupnost stopnjevala pritisk na
               izraelske oblasti, ki Gazo trenutno označujejo kot sovražno entiteto, se pravi,
               pojem, ki ga mednarodno pravo ne pozna. Če države, med njimi tudi Slovenija, priznajo
               palestinsko državo, bi to pomenilo, da Izrael okupira drugo suvereno državo in ne le
               tako imenovanih spornih ozemelj. Mednarodno pravo bi se v tem pogledu močno prevesilo
               na stran legitimnih zahtev in pravic Palestink in Palestincev. Ko skušamo v praksi
               uveljavljati civilizacijske temelje, in v primeru priznanja Palestine govorimo o
               pravici narodov do samoodločbe ter o spoštovanju človekovih pravic, je kakršnakoli
               zahteva po nekem splošnem širokem konsenzu neprimerna. Priznanje palestinske države
               je torej le prvi korak, korak, ki Palestino postavlja v enakopravnejši položaj v
               primerjavi z drugimi državami in ji tako omogoča pravičnejšo pogajalsko izhodišče za
               razrešitev zgoraj orisane situacije, položaj, v katerem je odgovornost Izraela za
               kršitev mednarodnega prava in prava človekovih pravic nedvoumna. Hvala za besedo.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala vam. </p>
               <p>Nadaljujemo razpravo. Izvolite kar k temu mikrofonu, ki je že prižgan. Prosim, da se
               predstavite. Ste vabljeni?</p>
            </sp>
            <sp who="SDT7:PloštajnerKlemen">

               <speaker>KLEMEN PLOŠTAJNER:</speaker>

               <p>Ja, seveda. <stage>(Klemen Ploštajner iz študentskega sociološkega društva SocioKlub.)</stage></p>
               <p>Imam tri točke: prva je spoštovanje mednarodnega prava, druga je radikalizacija
               islama, tretja pa finančne posledice okupacije.</p>
               <p>Naj grem kar na prvo točko. Generalna skupščina OZN že precej let sprejema resolucijo
               Mirna rešitev palestinskega vprašanja, v kateri je zapisano, da je Izrael okupacijska
               sila, da mora prenehati z okupacijo iz leta 1967, da mora prenehati širiti nelegalne
               naselbine, da mora pravično rešiti vprašanje beguncev, umakniti vse nadzorne točke z
               Zahodnega brega in omogočiti svobodno gibanje, prenehati z gradnjo nelegalnega zidu
               po sodbi Meddržavnega sodišča iz leta 2004, vrniti aneksirani vzhodni Jeruzalem. Pri
               zadnji resoluciji leta 2013 je 6 držav glasovalo proti, 6 držav se je vzdržalo, 162
               držav je glasovalo za resolucijo in kot ve naš zunanji minister, je bila  med njimi tudi Slovenija.
               Izrael krši vse zgoraj navedene dele resolucije, s tem pa nadaljuje s prakso kršenja
               mednarodne zakonodaje, katere podpisnica sta tako Slovenija kot tudi Izrael. Če imamo
               v fokusu zgolj 4. ženevsko konvencijo, katere 1. člen pravi, da morajo vse
               podpisnice, kot vedo strokovnjaki za mednarodno pravo, ki so tudi v tej sobi,
               spoštovati in zagotoviti spoštovanje te konvencije v vseh okoliščinah. Slovenija je
               tako zavezana k spoštovanju te konvencije, ki jo Izrael krši, med drugim 49. člen, ki
               govori o prepovedi premikanja lastnega prebivalstva na okupirano ozemlje, kar so
               nelegalne naselbine, v katerih živi tudi zunanji minister Lieberman, krši člen 33, ki
               govori o prepovedi kolektivnega kaznovanja in kaznovanja za zločine, ki jih nekdo ni
               zagrešil, kar je obleganje Gaze in rušenje domov, kar se ponovno dogaja. Slovenija je
               zavezana k spoštovanju in zagotavljanju spoštovanja te konvencije, kar pomeni, da
               mora Izrael prisiliti k temu spoštovanju. To pa pomeni uvajanje sankcij, ki jih zdaj
               namesto tega uvajamo proti Rusiji, prepoved trgovanja in menjave, prekinitev
               diplomatskih odnosov z ljudmi, ki bivajo v nelegalnih naselbinah, kot sta zunanji
               minister in gospodarski minister Izraela, hkrati pa podpirati žrtev, se pravi,
               okupiranega, kar je Palestina in kar pomeni priznanje.</p>
               <p>Naslednja točka, radikalizacija islama. Muslimanski svet, še posebej arabski svet,
               zahoda ne vidi preveč v pozitivni luči, kar je logična posledica dolgih let
               kolonializma. Pomembna točka tega negativnega odnosa je ravno izraelska okupacija
               Palestine, kot trdi Primož Šterbenc in mnogi drugi priznani akademiki. Arabski svet
               in muslimani ocenjujejo odnos do zahoda ravno preko tega konflikta. Celotna zgodovina
               kršenja mednarodnega prava, zatiranja in okupacije, pri kateri zahod aktivno
               sodeluje, v deželi, ki ima izjemno simbolno vrednost za muslimane, v vzhodnem
               Jeruzalemu, kjer leži tretji najbolj sveti kraj za muslimane, prispeva k
               radikalizaciji islama. Kot piše v dokumentu Združenih narodov <q>"Human Development
               Report on Arab World"</q> iz leta 2009, te kršitve so povzročile ogromno škodo z
               disproporcionalno rabo sile in popolnim nespoštovanjem človeških življenj, kar
               ponazarja zadnja ofenziva v Gazi, tista iz leta 2009. Te kršitve so povzročile
               neizmerno človeško trpljenje in kaos, omadeževale podobo v kršitvah vpletenih sil ter
               spodkopale krhek proces političnih reform, s tem pa krepijo ekstremne sile in
               potiskajo zmerne glasove iz politične arene. Izraelska okupacija tako izjemno
               prispeva k radikalizaciji islama in če pravilno vem, bo naslednja točka, o kateri
               boste razpravljali, Islamska država, kar pomeni, da jo morate nujno povezati z
               dogajanjem v Palestini.</p>
               <p>Zdaj še tretja točka, kar je varčevanje v Evropski uniji in finančne posledice
               okupacije. 43. člen haaške konvencije, ki ureja odnose v vojni, določa, da je
               okupacijska sila dolžna zagotavljati javni red in varnost ter spoštovati z zakoni
               območja, ki ga okupira. Iz tega člena izhaja, da je Izraelk kot okupacijska sila, kot
               jo imenujejo Združeni narodi in Meddržavno sodišče, dolžan prevzeti stroške
               administracije vsakdanjega življenja okupiranih Palestincev. Izrael ne izpolnjuje te
               svoje dolžnosti, temveč mu pri tem izdatno pomaga Evropska unija, ki je od leta 1994
               do 2013 namenila 5,6 milijarde evrov finančne pomoči palestinski oblasti za osnovne
               naloge delovanja javnih služb. To pomeni, da Evropska unija financira storitve, ki bi
               jih moral zagotoviti Izrael kot okupacijska sila, s tem pa direktno sodeluje in lajša
               okupacijo. Izrael je letos izvedel tudi napad na Gazo, nad območjem, ki ga okupira in
               blokira že od leta 2007. V napadu je bilo ubitih 2.200 ljudi, po Amnesty
               International je bilo popolnoma uničenih 89 družin v celoti, uničenih in poškodovanih
               je bilo 100.000 domov, v 51 dni trajajočem pobijanju je nastalo za 2,5 milijona ton
               ruševin. Izrael je kot okupacijska sila dolžan skrbeti za varnost in red ter ne za
               uničenje ozemelj, ki jih okupira, prav tako tudi za varovanje privatne lastnine in
               dostojanstvo družin, ne pa njihovega pobijanja. Na donatorski konferenci, kjer se je
               zbralo več kot 5 milijard dolarjev za obnovo, je EU prispevala pol milijarde
               dolarjev, kar je račun, ki bi ga morali po mednarodnem pravu in po pravilih izvajanja
               okupacije izstaviti Izraelu.</p>
               <p>Torej, zaradi teh treh točk, ki sem jih navedel, ni dovolj zgolj, da priznamo
               Palestino, ampak je nujno, če želimo spoštovati mednarodno pravo, začeti prisiliti
               Izrael, da spoštuje mednarodno pravo, s sankcijami in prepovedjo uvoza in izvoza
               vsega orožja. Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Kdo bo naslednji razpravljal od vabljenih? Izvolite. Ste vabljeni?</p>
            </sp>
            <sp who="SDT7:VasevBoris">

               <speaker>BORIS VASEV:</speaker>

               <p>Sem vabljen. <stage>(Boris Vasev, novinar, in sicer predstavljam sebe, ne kakšne
               institucije.)</stage></p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Vaše ime, prosim?</p>
            </sp>
            <sp who="SDT7:VasevBoris">

               <speaker>BORIS VASEV:</speaker>

               <p>Boris Vasev.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala. Izvolite.
               </p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala. Izvolite.</p>
            </sp>
            <sp who="SDT7:VasevBoris">

               <speaker>BORIS VASEV:</speaker>

               <p>Najprej hvala za vabilo k razpravi.</p>
               <p>Priznanje Palestine je škodljivo za mirovni proces. Ne bo spremenilo razmer na
               terenu, na koncu pa bo rešitev itak le plod dvostranskih in neposrednih pogajanj med
               Izraelom in Palestinci. Ne vem natančno kaj vam je izraelski veleposlanik v sredo
               povedal ampak precej siguren sem, da je šlo v tej smeri. In na nek način ima prav.
               Priznanje Palestine samo po sebi razmer na terenu nikakor ne bo spremenilo. Te
               razmere so namreč zabetonirane v judovskih naselbinah, na zasedenih ozemljih, ki po
               definiciji mednarodnega kazenskega sodišča, kot hudo kršitev ženevske konvencije
               predstavlja vojni zločin. Zabetonirane so v več kot 600 nadzornih točkah s katerim
               izraelska vojska na palestinskem ozemlju Palestincem preprečuje svobodno premikanje.
               Zabetonirane so navsezadnje z zidom, ki naj bi povečal Izrael od Zahodnega brega, v
               resnici pa 85% tega zidu poteka na Zahodnem bregu in ko bo končan bo Izrael dejansko
               anektiral s tem zidom 64% Zahodnega brega, kjer živi 98% nezakonitih naseljencev. Teh
               je na zahodnem bregu in vzhodnem Jeruzalemu sicer že več kot pol milijona. Razmere na
               terenu so zabetonirane z <stage>/ nerazumljivo/</stage> okoli Gaze, zabetonirane z blokado Gaze tako
               morsko zračno kot kopensko. Razmere na terenu pomenijo intenzivno obstreljevanje Gaze
               vsakih nekaj let, pomenijo civilno pravo za judovske naseljence na Zahodnem bregu in
               vojaško pravo za tam živeče Palestince pomenijo množične aretacije na Zahodnem bregu
               in več tisoč palestinskih političnih zapornikov. Kar hočem s tem povedati je, da
               seveda priznanje Palestine samo po sebi ni dovolj in mu mora, če ga izvede Slovenija
               ali katerakoli druga država, slediti vrsto drugih ukrepov, ki morajo biti jasno
               uperjene zoper izraelsko okupacijo. Naj tukaj spomnim na ne povsem nepomembno
               dejstvo, ki je bilo mislim, da že izpostavljeno, da je Slovenija kot podpisnica
               četrte ženevske konvencije zavezana ne samo k spoštovanju mednarodnega prava ampak je
               zavezana tudi k zagotavljanju spoštovanja mednarodnega prava, kar pa vemo, se ne
               zgodi s pozivi ampak s pritiski. In naj bom na tej točki povsem jasen. Slovenija ne
               more priznati Palestine in hkrati nadaljevati s prodajo orožja državi, ki Palestino
               okupira. Tako da v tem odboru se morate zavedati, da priznanje Palestine neizogibno
               za seboj pripelje redefinicijo odnosov z Izraelom. Slovenija je namreč v precej
               bizarni situaciji ko izvaja sicer hvalevreden projekt rehabilitacije otrok iz Gaze,
               ki jih pohabijo izraelski kopenski in zračni vojaški napadi, hkrati pa dovoljuje
               izvoz orožja, ki se uporablja prav v teh napadih. Govorim konkretno o rezervnih delih
               za vojaška vozila. Pri tem mora redefinicija odnosov z Izraelom, če govorimo o
               odnosih Slovenije z Izraelom pa tudi širše, odnosih Evropske unije, vključevati
               vsekakor tudi prekinitev uvoza izdelkov iz nezakonitih naselbin, na zasedenih
               ozemljih, ki jih sicer Evropska unija uradno označuje za, kot gre uradna dikcija,
               nelegitimne, nelegalne in kot oviro miru. Glede na to, da Izrael pogosto lažno
               označuje izvor teh izdelkov in na evropski trg plasira izdelke, kot da so narejeni v
               Izraelu, v resnici pa izhajajo iz tovarn in obratov na zasedenih ozemljih, te izdelki
               se pojavljajo tudi na slovenskih policah, bi bilo seveda potrebno uvesti širše
               sankcije proti Izraelu in ne samo proti izraelskim naselbinam. Kdo namreč gradi te
               naselbine, kdo financira te naselbine, kdo z vojsko omogoča gradnjo teh naselbin.
               Prej so bile omenjene sankcije proti Rusiji in naj se z njimi strinjamo ali ne,
               kažejo na povsem jasno dejstvo, da je to precej hitro možno uvesti, če obstaja
               politična volja. Slovenija seveda nujno mora priznati Palestini ne samo njeno
               državnost ampak tudi njeno polno suverenost nad svojim ozemljem. Izrael bo pod
               pretvezo varnosti vsekakor zahteval ohranjanje nadzora nad mejami Palestine in
               ohranjanje nadzora nad zračnim prostorom, to pa niso interesi ogrožene države ampak
               so interesi okupatorja in kolonizatorja. Neodvisna Palestina seveda ne sme pomeniti,
               da se Izrael s tem znebi obveznosti iz resolucije Združenih narodov 194, ki
               palestinskim beguncem iz leta 1984 omogoči vrnitev na njihove domove v Izraelu ali
               izplačilo nekakšne reparacije in  Izrael mora kljub vzpostavitvi suverene neodvisne Palestine
               zagotavljati polno enakopravnost palestinskim državljanom Izraela, nekaj kar seveda
               danes ne počne.</p>
               <p>Za konec, glede preostalih dveh tez, torej da bi priznanje lahko škodilo mirovnemu
               procesu in da je rešitev lahko le plod neposrednih pogajanj med Izraelom in
               Palestinci bi rad povedal samo dve stvari. O smiselnosti vztrajanja na pogajanjih med
               Palestinci kot okupiranim ljudstvom in Izraelom kot okupatorjem največ pove verjetno
               izjava nekdanjega izraelskega premiera Jicaka Shamirja, predhodnika Jicaka Rabina, ki
               je leta 1992 po porazu na volitvah glede pogajanj s Palestinci o njihovi avtonomiji
               dejal, citiram: <q>"pogovore o avtonomiji bi lahko nadaljevali še 10 let, medtem pa bi
               dosegli pol milijona naseljencev v Judeji in Samariji."</q> Gre sicer za izraelski izraz
               za Zahodni breg. To je bilo pred 20 leti, danes je to število naseljencev, ki ga je
               omenjal Shamir že preseženo, torej proces vsekakor poteka, vendar ne gre za mirovni
               proces, gre za proces kolonizacije okupacije in <stage>/ nerazumljivo/</stage> tako da priznanje
               absolutno ja ampak naj to ne bo zadnji temveč prvi v seriji korakov. Do zdaj je bila
               namreč politika Slovenije do tega vprašanja bolj del problema kot del rešitve.
               Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala vam.</p>
               <p>Razprava se nadaljuje. Kolegica Tanja Fajon, poslanka v Evropskem parlamentu.
               Izvolite.</p>
            </sp>
            <sp who="SDT7:FajonTanja">

               <speaker>TANJA FAJON:</speaker>

               <p>Hvala lepa in hvala za to priložnost, da lahko sodelujemo v tej pomembni
               razpravi.</p>
               <p>Jaz bi želela omeniti več stvari. Najprej na prvem mestu bi želela povedati to kar
               sem že večkrat povedala, da se mi zdi, da je priznanje palestinske države nujni korak
               za mir in sožitje narodov na bližnjem vzhodu, zato na tej priložnosti izkoriščam tudi
               mojo navzočnost za poziv slovenskemu parlamentu in slovenski vladi, da storita ta
               pogumen korak. Mi smo v Evropskem parlamentu ravno ta teden na plenarnem zasedanju v
               Strasbourgu opravili eno zelo zanimivo razpravo skupaj z vodjo evropske diplomacije,
               Federico Mogherini, in zelo sem vesela, da si ona tudi za svoj cilj v tem mandatu
               postavlja priznanje palestinske države z ambicijo, da gre tu na prvem mestu za
               varnost Izraela na eni strani, za varnost Izraela ob neodvisni demokratični
               Palestini, za končanje nezakonitih gradenj, za končanje nasilja in pa za edino pravo
               pot, ki vodi k nadaljevanju mirovnega procesa. Povedala bi tudi oziroma spomnila, da
               je ta korak v skladu tudi z odločitvijo generalne skupščine Združenih narodov 29.
               novembra 2012 leta, da so izpolnjeni mednarodni pogoji, vendar pa se strinjam, da je
               treba gledati veliko širše. Moramo se zavedati kompleksnosti, občutljivosti, da gre
               predvsem za to, da se morata s takšno sporazumno odločitvijo ob priznanju sporazumeti
               obe državi, ki bosta živeli druga ob drugi in da gre tu predvsem za končanje tudi
               nasilja in Evropska unija mora tu prevzeti neko vlogo ne samo finančnega donatorja,
               ampak nekoga, ki pomaga v tem mirovnem procesu. Mi bomo decembra v Evropskem
               parlamentu nadaljevali poskus sprejemanja, zavezali smo se k temu, resolucije k
               podpori priznanju palestinske države. Jaz si želim, da na bom to uspelo storiti in da
               bo tudi Slovenija tu imela ta pogum, da bo med državami, ki so zdaj že sprožile
               postopek, ne med zadnjimi, jaz mislim, da je nastopil pravi trenutek in da je to kot
               sem rekla tudi tista prava pot za neko mirno rešitev. Bi pa svetovala vsakomur, če
               imate priložnost pogledati precej svež, precej tudi ne samo emocionalno ampak zelo
               dobro obarvan nastop gospe Mogherini, ki se mi zdi, da je vzbudil neko upanje na obeh
               straneh. Celo ena taka dobra prispodoba je bila, da v bistvu Izrael in Palestina
               živita kot v nekem balonu in samo želita, da bi nekdo prebodel ta balon, da bi upanje
               šlo ven oziroma upanje prišlo noter in pa obup izšel ven in tu lahko Evropska unija,
               kar v preteklosti ni storila, veliko pomaga. Jaz si torej želim danes, da imamo ta
               pogum v Sloveniji, da naredimo ta pogumen korak k priznanju  Palestinske države, ampak da od tukaj
               naprej tudi pomagamo za mir in sožitje narodov. Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa vam.</p>
               <p>Kolega Ivo Vajgl, poslanec Evropskega parlamenta. Prosim.</p>
            </sp>
            <sp who="SDT7:VajglIvo">

               <speaker>IVO VAJGL:</speaker>

               <p>Je nekako logično, da govorimo evropski poslanci drug za drugim, čeprav moram reči,
               da bi jaz raje kot uvodničarja v to temo slišal zunanjega ministra. Ampak zdaj nekako
               jaz mislim da je, vsi argumenti za priznanje so bili več ali manj danes že izrečeni
               in mislim, da je ta argumentacija mlade stranke in mladih ljudi iz te stranke zelo
               emotivna, da je dala tudi racionalno osnovo za to, da se takšnemu predlogu lahko samo
               pridružim. Jaz mislim, da je Palestino treba priznati. Jaz sem v preteklem mandatu
               bil velikokrat v Palestini in v Gazi in v Izraelu. Bil sem član skupine prijateljstva
               z Izraelom in v skupini prijateljstva s Palestino. In obe strani sta me sprejemali
               kot prijatelja, zlasti kot prijatelja miru. Samo to bi lahko rekel, kot osebno
               observacijo. Zdaj, kdaj je prezgodaj, kdaj je prepozno za formalno priznanje? Iz
               Švedske, iz argumentacije švedskega parlamenta je jasno, da se niso posebej
               poglabljali v možne teoretične argumente, ampak da so bili zelo pragmatični. Da so
               rekli, da smatrajo, da je v tem trenutku priznanje Palestine prispevek k mirnemu
               reševanju palestinsko-izraelskega spora. Jaz bi tudi izhajal iz tega, da je čas
               dozorel, da se spremeni vloga, da se okrepi vloga Palestincev, in da se spremeni na
               ta način funkcija tako imenovanih dvostranskih pogovorov, ki jih pa v resnici ni.
               Dvostranskih pogovorov absolutno ni. so popolnoma irelevantna srečanja, ki ne peljejo
               nikamor. Mi vsi smo imeli ob nastopu prvega mandata ameriškega predsednika zagotovilo
               in upanje, da bodo Združene države Amerike, ki so tista država, ki edina ima resničen
               vpliv na Izrael in težo politično, da lahko je katalizator nekega mirovnega procesa.
               Od tod tudi tako pogosta prisotnost ministra Kerryja v zadnjem času na bližnjem
               vzhodu. Vsi smo bili, vsi smo upali, da bo do te pomiritve in do tega tudi posledično
               priznanja ustanovitve dveh držav, ki bosta živeli v prijateljstvu in medsebojnem
               priznanju, da bo ta cilj dosežen. Nič od tega se ni uresničilo. Zdaj mislim, da je
               treba ravnati pragmatično. In to v veri, da s tem priznanjem ne škodimo interesu in
               varnosti države Izrael. Nasprotno, da izhajamo iz prijateljskih odnosov do države
               Izrael in do brez rezervnega priznanja pravice države Izrael do obstoja, do varnosti,
               do varnosti njenih državljanov. Takšno mora biti naše sporočilo ob priznanju
               Palestine. Jaz bom ponovil samo to kar je bilo že rečeno, da je palestinsko vprašanje
               pravzaprav isto vezivno tkivo, ki povezuje vse ekstreme na bližnjem vzhodu, je v
               ozadju vseh spopadov, vojn in terorističnih gibanj, je motiv vsem negativnim trendom
               na bližnjem vzhodu in zato izraelsko-palestinski spor kliče k rešitvi. Prejšnji teden
               smo imeli skupino za Palestino, katere gost je bil v Evropskem parlamentu poslanec
               Kneseta  Horovic. In o
               je plediral na evropski parlament naj prizna palestinsko državo. In rekel je, vi
               morate priznati palestinsko državo, ker to je temelj in osnovna bližnjica k rešitvi
               in priznanju dveh držav. Mi smo v prejšnjem mandatu imeli v Evropskem parlamentu ne
               samo številne predstavnike civilne družbe Izraela, mirovniških gibanj in skupnih
               izraelsko-palestinskih pobud civilne družbe. Fascinantni ljudje, miroljubni in
               kreativni. Imeli smo pa tudi, to je znano, štiri bivše šefe izraelskih obveščevalnih
               služb. Glavne obveščevalce Izraela. In vsi štirje so pledirali k priznanju Palestine
               in k rešitvi dveh držav. Tako, da mislim, da tukaj ni nobenega dvoma o tem, da je
               vsak korak, ki dela možnost ustanovitve dveh držav, bolj verjeten, da je korak proti
               miru. In tako mislim, da lahko tudi Slovenija da svoj prispevek k tej graditvi poti k
               miru. Mislim, da si ni treba delati iluzij o tem, kako bo reagiral del izraelske
               javnosti, kako bo reagiral izraelski premier in zunanji minister. Onadva sta Švedsko
               priznanje imenovala Ikea priznanje in sta rekla, da je problem izraelsko-palestinski
               bolj kompliciran kot je bizniz Ikee. Tudi naše priznanje bo deležno podobne
               pozornosti. To lahko pričakujemo. Mislim pa, da je za Slovenijo, za slovensko zunanjo
               politiko, za kredibilnost slovenske družbe, za njeno demokratičnost ključno
               vprašanje, za njen ugled v svetu ali bomo zmogli enotno stališče, poudarjam enotno
               stališče v Sloveniji, o tem, da je priznanje dobro. In da se bomo pri tem uprli na
               tiste lastne izkušnje, ko smo hodili po svetu in zbirali prijatelje, ki bi nas
               priznali, ko je izgledalo, da nas ne bo nihče in tukaj bi dal nek konkreten argument
               v premislek. Leta 1992, nekje oktobra meseca, ne spomnim se natančno, sem
               prisostvoval pogovoru zunanjega ministra Rupla, z zunanjim ministrom Nemčije,
               Genscherjem. Trije smo bili v sobi, takrat ko je Rupel prosil Genscherja, naj nas
               priznajo, ne glede na to da so bila v Evropski uniji mnenja o priznanju in
               oportunosti priznanja zelo različna. Genscher nam je takrat rekel, veste kaj, mi vas
               v tem trenutku ne moremo priznati zato, ker ni enotnosti v Evropski uniji okrog tega
               vprašanja. Ampak dam vam zagotovilo, če ne bo dosežena enotnost, to so nesporna
               dejstva. Če ne bo dosežena enotnost do 25. eecembra, do božiča, potem vas bomo mi
               priznali sami. In so nas priznali, ampak enotnost je bila tudi dosežena. In nekaj dni
               pozneje nas je priznala Evropska unija. Zakaj o tem govorim? Zato, mi bomo morali
               danes formulirati sklep. Jaz ne poznam sklepa, predpostavljam pa, da ima tudi Vlada
               svoj pogled na to in verjetno tudi svoj sklep. Jaz mislim, da imamo eno možnost
               ozreti se po svoji zgodovini, po poti ki smo jo prehodili, ki so jo drugi tudi
               priznali kot legitimno, izreči priznanje države Palestine, s tem, da rečemo,
               priznanje bo vstopilo, bo polnomočno recimo s 1. februarjem in bo stopilo, bo
               unilateralna, bo naša gesta, naše priznanje, če v tem času  EU ne doseže soglasja o skupnem
               priznanju, smo pa za skupno priznanje in bomo delovali za to, da EU skupno ali vsaj
               neka relevantna skupina držav prizna Palestino. Hvala lepa, gospod predsednik.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, za vaš prispevek. Naj samo spomnim, da je v gradivu torej v zahtevi za to
               nujno sejo je predlog sklepa prav tako naveden. Sedaj vabim k besedi gospoda Marka
               Makovca, Urad predsednika Republike. Izvolite.</p>
            </sp>
            <sp who="SDT7:MakovecMarko">

               <speaker>MARKO MAKOVEC:</speaker>

               <p>Predsedujoči, hvala za povabilo. Hvala tudi za besedo.</p>
               <p>Jaz bi v imenu predsednika in v imenu urada v bistvu predstavil predsednikovo
               stališče mogoče za pomoč v sedanji razpravi.</p>
               <p>Predsednik podpira začetek postopka za priznanje Palestine na način, da bo le to
               pripomoglo k bližje vzhodnem mirovnem procesu v smeri dogovor dveh držav. S
               priznanjem se Slovenija ne postavlja na nobeno stran, ampak želi spodbuditi dialog
               obeh strani, ki bo vodil trajni mir in sožitje Palestincem in Izraelcev. Po oceni
               predsednika naj bi bila to glavno vodilo, ki bi mu sledili, ker meni, da s tem bomo
               najlažje pripomogli k rešitvi tega res senzibilnega, delikatnega vprašanja.</p>
               <p>Naj spomnim, da je predsednik v svoji uradni izjavi o razmerah v Gazi dne 28. 7. 2014
               že pozval k prekinitvi sovražnosti, opozoril na nesorazmernost uporabe sile ter
               izpostavil pomen prizadevanj za dogovor o medsebojnem priznanju, trajnem miru,
               varnosti in sodelovanju. Predsednik namreč ocenjuje, da sta tako za uspeh kot za
               neuspeh dogovora o trajnem miru potrebne obe strani. Smer priznanja je predsednik
               nakazal že tudi pri predaji poverilnega pisma novo imenovanega veleposlanika vodje
               predstavništva Palestine v RS, ki ga letos 15. oktobra sprejel z vsemi častmi kot
               veleposlanika suverenih in neodvisnih držav.</p>
               <p>Bi, če mi dovolite dal še eno čisto majhno pripombo na prej izrečeno pripombo, da je
               slovenska politika del problema. Rad bi spomnil, da je Slovenija velikokrat tudi v
               nasprotju z državami članicami EU na primer podprla Goldstonovo poročilo in poročilo
               o Flotilli<stage>(?)</stage>. S tem je pokazala načelno politiko do tega kaj je prav in pravično.
               Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Sedaj še enkrat sprašujem, želi še kdo besedo od vabljenih? Izvolite.</p>
            </sp>
            <sp who="SDT7:BožičKristina">

               <speaker>KRISTINA BOŽIČ:</speaker>

               <p> Novinarka.</p>
               <p>Jaz bi v bistvu samo opozorila vas na nekaj, kar se mi zdi da, ja priznanje Palestine
               je absolutno moralna nujnost, ampak hkrati je pa tudi glede na razmere v Izraelu in
               Palestini in če ste opazovali kaj se je dogajalo poleti med napadi na Gazo,
               prebivalci Izraela so opazovali bombardiranje in navijali. V Tel Avivu nastajajo
               skupine Izraelcev, ki so proti vsem, ki pozivajo k spoštovanju mednarodnega prava,
               skratka, znotraj Izraela nastajajo take tenzije. Stopnja razgradnje pravne države v
               Izraelu, zaradi tega, ker mednarodna skupnost vključno s Slovenijo dovoljuje Izraelu,
               da počne Palestincem se tudi za Izrael obrača vse bolj v neko samouničujočo realnost.
               Medtem ko se mi pogovarjamo o tem, ali priznati dve državi na ozemlju nekdanje
               mandatne Palestine v Izraelu poteka resna razprava, da dve državi nista več možni,
               ker obstaja že 500 tisoč, pol milijona naseljencev na zahodnem bregu in da želijo
               imeti to kar je od začetka sil eden sam Izrael z eno etnično skupino to so Judje. Kar
               marsikdo, ki je aktiven in ves čas prisoten v Palestini opozarja je, da gre v smer
               tega, da na zahodnem bregu v Gazi že ljudje živijo v koncentracijskih taboriščih, v
               bantustanih, kar so imeli v južni Afriki. Situacija bo samo še <stage>/ nerazumljivo/</stage>, samo
               še slabše bo. Tudi z Izraelci, ko se človek pogovarja pa naj bo to nekdanji vojak,
               aktivisti, nekdanji državni tožilec oni sami prosijo mednarodno skupnost,  to ni sedaj vladajoča
               pozicija v Izraelu, ampak so pa to ljudje, ki so že dolgo tam prisotni, ki celo
               življenje živijo v Izraelu, ki so verjeli nekaj časa v to možnost teh držav, pozivajo
               Mednarodno skupnost, da naj nekaj naredijo, da morajo jim pomagati, ker oni sami ne
               zmorejo več dovolj pritiska, ker je vojna in okupacija je postala biznis. To je nekaj
               od česar ima Izrael koristi in jih bo imel dokler bomo mi te koristi plačevali.
               Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala vam. Še kakšna razprava? Če ne, potem ugotavljam, da vsi tisti, ki ste bili
               vabljeni na predlog predlagatelja te seje in ste želeli razpravljati ste besedo
               dobili, zato sedaj dajem besedo ministru za zunanje zadeve gospodu Karlu Erjavcu.
               Izvolite, gospod minister.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Hvala lepa. Tudi z moje strani vsem prisotnim lep pozdrav in hvala, da ste se
               udeležili tega odbora za zunanjo politiko v takem številu in da ste predstavili in
               izrazili svoja stališča.</p>
               <p>Prepričan sem, da priznanje Palestine bi bil korak v pravo smer, vendar sem pa tudi
               prepričan, da potrebujemo čim širše soglasje za tak korak. Cilj priznanja države
               Palestine ni zgolj samo priznanje, ampak cilj je, da izgradimo to državo, da dosežemo
               medsebojno priznanje dveh držav, ki sta v sporu in kjer je narod zelo močno trpi
               oziroma lahko bi rekel na obeh straneh, ker so žrtve na obeh straneh, res pa je, da
               na Palestinski strani so te žrtve v še večjem številu. Zato je vlada pred izredno
               sejo odbora za zunanjo politiko včeraj razpravljala o tej točki pač povedal sem vse
               okoliščine kaj se pravzaprav dogaja. Jasno je, da v tem trenutku bližnje vzhodni
               mirovni proces je mrtev, je prekinjen, je ustavljen. Tako da tega cilja, da bi
               dosegli neko mirno rešitev v smislu oblikovanja dveh držav v tem trenutku ni mogoča.
               Res je tudi, da aktivnosti s strani Izraela pomenijo tudi onemogočenje politične
               rešitve oblikovanja dveh držav zlasti z izgradnjo novih naselbin na zasedanih
               ozemljih. Jaz moram reči, da o teh vprašanjih seveda razpravljamo tudi v okviru EU.
               Idealno bi bilo, če bi poslanci, evropski poslanci lahko v parlamentu priznali
               Palestino in da bi to bilo zavezujoče tudi za Evropsko komisijo, vendar povsem jasno
               je, da ta zadeva sodi v pristojnost nacionalnih držav. Gotovo se je strinjati z
               visoko predstavnico Frederico Mogherini, da potrebujemo palestinsko državo, če želimo
               doseči neki dolgoročen, trajen mir seveda ob pogoju, da obe strani se tudi medsebojno
               priznavajo.</p>
               <p>Na vladi smo sprejeli sklep, da bi se držali dosedanje prakse. To se pravi, da je
               vlada tista, ki predlaga Odboru za zunanjo politiko in potem na plenarni seji DZ
               priznanje suverenosti in samostojnosti neke države. Tako je bilo v primeru Južnega
               Sudana, v primeru Črne gore, v primeru Kosova. Tudi zato, da dosežemo čim širše
               institucionalno soglasje. Jaz mislim, da je zelo pomembno, da vlada kot izvršilna
               veja oblasti, parlament kot zakonodajna veja oblasti pač v tem primeru dejansko
               dosežeta najširše soglasje, ker kot je povedano tukaj ne gre samo za to, da priznamo
               neko državo, ampak cilj je, da se tudi doseže neka bolj dolgoročna rešitev. Moram
               povedati, da na Svetu ministrov za zunanje zadeve EU je bilo dogovorjeno,  da mora EU, to sta tudi
               oba evropska poslanca zelo lepo povedala, prevzeti večjo vlogo v tako imenovanem
               mirovnem procesu katere cilj pa je ravno to kako doseči večji trajni mir. Moram reči,
               da na včerajšnji seji vlade je bila izražena močna podpora v smeri priznanja
               Palestine in da iz tega razloga predlagam, da je vseeno potrebno pač upoštevati vse
               vidike in okoliščine priznanja Palestine kot države. Prepričan sem, da je vlada tisti
               pravi naslov, ki lahko vse te vidike proučiti tudi z vidika naše vloge znotraj EU.
               Tam je želja, da priznanje Palestine ne bi potekalo anarhično, ampak da bi to
               potekalo na neki urejen način tudi znotraj EU. Zato bi predlagal v imenu vlade, da
               Odbor za zunanjo politiko pač sprejme takšne sklepe oziroma takšen sklep, ki bi
               omogočil nadaljevanje dosedanje prakse, ko gre za priznanje suverenosti in
               samostojnosti neke države.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa gospod minister. Sedaj odpiram razpravo poslank in poslancev. Za enkrat
               imam na seznamu tri: Peter Vilfan, Matjaž Nemec, Janez Janša. Peter Vilfan, beseda je
               vaša.</p>
            </sp>
            <sp who="SDT7:VilfanPeter">

               <speaker>PETER VILFAN (PS ZaAB):</speaker>

               <p>Predsednik, hvala za besedo. Lep pozdrav vsem kolegicam in kolegom in vsem
               povabljenim na tej današnji seji.</p>
               <p>Najprej bi povedal nekaj o sklicu te današnje seje. Ko je prišla s strani Združene
               levice ta iniciativa za sklic seje Odbora za zunanjo politiko s temo priznanja
               Palestine kot samostojne države smo v Zavezništvu to iniciativo takoj podprli in jo
               seveda tudi podpiramo. To je bilo tako ali tako jasno od samega začetka. Mi smo,
               potem v naši poslanski skupini opravili razpravo, se o tem pogovarjali tudi z
               nekaterimi drugimi ljudmi in prišli do spoznanja, da sama razprava na Odboru za
               zunanjo politiko seveda še ne pomeni tudi niti blizu priznanja Palestine kot
               samostojne države. Tudi ta današnji sklep, ki ga imamo pred seboj, ki ga je
               predlagala Združena levica in je zelo direkten, ki pravi: <q>"Republika Slovenija
               priznava Palestino kot neodvisno in suvereno državo."</q> Tudi, če bo sprejet danes
               dejansko to ne pomeni seveda oziroma zakaj? Zato ker Odbor za zunanjo politiko sam ne
               more priznati državnosti nikomur brez akta o priznanju seveda določene države oziroma
               v tem primeru brez akta o priznanju Palestine kot neodvisne države. Tak akt lahko
               seveda pripravi in vloži ali vlada ali pa tudi poslanci DZ, ker v Sloveniji seveda na
               koncu se razprava opravlja najprej na Odboru za zunanjo politiko in potem še na seji
               DZ.</p>
               <p>Naš predlog je šel, potem v tej smeri, da bi tak akt vložili že na današnji seji,
               nismo pa želeli takega akta vlagati sami, mi smo želeli širšo podpro praktično vseh
               poslancev ali pa večina poslancev v tem DZ. O tem smo opravili tudi nekaj pogovorov.
               Med drugim smo opravili pogovor tudi s predsednikom DZ, zato ker smo želeli, da bi
               ravno predsednik DZ prvopodpisani pod tak akt. Potem je bila naša ideja, da bi bili
               kot naslednji podpisani predstavniki Združene levice, pobudniki tudi te današnje
               seje, potem pa vsi ostali poslanci oziroma poslanske skupine, ki podpirajo priznanje
               Palestine v nekem popolnoma nepomembnem vrstnem redu. Na koncu se mi takega akta
               seveda nismo vložili za to današnjo sejo, tudi bi rekel v vidu tega, da je bilo morda
               vse skupaj nekoliko hitro, čeprav se nam zdi, da s priznanjem Palestine vsi skupaj
               odlašamo veliko predolgo in da je definitivno prišel čas, da se Palestina prizna kot
               država.</p>
               <p>Kar se tiče torej postopkov v DZ ali na vladi. Mi pričakujemo, da bo vlada v nekem
               doglednem času, ne predolgem, tam nekje na začetku naslednjega leta pripravila tak
               akt o priznanju Palestine, ga poslala v DZ najprej na Odbor za zunanjo politiko,
               potem seveda tudi na sejo DZ,  ker bi lahko, potem tak akt tudi potrdili. V primeru, da
               bi se odlašalo s sprejemom takega in vložitvijo takega akta bomo v Zavezništvu, jaz
               verjamem da tudi ostali poslanci tega DZ, tukaj mislim, da imamo podporo, vsaj jaz
               sem imel pogovor s predsednik DZ tudi njegovo, bomo tak akt o priznanju Palestine
               vložili v proceduro poslanci DZ. Zdi se nam pa prav, da se nadaljuje s to prakso, da
               je zunanje ministrstvo in vlada tista, ki vodi na neki način to igro. Mi upamo, da
               bodo stvari stekle v naslednjih tednih in mesecih, tako kot sem prej omenil.</p>
               <p>Kar se pa tiče priznanja Palestine. Seveda v Zavezništvu menimo, da so izpolnjeni
               praktično vsi kriteriji, ki so potrebni za priznanje Palestine poleg tega pa ima
               palestinska država tudi zgodovinsko pravno in politično pravico do obstoja, to so
               nenazadnje podredile že številne resolucije različnih mednarodnih skupnih tudi
               ZDA.</p>
               <p>Sedaj niti ne bi ponavljal vseh teh zgodovinskih dejstev, ker ste jih nekateri že
               tukaj našteli, mislim da jih tudi vsi poznamo. Naj omenim samo tisti podatek, da je
               že 135 članic držav OZN priznalo seveda Palestino, da je zadnja to naredila Švedska,
               da posamezni evropski parlamenti o tem razpravljajo in predlagajo resolucije seveda
               svojim vladam, da se Palestina prizna kot samostojna država.</p>
               <p>Ko bo prišlo do priznanja seveda je treba povedati, da bo Slovenija morala ob
               samostojnem priznanju Palestine kot države od nje zahtevati, da izpolni tudi določena
               pričakovanja. Med drugim se pričakuje od Palestine, da bo demokratična in pravna
               država, ki bo zagotavljala spoštovanje človekovih pravic in temeljnih svoboščin in ki
               bo vzpostavljala jamstva za pravice etičnih, narodnih in verskih manjšin. Pričakuje
               se, da bo pri zagotavljanju svoje varnosti spoštovala načela miroljubne politike, to
               pomeni, da bo Palestina v odnosih z Izraelom zavezana k miru in nenasilnemu
               razreševanju vseh spornih vprašanj glede notranjih in zunanjih zadev. Od Palestine se
               pričakuje, da bo priznala Izrael in s tem presegla krog medsebojnega nepriznavanja.
               Tudi Izrael pravico do obstoja v okviru svojih meja, ki naj temeljijo na mejah iz
               leta 1967 in tistih za katere se bosta obe strani dogovorili.</p>
               <p>Opozoril bi tudi na to, da priznanje Palestine kot neodvisne in samostojne države
               nikakor ni uperjeno zoper Izrael in pričakujemo, da bo RS z njim ohranila politične,
               gospodarske, finančne, kulturne in vse druge odnose, ki jih je do sedaj z njimi
               vzpostavila.</p>
               <p>Da končam, da ne bom predolg, ker mislim, da je še veliko razpravljavcev. Mi se
               seveda zavzemamo za priznanje in mislimo, da je napotil čas, da se to zgodi in
               mislim, da je prišel ta trenutek, ko morata Izrael in Palestina medsebojne države
               rešiti kot dve enakovredni samostojni državi. Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala. K besedi vabim gospoda Matjaža Nemca.</p>
            </sp>
            <sp who="SDT7:NemecMatjaž">

               <speaker>MATJAŽ NEMEC (PS SD):</speaker>

               <p>Hvala lepa, predsednik. Lep pozdrav neodvisnim organizacijam. Predstavnikov vlade.
               Kolegom.</p>
               <p>Zadovoljeni smo iz vrst Socialnih demokratov namreč, da je prišlo do te razprave.
               Moram povedati, da Socialni demokrati smo senzibilni do tega vprašanje že več kot
               samo obsega delovanja sedanje vlade in sedanjega mandata, ampak že dlje. Kot očitno
               več kot tudi neuspešno, ampak pri tem moraš imeti sogovornike in občutek je, da
               tokrat jih imamo.</p>
               <p>Jaz naj opozorim, da samo aktivnosti naše zadnje so se nekje dogajale v letu 2012,
               naj omenim, da naša evropska poslanka, tukaj navzoča, je veliko aktivnosti namenila
               tudi v okviru delovanja v Evropskem parlamentu to ne samo v temu sklicu, ampak tudi v
               prejšnjem sklicu. Na neki način vsi skupaj ugotavljamo in mednarodna skupnost ni
               tukaj izvzeta, da ta mirovni proces miruje na neki način oziroma sploh ne deluje.
               Ugotavljamo, da politika delovanja zadnjih več desetletij je napačna, temu kažejo
               dejstva, se pravi, da si tukaj moramo nehati na neki način metati pesek v oči. Iskati
               moramo nove, drugačne, inovativne rešitve. Na neki način ljudem je dovolj stanja,
               Slovenci smo senzibilni na tovrstna stanja, tudi sami smo bili deležni tega, vemo vsi
               okoli 25 let nazaj, okoli nas smo bili deležni največjih povojnih konfliktov in
               zaradi tega se nas tema še več tako dotika. Imamo vso legitimnost, da o tem
               razpravljamo in tudi, da prevzemamo pobudo. Na neki način Švedsko priznanje daje
               krila vsem tudi nam z vsemi odgovornostmi, ki nas čakajo tudi do tistih, ki te
               podpore iz Slovenije ne podpirajo.  Jaz na nek način bi samo se opredelil kot socialni demokrat, kot
               stranka Socialnih demokratov, da smo za to, da se podpre Palestino kot neodvisno
               državo, in da se to naredi čim prej. Minister je lepo nam razložil, kako je do sedaj
               potekal proces priznanja držav in tega sprejemamo. Namreč, če je Palestina v
               obravnavanju oziroma odnos mednarodne skupnosti bil izjema, ne smemo dovoliti, da smo
               mit kot država pri sprejemanju podpore Palestini, da jo obravnavamo kot izjema. Se
               pravi, če smo Črna gora in vse države, dajmo se tega držati. Kaj bi pa tukaj
               opozoril, da podpora temu predlogu, Socialni demokrati jo pogojujemo z neko jasno
               časovnico. Se pravi, mi na nek način vemo kako bi časovnica potekala v kolikor bi
               pobuda bila s strani Državnega zbora. Bojimo se, da bi se potem ta časovnica
               razširila in nekje bi se ta pobuda razgubila. Jaz ne opozorim samo to, sem več kot
               prepričan, da v naslednjih tednih, mesecih bomo priča ponovni mednarodni obuditvi
               mirovnega procesa, zaradi tega da se ponovno postavimo na neko točko nič. Zaradi
               tega, da se ta val priznanja na nek način zaustavi ali pa mogoče celo preneha.</p>
               <p>Jaz bi mogoče omenil še eno stvar, to se pa dotika posledic priznanja. Minister je
               omenil, da pri priznanju ne gre zgolj samo za formalnost, ampak da gre tudi za
               aktivnosti povezane s tem. Glede na okoliščine, ki se dogajajo na tem območju sveta,
               mislim da moramo dati kot v prednost oziroma prednosti moramo dati predvsem podpori
               in potem iskati rešitve naknadno. Vemo sami, da Palestinci nam ne bodo čisto nič
               zamerili, če jim ne bomo namenili 165, 164 milijonov kot so to naredili Švedi. Jaz
               razumem, da lahko v okviru naših možnosti in sposobnosti kot majhna država pokažemo
               pa naš temperament na drug način, na nek, bom rekel, z drugimi možnostmi, ki jih
               imamo v okviru naše države. Tako da, jaz bom prosil, da se na nek način pogovorimo v
               primeru, da se bomo odločili za vaše predloge, za vaša opozorila, da se pa predvsem
               omejimo na neko časovnico, kaj bi pomenilo, če bo prevzela Vlada to pobudo. Socialni
               demokrati bomo v naslednjih, če ne danes, tudi z naslednjimi aktivnostmi opozarjali
               na nujno in čim prejšnjo podporo Palestini. Hvala lepa.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala vam. </p>
               <p>Besedo dajem gospodu Janezu Janši.</p>
            </sp>
            <sp who="SDT7:JanšaJanez">

               <speaker>JANEZ (IVAN) JANŠA (PS SDS):</speaker>

               <p>Hvala lepa za besedo.</p>
               <p>Del javnosti, ki tole spremlja, to razpravo spremlja po televiziji, razume to temo
               kot nekaj kar ni ravno ključni problem Slovenije v tem času. S tem se je sicer možno
               delno strinjati delno pa tudi ne. To kar bo Slovenija naredila s tem vprašanjem
               oziroma ali se bo odločila za priznanje Palestine ali ne, v tem času to ne bo nič
               odločilno vplivalo na razmere. Je pa to vseeno pomemben drobec, ker je pač del nekega
               širšega dogajanja. In tukaj se je treba zavedati, da takšne odločitve, ki se
               sprejemajo daleč stran od situacije, seveda da posledice takšnih odločitev nosijo
               tisti, ki živijo tam. Nobeden za tem omizjem ne bo čutil nobenih neposrednih posledic
               ne glede na to kakšno odločitev bomo mi tukaj sprejeli.</p>
               <p>Jaz sem sodeloval v zadnjih dvajsetih letih na številnih mednarodnih forumih, kjer se
               je razpravljalo o tem vprašanju. Pa moram reči, da je bilo malo teh priložnosti kjer
               bi se tako izpuščalo nekatera, v razpravi tako izpuščalo nekatera zgodovinska
               dejstva. Sedaj prvo se navezuje na to kar sem rekel že na začetku, ko se Združeni
               narodi dve leti po koncu druge svetovne vojne speljejo resolucijo s katero so na
               ozemlju Palestine v bistvu ustanovili dve državi, so to naredili brez tega, da bi po
               prvem koraku naredili še drugega in zagotovili vsaj minimalne pogoje za to, da bi ti
               dve državi nastali v miru in tudi živele v meri. V resoluciji je pisalo, da se
               udejanji po šestih mesecih od odločitve, in ko je zadnji tank  britanske okupacijske vojske zapustil
               glavni trg v Jeruzalemu, se je začela prva vojna med Palestinci oziroma Arabci
               Izraelci. In tisti, ki je prvič napadel niso bili Izraelci, so bili Arabci. In takoj
               je bila zraven tudi ta koalicija sosednjih arabskih držav in Izrael je bil prvi, ki
               se je boril za svoj obstoj. In mednarodna skupnost je to več ali manj opazovala.
               Tisti, ki so v generalni skupščini dvignili roke za rešitev, ki je bila nedomišljena,
               so si te roke umivali, ampak od dvanajste ure, ko so Britanci zapustili svoj sedež
               okupacijske uprave, do večera je bilo že toliko žrtev, da jih ni nihče preštel. Sedaj
               o tem nekateri ste govorili kakšne vojne so bile kasneje, itd. Skratka, problem
               Palestine ni nastal tako, da bi neka močna vojaško močna država kot je Izrael,
               okupirala sosednjo državo in zdaj to drži pač pod okupacijo, ampak se je oboroženi
               konflikt začel prvič zaradi pomanjkljive odločitve mednarodne skupnosti in drugič
               zaradi agresije arabske strani. Niso Izraelci napadli in so bili tudi bistveno
               šibkejši. Ker je bral zgodovinske vire iz tistega čas, potem mora temu pritrditi.
               Ampak zaradi te tragične izkušnje holokavsta, je to postal trdoživ narod in je
               pariral stokrat močnejši vojaški sili in zdaj danes je tam razmerje takšno kot je.
               Zaradi tega tudi situacija, ki jo imamo danes pred seboj, s tem priznanjem, ni
               primerljiva s situacijo v kateri smo bili mi, ko smo se odločili za osamosvojitev. V
               zadnjih dneh sem poslušal vrsto izjav, tudi nekaterih spoštovanih kolegov za to mizo,
               ki so govorili, če smo sebi dali to pravico, potem moramo priznati drugi. To pravico
               jim je svet priznal že leta 1947, ampak arabski svet ni pristal na Izraelsko državo,
               ni pristal na rešitev dveh držav na ozemlju Palestine, ampak se je takrat okrepil
               Džihad, sveta vojna. In v tem trenutku je najmočnejša politična sila v Palestini
               Hamas, ki ima večinsko podporo tudi med prebivalstvom, in ki ne pristaja na to o
               čemer ste govorili za to mizo. Ne pristaja na to. Jaz sem s spletne strani sprintal
               zadnjo verzijo statusa Hamasa v angleščini, ki je na voljo in vam bom samo šest
               stvari prebral iz tega statuta. V preambuli njihove ustave kot oni to imenujejo,
               piše: <q>"Da bo Izrael obstajal samo toliko časa dokler ga Islam ne bo preplavil."</q> V
               trinajstem členu piše: <q>"Iniciative tako imenovane mirne rešitve in mednarodne
               konference, so v nasprotju z osnovnim principom Hamasa."</q> V zadnjem odstavku
               trinajstega člena piše: <q>"Ni druge rešitve za palestinsko vprašanje kot sveta vojna.
               Ni mogoče rešiti palestinskega vprašanja drugače kot s sveto vojno Džihadom."</q></p>
               <p>Sedaj, v tem, 17. člen, ki go zanimiv za kolegice poslanke, nima pa neposredne veze s
               Palestinsko državo ali pa tudi, vloga muslimanskih žensk. "She is the maker of man.
               Njena vloga je, da vzgaja otroke za sveto vojno.  Potem imamo člen 28, kjer se zahteva od vseh sosednjih
               arabskih držav, ki obkroža Izrael, da omogočijo, da odprejo svoje meje borcem svete
               vojne do dokončnega uničenja Izraela. V predzadnjem členu piše opustitev boja za
               uničenje Izraela in proti <stage>/ nerazumljivo/</stage> je veleizdaja in naj bo prekleta v Alahu.
               Poglejte, to je uradni dokument. Politične sile, ki ima zaradi takšnih in drugačnih
               razlogov in zgodovine, tudi zaradi napak druge strani in mednarodne skupnosti daleč
               večinsko podporo v Palestini.</p>
               <p>Poglejmo, kako je to potekalo v Sloveniji. 6. decembra 1990 je slovenska skupščina,
               katere nasledniki smo mi v parlamentu, sprejela izjavo dobrin namen. To je bilo nekaj
               tednov pred plebiscitom. Vsebina te izjave o dobrih namenih je kasneje postala v
               bistvu del ustavne materije, ki je bila leto kasneje sprejeta Ustava. V tej izjavi o
               dobrih namenih smo mi sporočili vsem, takratni Jugoslaviji in svetu, da ima Slovenija
               pri procesu osamosvajanja dobre namene, da vzpostavljanje samostojne slovenske države
               ni usmerjeno zoper nikogar v Jugoslaviji in izven njen. Zapisali smo, da se bo
               Slovenija zavzemala za nenasilno reševanje konfliktov v svetu, da se bo vključila v
               evropski sistem kolektivne varnosti in sodelovanja in tako dalje. Mislite, da bi
               Slovenijo kdo priznal, če bi mi v to izjavo napisali, da je naš cilj priključitev
               Furlanije-Julijske krajine, Koroške? To so bila vse slovenska ozemlja včasih. In da
               bi napisali, da ni druge poti kot vojna, da pridemo do tega cilja. Mislite, da bi kdo
               Slovenijo priznal? To so zgodovinska dejstva. Ni zgodovinsko dejstvo to, da je toliko
               in toliko držav pač priznalo, nekatere tudi niso končale ratifikacijskega procesa
               palestinske države, ker to od leta 1947 v bistvu sploh ni vprašanje. Palestinci imajo
               pravico do svoje države, že po prvi resoluciji, ki je dala pravico tudi Izraelu.
               Vendar dajanje legitimnosti temu, kar sem vam sedaj citiral z neko politično akcijo,
               ki v praksi ne bo čisto nič spremenila, v praksi ne bo razmerje sil popolnoma nič
               drugačno, to samo okrepilo na obeh straneh ekstremistične zahteve in tega se je pač
               treba zavedati. Palestinske politične sile morajo iti skozi nek proces, kjer se bodo
               njihovi programi očistili teh iluzij, da lahko palestinska država nastane in da lahko
               nekatera ozemlja dobijo nazaj za sveto vojno. S tem, da se cilji Hamasa ne ustavijo
               samo pri Palestini. Nisem vam prebral členov, ki govorijo o tem, da so ambicije
               precej večje. Dokončna mednarodnopravna legitimiteta Palestine z vsem tem, kar to
               pomeni, je vendarle nek inštrument, če hočete tudi inštrument pritiska za to, da
               pride do teh sprememb. Če tega mednarodna skupnost ne uveljavi po tem procesu, se bo
               samo ponovila, sicer v manjši meri, ker  so sedaj razmere drugačne. Napaka iz leta 1947, ko se
               je sprejela neka resolucija ni se pa zagotovilo minimalnih pogojev, da bi se ta
               resolucija na koliko toliko vsaj miren način uresničilo. V Evropi se sedaj delimo na
               dve strani, na tisti, ki se pač kompleksno se te situacije zaveda in pač na tisto, ki
               mogoče tudi, zaradi nepoznavanja pa kakšnih ali drugačnih ciljev enostavno ene plati
               ne vidi. Zelo dobro je, da imamo empatijo do žrtev v Gazi ali Izraelu kadar padajo
               Hamasove rakete na naselje v Izraelu s tem, da je potrebno imeti tukaj empatijo do
               lastnih žrtev, ki jih še nismo pokopali pa do žrtev taborišč in morišč, ki so v
               Sloveniji. Sicer ta empatija ni iskrena. Več besed porabimo za tisto, kar morajo
               rešiti drugi kot za tisto kar bi morali rešiti sami.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa za vaš prispevek. V imenu predlagatelja, dr. Matej T. Vatovec.</p>
            </sp>
            <sp who="SDT7:TašnerVatovecMatej">

               <speaker>DR. MATEJ T. VATOVEC (PS ZL):</speaker>

               <p>Hvala.</p>
               <p>Najprej bi rad pozdravil intervenciji kolegice Tanje Fajon pa Iva Vajgla, mislim da
               je tudi podpora dve predstavnikov Evropskega parlamenta v to smer dober signal. Bi pa
               rad opozoril na to kompleksnost in občutljivost, ki je bila dvakrat omenjena glede
               palestinskega vprašanja in sicer predvsem glede tega, da je treba te stvari peljati
               dvostransko. S tem se seveda moramo strinjati in je to edini normalen način, da se
               mirovni proces pelje, je pa treba tudi, ponovno opozarjam na to, da palestinska stran
               pogajalcev vztrajno in večkrat v času teh pogajanj popušča in priznava določbe kot so
               opredeljene v teh procesih, medtem ko Izrael tega še ni nikoli storil. Palestina je
               že naredila del teh dvostranskih pogajanj. Vemo tudi, da pristaja na bistveno manjše
               ozemlje kot je bilo določeno na začetku. Palestinsko ljudstvo pristaja na to, da ima
               22 % zgodovinskega ozemlja in mislim, da je to kar velik korak k mirovnim sporazumom
               in je pričakovati, da se pravzaprav Izrael vključi v te dvostranske pogovore.</p>
               <p>Ne razumem čisto dobro niti tega poziva gospoda ministra glede čim širšega
               institucionalnega soglasja, ker imam občutek, da je do tega soglasja že prišlo.
               Minister vi ste že izjavil, da na neki način podpirate to in da je to pravi korak. DZ
               vsaj iz razprave kot smo razumeli poslanske skupine podpirajo to in mislim, da ta
               konsenz že na neki način dosegamo.</p>
               <p>Rad bi tudi opozoril na rahlo netočnost, ki jo je gospod Vilfan izpostavil. Sklep, ki
               ga vlaga Združena levica na ta odbor je popolnoma legitimen in ima svojo težo. Na
               podlagi tega sklepa lahko gremo na debato na plenarno zasedanje DZ in tudi sprejmemo
               akt. Lahko ga tudi danes tukaj sestavimo, če je po tem potreba.</p>
               <p>Kar se tiče tega kar je izpostavil gospod Janša. Res je, da gre za neka različna
               zgodovinska dejstva, ampak mislim, da sklicevanje na dogajanja takoj po vzpostavitvi
               države so na mestu, ne rečem da ne, bili so konflikti različni, vendar so bili vmes
               tudi mirovni procesi in pogajanja. Bila so pogajanja v Oslu tudi in tam je prišlo do
               nekega sporazuma, kjer sta PLO se pravi palestinska osvobodilna organizacija in ne
               Hamas, Palestinska osvobodilna organizacija je tista, ki vodi pogajanja. Hamas je na
               neki način mednarodni, je na neki način tisti, ki pravzaprav je na neki način tista
               legitimiteta, ki predstavlja vlado in mislim, da je prav, da se o njih govori in ne o
               Hamasu. Hamas je priznan tudi Slovenija ga priznava kot teroristična organizacija in
               jo je treba tudi razumeti, da je to posledica tudi invazij in delovanja Izraela na
               tem območju. S tem seveda ne gre opravičevati tistega, ker počne Hamas, je pa
               dejstvo, da se ne moremo sklicevati na status Hamasa kot na neki protiargument, zato
               ker ni Hamas tisti, ki vodi pogajanja, ni Hamas tisti, ki uradno predstavlja stališča
                   Palestine. Mislim,
               da mora tudi ta javnost pa to omizje vedeti oziroma razumeti.</p>
               <p>Če pogledamo kakšen je obseg akcij, spopadov, ki se dogajajo v Palestini. Od leta
               2000 do 2008 na neki način je potekala dvostranska vojna z žrtvami seveda na obeh
               straneh, lahko pa vidimo kakšni so posegi izraelskih letalskih napadov na primer v
               Gazo, kjer so žrtve izključno na palestinski strani in to zelo visoke. Vojaško
               orožje, ki ga ima Izrael in posegi, ki jih opravlja na palestinskih ozemljih so
               bistveno naprednejši in gotovo ne moremo ravno na podlagi teh napadov obsojati
               pravzaprav, da priznanje Palestine lahko povzročilo kakršnakoli destabilizacijo na
               tem področju. Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Za repliko je prosil gospod minister. Izvolite.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Glede institucionalnega soglasja je bilo mišljeno zlati v tem smislu, da bi bila
               vlada tudi udeležena v postopku priznanja, ker v tem trenutku, ko meni postopek kot
               je predlagan, da na podlagi sklepa Odbora za zunanjo politiko, če bi pač predlagatelj
               uspel s svojim sklepom, da se gre na plenarno zasedanje. Mislim, da za tako odločitev
               kot je priznanje neke države, da je prav, da imamo to institucionalno soglasje, to se
               pravi, izvršna veja oblasti, zakonodajna veja oblasti, nenazadnje tudi do slej je
               bilo tako. Ne bi bilo dobro, da to prakso spreminjamo.</p>
               <p>Glede stališča vlade pa sem povedal, da mi menimo, da priznanje bi bil korak v pravo
               smer seveda pri tem pa je treba upoštevati tudi nekatere vidike, ki se lahko pokažejo
               v priznanju države Palestine. V teh vidikih vidimo, da že teče razprava.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Razprava je odprta. Kdo bo naslednji? Mag. Branko Grims.</p>
            </sp>
            <sp who="SDT7:GrimsBranko">

               <speaker>MAG. BRANKO GRIMS (PS SDS):</speaker>

               <p>Hvala za besedo.</p>
               <p>Ko se odloča o takih stvareh je res treba upoštevati vse faktorje, konec koncev sem
               prepričan, da je država Slovenija država, ki stoji za svojimi odločitvami. Primerjava
               med našo osamosvojitvijo in tem kar se če gledamo kot celoto dogaja na bližnjem
               vzhodu je popolnoma neprimerna iz mnogih vidikov. Položaj, ki je danes tam pa ni tako
               enostaven niti tako enoznačen kot se je prej prikazovalo tukaj.</p>
               <p>Dejstvo je, da so vojaška posredovanja nesorazmerna, ravno tako kot je potrebno prej
               dodati, da se pa je pred tem dogajalo še kaj vse drugega čemur bi tudi lahko rekli
               nesorazmerno pa še mimogrede izraz najbolj okrutni zločin bi bil zelo na mestu, če v
               Sloveniji se skoraj ni govorilo o tem kako je Hamas ugrabil najstnike, jih
               razmesaril, mučil, pobil in kasneje, ko se je začela povračilna akcija zmagoslavno
               priznal, da je to bilo v resnici njegovo delo, tisto, ki so to počeli pa razglasil za
               mučenike in heroje. Pri Hamasu je sploh eden velik problem. Sam osebno ne bi imel
               pomislekov proti temu, da v katerikoli drugem trenutku priznamo to državo, mimogrede
               sam se strinjam z vsemi, ki ste govorili, da mora biti konec tega procesa priznanje
               te države in da ljudje imajo za to pravico že od leta 1947 od strani celotne
               mednarodne skupnosti zagotovljeno, ampak najprej bi morali dokazati in to na zelo
               prepričljiv način, da bo stvar jasna, da ta državna oblast v Palestini obvladuje
               Hamas in ne obratno. To je pravzaprav tisto kar je problem. Tisti, ki ne poznate
               islama in islamskega prava veste to določilo, da je preklet s strani boga tisti, ki
               bo pristal na kakršenkoli mirovni proces ima, zaradi tega, ker so ga izrekli tudi
               predstavniki verske skupnosti status <stage>/ nerazumljivo/</stage> in to ni tako enostavna stvar
               kot si nekdo pri nas to zamišlja. Se pravi, kdorkoli bo pristal na neki mirovni
               proces ali kaj dejansko podpisal ga lahko kadarkoli v Džihadu pospravijo s tega sveta
               in mimogrede bodo po njihovem verovanju nagrajeni vsaj tisti, ki v to verjamejo in to
               je problem, zelo velik problem za vsako državo.</p>
               <p>Ko pa govorite o Hamasu pa glede na to, kdo je današnji predlagatelj pa še povem eno
               zelo zanimivo okoliščine, v kateri se, prosim prepričajte sami  in pobrskajte malo po you tubu. Ni treba
               gledati kakšnih poročil sosednjih držav, dosti je kakšen propagandni film Hamasa
               samega poglejte, kaj pravzaprav je Hamas. Ko boste videli korakati stotine in stotine
               tam otrok med 4 in 10-im letom ali pa tam nekje starosti pokritih z oprsniki,
               bombami, s sprožilcem v roki in z dvignjeno desnico v hitlerjanski nacistični pozdrav
               takrat se spomnite kdo je bil predlagatelj danes te seje in ko boste videli, potem še
               za njim ostale vojake, ki bodo še celo pod nacističnimi zastavami in seveda
               Hamasovimi tudi korakali spet z dvignjeno desnico hitlerjanski pozdrav se spomnite,
               da se je tudi druga svetovna vojna začela takrat, ko sta z roko v roki hodila rdeča
               zvezda in svastika naokrog po svetu in zaradi tega je potrebno pri takih stvareh biti
               tako strašno previdno, kajti če se iz zgodovine nič ne naučimo se zgodovina pre rada
               ponavlja.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Gospod Janez Janša.</p>
            </sp>
            <sp who="SDT7:JanšaJanez">

               <speaker>JANEZ (IVAN) JANŠA (PS SDS):</speaker>

               <p>Kolega Vatovec je rekel, da Hamas ne predstavlja Palestine in da se Pelo pogaja. Ta
               sporazum iz Osla ni bil uresničen v veliki meri, zaradi tega, ker je Pelo izgubil
               podporo med Palestinci to vsi vemo in danes to ni organizacija, ki bi v Palestini med
               prebivalci Palestine imela večinsko politično podporo, to je Hamas. Pelo se pogaja,
               zaradi tega, ker je podpisnik sporazuma iz Osla in zato, ker nima teh težav z
               mednarodno legitimiteto kot jih ima Hamas. Osrednja politična sila v Palestini, tisti
               ki ima realno moč je Hamas in to v Izraelu vedo, vedo povsod, kjer poznajo situacijo.
               Kaj dobite od tega, če se sprenevedate, da je stvar drugačna kot je? K večjem možnost
               še večjega konflikta.</p>
               <p>Prej sem postavil vprašanje kdo bi priznal Slovenijo, če bi mi takrat ob
               osamosvajanju zahtevali nazaj Koroško pa Furlanijo in napisali, da bomo to dosegli s
               sveto vojno? Lahko spremenim to vprašanje. Mislite, da bi nas kdo priznal, če bi v
               programu Demosa, ki je bil takrat večinska politična sila v Sloveniji pisalo to isto,
               mislite, da bi si kdo zatiskal oči pred tem, da je realnost drugačna kot pa dejansko
               je in da nekdo, ki se pogaja v imenu države, kjer vlada nekdo drug razpolaga z
               zadostno politično močjo in garancijo, da bo uresničil neke dobre namene? Nihče nam
               tega ne bi verjel. Za enake kriterije bomo morali uporabljati tudi, ko govorimo o
               drugih.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala. Razprava je odprta. Kolega Ivo Vajgl. Izvolite.</p>
            </sp>
            <sp who="SDT7:VajglIvo">

               <speaker>IVO VAJGL:</speaker>

               <p> Moram reči, da o tej razpravi o Hamasu in njegovi vlogi bi se rad oglasil, ker
               nisem slišal, da bi kdorkoli, ki je bil v stiku s palestinsko avtonomno oblastjo in z
               Izraelom pa bi prišel nazaj recimo v <stage>/ nerazumljivo/</stage> parlament, da bi trdil, da v
               Palestini vlada Hamas. Hamas vlada v Gazi in ne v Palestini in se krepi, ker se
               mirovni proces ne premakne nikamor. Se bo še bolj krepil, če se bo krepila vojna in
               spopadi okoli Palestine in okoli Izraela. Se bodo rodili novi Hamasovci v Siriji,
               Iraku, Kurdistanu in stari Hamasovci se bodo krepili v Gazi. V Gazi se mora stvar
               spremeniti, to je stališče EU. Gazo je treba deblokirati. V Gazo je potrebno uvesti
               neke normalnosti, da dati priložnost tistim, ki niso Hamasovci v Gazi in ki so tudi
               tam. Imamo stike z njimi. Hamas profitira iz nepopustljivega stališča Izraela. Hamas
               je okrepil z morijo v vojni v Gazi, ampak Hamas  ni najmočnejša sila v Palestini, lahko pa postane, če
               ne bomo prevzeli del odgovornosti za to, da se mirovni proces premakne. Ena od potez,
               eden izmed možnih korakov je priznanje palestinske države v tem trenutku. Hvala
               lepa.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. K besedo vabim dr. Milana Brgleza.</p>
            </sp>
            <sp who="SDT7:BrglezMilan">

               <speaker>DR. MILAN BRGLEZ (PS SMC):</speaker>

               <p>Poslušali smo različna stališča, tudi dejstvo je, da obstaja zelo širok konsenz o
               tem, da je treba Palestino priznati oziroma da se je danes vsaj uradno začel postopek
               takšnega priznanja. Iz tistega kar je sporočila vlada na eni strani in kar sporočate
               z različnih stališč, mislim da sicer iz različnih razlogov, prihajamo do nekega
               skupnega stališča. Vendar se je potrebno zavedati, da je priznanje države enostranski
               akt in ta enostranski akt ima seveda neke mednarodnopravne posledice in te posledice
               so odvisne najprej od tistega, ki to zadevo naredi in ravno, zaradi tega so postopki
               v državah zelo različni. Mi imamo ureditev res specifično. Naša ureditev je taka, ki
               bi omogočila DZ, da zadeve spelje od začetka do konca, ker pač preprosto tukaj notri
               takih zakonodajnih omejitev ne poznamo, je pa dejstvo, da je bila praksa takšna, da
               je vedno vključevala tudi druge deležnike še zlasti izvršno vejo oblasti in to je
               bila vlada. </p>
               <p>Jaz bi na tej točki predlagal, bom rekel namesto tega preprostega sklepa, malo bolj
               kompleksne sklepe. Prvi sklep, bi bil naslednji, ki ga predlagam in vlagam v imenu
               bom rekel poslanske skupine SMC in tudi koalicije: <q>"Odbor za zunanjo politiko na
               podlagi opravljene razprave na 7. nujni seji, to je danes, 28. novembra 2014, to bo
               razdeljeno tako da boste videli, od Vlade RS zahteva, da ob upoštevanju vseh vidikov
               in učinkov v DZ RS predloži sklep o priznanju Palestine kot neodvisne in suverene
               države."</q> Ta sklep, da razložim zadevo. Ne pomeni, da smo ta trenutek priznali,
               pomeni, da kako in kdaj je prepuščeno vladi ne absolutno in v celoti. Normalno, da
               mora vlada obveščati ta odbor kje je s tem vprašanjem, kako pa seveda v tistem
               preambulskem delu, kjer se rešijo te zadeve, kjer so lahko zelo različne. Kaj jaz
               vem, varnostna klavzula do Izraela in številne druge zadeve, ki jih bo treba navesti
               oziroma jih je možno navesti. Sklep je lahko tudi zelo, zelo preprost. Je lahko
               takšen kot ga je Združena levica konec koncev predlagala, vendar bi bil primernejši
               sklep takšen, ki bi jasno, načelno utemeljil zakaj in kako želimo to zadevo
               izpeljati. In seveda ta sklep se na koncu predloži DZ in DZ na plenarni seji o njem
               odloči tako kot je bilo do sedaj.</p>
               <p>Čeprav gre za zahtevo vladi, ker pač postopek tisti, ki tokrat daje zahtevo je lahko
               DZ in v njegovem imenu Odbor za zunanjo politiko mislim, da ne presega vsebinsko
               pooblastil, ki jih ima DZ do izvršne veje oblasti, še vedno pa vključuje izvršno vejo
               oblasti, da pove kako in še zlasti kdaj je tisti primerni trenutek, ko bi tako
               priznanje se zgodilo.</p>
               <p>Da se ne bi zgodilo tisto kar se je zgodilo leta po podobnem sklepu na Odboru za
               zunanjo politiko, leta 2012, ko smo stopili nazaj v primerjavi s prejšnjo relativno
               kredibilno držo do tega vprašanja, pa ne pravim, da je kredibilna od vsega začetka
               pa, da se niso zadeve dogajale tako ali drugače, je ta drugi sklep, ki govori o nekem
               političnem navodilu same države. Drugi sklep se glasi ali pa predlog drugega sklepa
               se glasi: <q>"Odbor za zunanjo politiko poziva Vlado RS, Ministrstvo za zunanje zadevo
               RS, da nadaljujeta z vsemi aktivnostmi, ki bodo med članicami EU in pri delu
               institucije  EU in pri
               delu institucije EU ter mednarodnih in regionalnih organizacij kar najbolj učinkovito
               prispevali k uskladitvi stališč glede priznanja Palestine kot neodvisne in suverene
               države."</q> Torej, zahteva se proaktivnost naše diplomacije oziroma vlade pri doseganju
               tega in hkrati, da je absolutno jasno in da je ta varovalka jasno zastavljena, hkrati
               Odbor za zunanjo politiko poziva Vlado RS in Ministrstvo za zunanje zadeve RS, da v
               prihodnosti zavzameta pozitivno stališče do prizadevanj Palestine za članstvo v
               mednarodnih organizacij in njihovih agencijah. To je tisto vprašanje, ki je že
               pogosto bilo v zadnjem času ali pa v zadnjih letih na dnevnem redu. Tukaj je navodilo
               povsem jasno.</p>
               <p>Končno, zadnje. Zadnji sklep: <q>"Odbor za zunanjo politiko se je seznanil z aktualnimi
               stanjem o bližnjo vzhodnem mirovnem procesu, ker dejansko se seznanjamo s tem stanjem
               na takšen ali drugačen način oziroma se skozi to razpravo in s tistimi razpravljavci
               predvsem mislim razpravljavci s strani vlade, in Vlado RS pozval, da se še naprej in
               bolj aktivno prizadeval o naporih mednarodne skupnosti še posebej EU za dosego
               mirovnega sporazuma med Palestino in Izraelom v okviru katerega bi prišlo tudi do
               medsebojnega priznanja obeh držav."</q> Torej gre za tisti cilj torej aktivnejša vloga
               celotne EU in seveda, da je Slovenija zavezana k temu procesu.</p>
               <p>Znotraj tega procesa se lahko oziroma seveda na podlagi teh sklepov se bi
               pričakovalo, da bo Vlada poročala kje se dogaja, kje je z celotnim dogajanjem glede
               samega priznanja. Še vedno ima vlada možnost predložiti celotno zadevo, še zlasti
               zaradi tega, ker po mojem pozna tudi tiste okoliščine, ki jih mogoče ta trenutek ne
               poznamo, so pa relevantne za odločanje o takem vprašanju. Zadeva je toliko
               kompleksna, da ne dovoljuje zelo rokohitrskih rešitev. Te rokohitrske rešitve so
               lahko dobre za nas, tukaj se strinjam, ne pa nujno za tisto, kar se dogaja na terenu.
               S tem bi nekako utemeljil te sklepe. Imate jih pa vsi okoli tako da lahko
               komentirate. Hvala. </p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Imamo ta trenutek štiri sklepe. Enega je v gradivu predlagal
               predlagatelje te današnje seje in pravkar ste dobili, predpostavljam, da imate vsi
               pred seboj, še tri sklepe koalicijskih poslanskih skupin. Dr. Matej T. Vatovec.</p>
            </sp>
            <sp who="SDT7:TašnerVatovecMatej">

               <speaker>DR. MATEJ T. VATOVEC (PS ZL):</speaker>

               <p>Hvala.</p>
               <p>Če se navežem na predsednika Državnega zbora. Jaz mislim, da so dejstva in okoliščine
               že precej znani in izčrpani tudi v obrazložitvi ob sklicu seje, se pravi, kot uvod v
               ta sklep, ki ga predlagamo. So vsa ta dejstva in na neki način tudi pozivi, ki jih
               predlaga sedaj že zajeti. Na neki način, to je tudi sam predsednik Državnega zbora
               omenil, je lahko sklep sprejet tudi v taki obliki kot smo ga mi predlagali. Na
               podlagi prvega odstavka 42. člena Poslovnika je seveda to popolnoma legitimno in gre
               lahko v sprejetje v DZ.</p>
               <p>Zakaj vztrajam na tem, da se sprejme naš sklep je pravzaprav je tudi ta simbolična
               gesta. Ponavljam, da se moremo zavedati, da je DZ tisti, ki predstavlja ljudstvo in
               ne vlada. Vlada je izvršilna veja oblasti in izvršuje to, kar ji nalaga DZ. Mislim,
               da ne bi nikakršen eksces, če bi se zgodilo, da enkrat tudi DZ sam sklene neko tako
               stvar, ki bi jo v vsakem primeru moral potrditi. Mi bomo dobili poziv od vlade
               popolnoma enak kot ga imamo sedaj na mizi, da naredi stvar, ki je danes že tukaj.</p>
               <p>Za ta potek, ki je res nekoliko neobičajen oziroma izven nekih ustaljenih praks kot
               so se do sedaj dogajale, pa smo se odločili ravno, zaradi tega, ker je vlada
               tolikokrat spodletela in ni tega naredila. Jaz mislim, da ni potrebe, da bi glasovali
               oziroma da bi sprejeli te tri sklepe, ki so bili sedaj predlagani. Ampak, da
               preprosto naredimo tisto kar je potrebno storiti  in jasno in natančno zapišemo, da Republika Slovenija
               priznava Palestino kot suvereno in neodvisno državo.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Za besedo je prosil gospod minister, predpostavljam, da za komentar pravkar
               predlaganih sklepov.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Ja, lahko rečem, da v imenu Vlade podpiram sklepe, ki jih je predlagal predsednik
               Državnega zbora oziroma poslanec, s tem da bi predlagal pač neke tehnične spremembe
               oziroma redakcijske spremembe. Pa ne vem, ali naj kar povem<gap n="…"/></p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Prosim.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Predlagam, da bi se takole glasilo besedilo 1. točke: Odbor za zunanjo politiko na
               podlagi opravljene razprave na 7. nujni seji, 28. novembra 2014, od Vlade Republike
               Slovenije zahteva, da ob upoštevanju vseh vidikov in učinkov Državnemu zboru
               Republike Slovenije predloži sklep o priznanju države Palestine – potem tisti
               oklepaj, ali je nujno ali ni, prepuščam, naj ostane -, o priznanju države Palestine.
               Potem imamo pa<gap n="…"/></p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>A pika potem?</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Pika, ja.</p>
               <p>Potem 2. točka, bi pa predlagal, da se glasi tako: <q>"Odbor za zunanjo politiko poziva
               Vlado Republike Slovenije…"</q> in bi izpustili <q>"in Ministrstvo za zunanje zadeve
               Republike Slovenije"</q>, ker je to del vlade. In bi se glasilo besedilo: <q>"Vlado
               Republike Slovenije, da nadaljuje…"</q> In enako pri tistem stavku: <q>"Hkrati Odbor za
               zunanjo politiko poziva Vlado Republike Slovenije, da v prihodnosti zavzame pozitivna
               stališča do prizadevanja…"</q> in tako dalje, ker nima smisla pisati ministrstva.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Je to vse, gospod minister?</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Ja, to je vse. Pa podpiram pač te sklepe.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Če smem tudi bolj kot redakcijski oziroma slovnični popravek. Tretji sklep se lažje,
               lepše bere: <q>"Odbor za zunanjo politiko se je seznanil z aktualnim stanjem
               bližnjevzhodnega mirovnega procesa."</q></p>
               <p>Razprava je odprta. Najprej mag. Anže Logar, potem Matjaž Nemec.</p>
            </sp>
            <sp who="SDT7:LogarAnže">

               <speaker>MAG. ANŽE LOGAR (PS SDS):</speaker>

               <p>Hvala lepa.</p>
               <p>No, če mi predsednik parlamenta dovoli, da se tudi sam oglasim na Odboru za zunanjo
               politiko. Namreč, če sem pravilno razumel besede ministra, bo torej vladna koalicija
               glasovala proti potrditvi sklepa Združene levice, torej proti sklepu o priznanju
               neodvisnosti in suverenosti Palestine. Če se dobro spomnimo nekaj dni nazaj, so vse
               vladne koalicijske stranke kar tekmovale v svoji zagnanosti o tem, kako je treba
               Palestino čim prej priznati in kako bo to tisti pomemben odločilni dejavnik v
               mirovnem procesu in kako je mirno reševanje tega spora odvisno od priznanja
               Slovenije. Torej smo v tem primeru s sklepi, ki so sedaj predlagani, priče še enemu
               obratu za 180 stopinj, pač po proučitvi vseh relevantnih dejavnikov in po malce bolj
               poglobljeni analizi razmer, na kar so tudi predgovorniki Slovenske demokratske
               stranke ustrezno opozorili.</p>
               <p>Dovolite mi, da preletim te predloge treh sklepov. Pa če lahko začnem pri zadnjem,
               tretjem sklepu, ki pravi: <q>"Odbor za zunanjo politiko se je seznanil z aktualnim
               stanjem bližnjevzhodnega mirovnega procesa."</q> Če bi ta sklep držal, potem bi to
               pomenilo, da je Ministrstvo za zunanje zadeve – in glede na to, da je med nami
               minister za zunanje zadeve, ki je podrobno predstavil potek mirovnega procesa in podrobno razložil
               aktualno stanje v zvezi s tem -, vendar, popravite me, sam te razprave s strani
               ministra za zunanje zadeve nisem slišal. Slišal sem mnenje različnih poslancev,
               slišal sem mnenje novinarjev, slišal sem mnenje relevantnih deležnikov, nisem pa
               slišal uradnega stališča Vlade Republike Slovenije. Če se ne motim, je bila ta točka
               včeraj na seji Vlade označena s stopnjo interno, zato je bil tudi sklep, ki je bil
               potem predstavljen na novinarski konferenci, in tudi sporočilo za javnost precej
               suhoparno in z zelo malo materiala, ki bi omogočal neko nadaljnjo razpravo, na nek
               način je pa prikazoval tok današnje razprave. Če torej naj poslanci danes na Odboru
               za zunanjo politiko podprejo tretji predlog sklepa, potem je verjetno pred nami še
               neka podrobna predstavitev s strani ministra za zunanje zadeve, kjer bo zelo
               analitično in podrobno predstavil stanje na tem področju.</p>
               <p>Kar se tiče ostalih dveh sklepov. Prvi sklep govori o tem, da Odbor za zunanjo
               politiko <q>"zahteva"</q>, da ob upoštevanju vseh vidikov Vlada predstavi oziroma predloži
               sklep o priznanju Palestine. Če Odbor za zunanjo politiko <q>"zahteva"</q>, potem se mi zdi,
               da težko postavlja pogoje o tem, da naj se ob tem upošteva vse relevantne vidike in
               učinke tovrstnega sklepa. Kajti, če zahtevamo, potem imperativno zahtevamo od Vlade,
               da predloži ta sklep. Zanimivo, da pri tem ni nobene časovne omejitve, kar pomeni, da
               se to zahtevo lahko, recimo, obravnava tudi leta 2020, leta 2030 in tako naprej. In
               zanimivo je, da tovrstne sklepe predlaga vladajoča koalicija, ki je vendar rekla, da
               bo tej državi nalila čistega vina in da bo politiki dala neke nove usmeritve in nove
               vrednote.</p>
               <p>Kar se tiče 2. točke, pa v bistvu to referira na to, kar je minister prej povedal, in
               sicer, da v mednarodni politiki nismo sami in da je naša osnovna težnja in namen
               iskanje soglasja in zunanjepolitičnega delovanja v okviru institucij, kjer smo
               vezani. Ne nazadnje, teden nazaj oziroma dva tedna nazaj smo imeli tu predlog
               deklaracije, kjer je med točkami jasno uvrščeno, da bo Slovenija sodelovala pri
               oblikovanju in izvajanju zunanje politike Evropske unije za doseganje čim večjih
               sinergij – zunanje politike Evropske unije. In če se zdaj v tej razpravi navežemo na
               dokument, ki bo definiral zunanjo politiko Republike Slovenije in tudi definiral
               odnos institucij Republike Slovenije ali Republike Slovenije kot države v
               institucijah Evropske unije, potem z 2. točko dejansko referiramo na Deklaracijo o
               usmeritvah za delovanje Republike Slovenije v institucijah Evropske unije za
               naslednje leto in pol. Zdaj ne vem, koliko ste poslanci že pregledali to deklaracijo,
               ampak ta deklaracija se mi zdi, da prej precej nazorno prikazuje, kakšna bo zunanja
               politika na področju, recimo, tudi mirovnega procesa, o katerem se danes pogovarjamo.
               Dovolite mi, da malce bolj podrobno preletim to deklaracijo. Govori v tej smeri, kot
               je minister tudi izpostavil, namreč, da je Slovenija zavezana zunanji politiki v
               okviru institucij Evropske unije in da se torej kot taka zavzema za celovito
               obravnavanje aktualnih mednarodnih tem. Danes tu nismo bili priče celovitemu
               obravnavanju mednarodnih tem na področju bližnjevzhodnega mirovnega procesa. Bili smo
               bolj priče dajanju političnih izjav in iskanju najlažjega izhoda pri tem, češ priznamo in potem bo
               mirovni proces stekel. Nenazadnje imamo to v obrazložitvenem predlogu Združene
               levice. In ob opozorilu predstavnikov Slovenske demokratske stranke da zadeva ni tako
               enostavna, se je šele potem začelo razpravljati tudi o morebitnih drugačnih
               predlogih. Sam sem sodeloval v posebni skupini organizacije Evropskega parlamenta, ki
               je združeval mladinske politike evropskih držav, Palestine in Izraela in lahko vam
               zagotavljam, da današnja razprava niti od daleč ne odraža realnega stanja na tem
               dosjeju. In da ena takšna razprava s predstavitvijo zelo površinskih stališč ne
               predstavi dejanske globine problema, s katerim se ta del sveta srečuje in se bo
               srečeval še kar nekaj časa.</p>
               <p>Zdaj pa, če dovolite, da se vrnem nazaj na deklaracijo. Ta deklaracija je o
               bližnjevzhodnem mirovnem procesu precej natančna, in sicer govori o tem, da bo
               Slovenija še naprej poudarjala celovit pristop v smeri večje koherentnosti in
               skladnosti in v okviru bližnjevzhodnega mirovnega procesa še naprej podpirala aktivno
               vlogo Evropske unije. Torej, še naprej prizadevala za skladen pristop Evropske unije
               do priznanja palestinske države v okviru trajnega mirovnega sporazuma. torej imamo
               usmeritev. Naslednje leto in pol imamo usmeritev Ministrstva za zunanje zadeve.
               Spremljali in sodelovali bomo v okviru delovanja Evropske unije. Ne bomo, kot se je
               predsednik parlamenta prej izrazil, sprejemali rokohitrskih rešitev, zato tudi svarim
               pred tovrstnim hitrim navdušenjem nad posameznimi temami, preden se dejansko tisti
               akterji, ki se tako navdušijo, dejansko spoznajo z globino problema. Ko se spoznajo z
               globino tega problema, se pa, kot smo priča danes, kar hitro ohladijo.</p>
               <p>In zdaj, predsednik parlamenta je dejal, je izpostavil potrebo po soglasju in mislim,
               da je dejal še celo, da se mora v zvezi s tem poenotiti vsa država. Če se mora
               poenotiti vsa država, verjamem, da se ne moremo poenotiti danes, ampak da potrebujemo
               še kar nekaj razprave na to temo. Deklaracija o sodelovanju v institucijah Evropske
               unije, ki jo je pripravilo Ministrstvo za zunanje zadeve je pri tem precej jasna,
               sodelovali bomo skupaj in v dogovoru z visoko predstavnico za skupno zunanjo in
               varnostno politiko, kot pravi deklaracija se bomo izogibali enostranskim aktom in v
               duhu tega usmerili vse napore za to, da se mirovni proces nadaljuje v takšni smeri,
               da bo zagotovljen trajen mir. Še enkrat, ni zunanja politika poligon, da bi iskali
               neke všečne cilje samo zato, da bi se lahko potem pohvalili da smo neko kljukico
               naredili, s tem ko pa smo to naredili smo pa še dodatno poglobili dejansko problemsko
               stanje na terenu.</p>
               <p>Hvala lepa.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala, kolega Logar.</p>
               <p>Za repliko je prosil minister, izvolite.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Moram odreagirati. Moram reči, da ne gre za noben preobrat. Ne vem kje vi vidite
               preobrat glede retorike v podpori priznanju države Palestine. Mislim, da sem zelo
               jasno povedal, da gre za korak v pravo smer, ampak mi ne želimo preobrata v
               spoštovanju prakse priznanja države. Zelo lepo sem povedal na kakšen način so
               potekala dosedanja priznanja in da je prav, da v tem postopku sodeluje vlada in za to
               gre.</p>
               <p>Tudi ne drži, da nisem ničesar povedal o bližnjevzhodnem mirovnem procesu.  Povedal sem, da je mrtev,
               da je prekinjen, da se je zaključil aprila 2014. To je aktualno stanje tega procesa.
               Vi vidite kakšna pogajanja v tem trenutku? Ta pogajanja so zamrla in povedal sem, da
               na Svetu ministrov za zunanje zadeve, da smo se dogovorili o bolj aktivni vlogi EU,
               kar se tiče tega bližnjevzhodnega mirovnega procesa. In zato je tudi na mestu ta
               sklep, ki je bil predlagan s strani predsednika Državnega zbora, da se proučuje tudi
               vse vidike. In jaz upam, da se strinjate, da ima lahko vlada to priložnost, da to
               prouči, tudi s tega vidika o katerem ste vi razpravljali, ker mislim, da to bi bila
               najbolj pravilna in korektna pot, zlasti glede na dosedanjo prakso priznavanja
               držav.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, minister.</p>
               <p>Predlagatelj dr. Vatovec.</p>
            </sp>
            <sp who="SDT7:TašnerVatovecMatej">

               <speaker>DR. MATEJ T. VATOVEC (PS ZL):</speaker>

               <p>Hvala.</p>
               <p>Jaz se na eni in zgolj eni točki strinjam s kolegom Logarjem, in to je ta da smo
               priča nekakšnemu obratu.</p>
               <p>Ti trije sklepi na nek način pravijo isto, kot to kar piše v sklepu, ki smo ga
               predlagali, se pravi govorimo o tem, da je Palestino kot državo treba priznati, le da
               naj to naredi vlada. Zakaj naj tega ne naredi Vlada oziroma naj vlada tega ne
               predlaga. Zato, ker naj vlada enkrat prizna, da ji ni uspelo, da ni do zdaj tega
               naredila, gospod minister, bili ste tudi v prejšnji vladi minister, lahko bi glede
               tega vprašanja tudi takrat kaj naredili. In če se sklicujem tudi jaz na deklaracijo,
               tam govorimo tudi o nekakšni aktivni vlogi slovenske zunanje politike, seveda v
               okviru Evropske unije.</p>
               <p>Zdaj, kje vidim problem v teh sklepih? V prvem sklepu me najbolj moti to, da ni roka.
               In to je to na kar sem prej opozarjal. Se pravi, zdaj bomo pozivali vlado da za nek
               nedoločen rok vloži podoben sklep, ampak to je res, lahko bo leta 2020 ali pa bog ve
               kdaj. Pri drugem sklepu me zmoti ena stvar in to je da Republika Slovenija nadaljuje
               z vsemi aktivnostmi, ki bodo med članicami Evropske unije in pri delu institucij
               Evropske unije ter mednarodnih in regionalnih organizacij kar najbolj učinkovito
               prispevale k uskladitvi stališč glede priznanja Palestine. Kaj pa je Slovenija
               naredila že v tej smeri? Jaz razumem ta sklep, kot naj še naprej ne počne ničesar. In
               potem v nadaljevanju: naj spet Republika Slovenija v prihodnosti zavzame pozitivno
               stališče. Kaj so pozitivna stališča?! Pozitivna za koga?! Za Palestino? Za kakšnega
               drugega akterja? Za Slovenijo? Tretji sklep je na nek način tudi pravzaprav
               nepotreben, ker, ja, smo se seznanili, smo debatirali o tem in mislim, da je že itak
               Slovenija zavezana k temu, da si prizadeva za reševanje mirovnega procesa, skladno z
               vsemi pravnimi podlagami, ki smo jih že danes slišali. Tako, da jaz mislim, da ni
               potrebe po tem, da zdaj še izgubljamo čas in debatiramo o teh treh sklepih, ampak
               preprosto preidemo glasovanje glede prvega, tistega, ki smo ga vložili mi.</p>
               <p>Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Imam pa še seznam razpravljavcev. In sicer, najprej kolega Matjaž Nemec.</p>
            </sp>
            <sp who="SDT7:NemecMatjaž">

               <speaker>MATJAŽ NEMEC (PS SD):</speaker>

               <p>Hvala za besedo.</p>
               <p>Naj omenim, da to, kar smo dobili, ta bom rekel vladni predlog na nek način
               formalizira stanje. Stanje na današnji dan, na nek način to je korak naprej, ampak ne
               dovoljšen. Naj omenim, da je tako, kot je tudi moj predhodnik, da tudi mene v tem
               časovnem okviru, ki ga ne zaznavamo, se ne moremo dejansko odločiti kdaj bo do tega
               prišlo. Ampak glede na to, ker mi smo tudi kot Socialni demokrati član koalicije,
               bomo skušali tu najti en kompromis in sicer z vso odgovornostjo, ki jo imamo tudi do
               Evropske unije do mednarodne skupnosti, in glede na to, da smo tudi mi v koaliciji in
               v vladi, lahko bližje, v nasprotju z opozicijo spremljamo ta proces. Ali je to v
               okviru vlade ali je to, bom rekel, širše v okviru koalicije. V končni fazi tudi
               skupaj z opozicijo, lahko, glede na to, da imamo zelo podobno ali pa enako stališče
               do tega vprašanja, se organiziramo in v zelo kratkem in ponovno se aktiviramo v
               okviru zmožnosti Državnega zbora.</p>
               <p>Jaz naj omenim samo en kratek popravek in sicer moj predlog na tretji sklep. Namreč,
               če pogledate v zadnjem, v predzadnji vrstici, če začnem brati eno prej, se pravi v
               četrtem: Mednarodne skupnosti, še posebej Evropske unije, za dosego mirovnega
                  sporazuma med
               Palestino in Izraelom. Jaz samo predlagam, da bi črtali <q>"mirovnega"</q> in <q>"sporazuma v
               okviru mirovnega procesa med Palestino in Izraelom."</q> Dejansko dikcija je spremenjena
               ampak vključuje mirovni proces, ne pa mirovni sporazum.</p>
               <p>Jaz moram reči, da razumem stališče tako nekaterega dela opozicije, ki na nek način
               poziva k previdnosti. Po drugi strani razumem drugi del opozicije in tudi nas,
               koalicije, ki smo neučakani že v temu, govorimo ves čas, da moramo sprejemati
               proudarne odločitve, naj si vzamemo čas ampak vsi vemo, da ta proces traja predolgo.
               Sami jih štejemo lahko v desetletjih, tako da zame sicer, bi vas vprašal, minister,
               kakšen je vaš pogled na časovnico. Jaz mislim, da to tudi kolega Vatovca zanima in
               vemo in bom tudi omenil, da na nek način je usmeritev Evropske unije, da bi vsaj po
               skupinah sprejemali odločitve, da bi se v skupini odločali o podpori ali ne, da ne bi
               evropske države sprejemale neke solo akcije in da bi delovali usklajeno, kar pa ves
               čas očitamo evropski skupnosti oziroma Evropski uniji, da večkrat v odnosu do zunanje
               politike deluje neusklajeno. Tako da minister, če mi boste znal mogoče kaj
               odgovoriti. Kdaj se pričakuje prve odzive, prve poteze, ne samo naše države ampak
               tudi ostalih. Hvala lepa.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p> Hvala lepa kolega Nemec. Besedo dajem kolegu Janezu Janši.</p>
            </sp>
            <sp who="SDT7:JanšaJanez">

               <speaker>JANEZ (IVAN) JANŠA (PS SDS):</speaker>

               <p>Hvala lepa.</p>
               <p>Glejte, zdaj iz značilnega vidika, moram reči, da je meni bolj všeč sklep
               predlagateljev kot pa tole kar je zdaj prišlo na mizo. Če se je možno s kakšno
               strditvijo od predlagateljev strinjati, je to trditev, da naj se Slovenija izjasni,
               ne pa da reče eno, naredi pa drugo, ker v tej fazi pa je situacija dol, da pač
               zahteva razjasnitev. Jaz bi bolj ocenil, če je vlada prišla s stališčem, kot so ga
               naredili Švedi, pač to predlagajo in priznajo, imate pravzaprav podporo Združene
               levice, dvotretjinsko večino in se potem soočite s posledicami. Saj pač mednarodni
               tabor ponovno prešteva in pregrupira in mogoče se bo v tej pregrupaciji našla še
               kakšna rešitev, ki jo danes ne vidimo. Zdaj pa se tukaj predlaga nekaj kar bo
               navidezno možno javnosti prodajati kot da se je šlo naproti temu predlogu, neke
               dokončne odločitve, v resnici pa bo vse ostalo tako kot je. Govorili bomo, priznali
               smo praktično Palestino ampak se ne bo nič spremenilo. Seveda ne eno ne drugo ni naša
               pozicija. Naša pozicija je, da ob upoštevanju tega kar je mednarodna skupnost že
               sprejela in dogovora iz Osla, predlagamo vladi, zdaj tukaj piše: zahteva od vlade.
               Kadarkoli smo mi v tem parlamentu kot opozicija predlagali sklep, da parlament nekaj
               zahteva od vlade, tudi ko je šlo za plenarno sejo, je Zakonodajno-pravna služba to
               brisala, češ tega od vlade glede na ustavno delitev oblasti, ni možno zahtevati,
               lahko predlagamo vladi ali pa pozivamo vlado. Zdaj vidim, da vlada nima nobenih težav
               s to besedo naenkrat. Če je to nova praksa, bomo tudi mi dosledno vlagali predloge,
               kjer bomo od vlade zahtevali stvari, če to pravilo velja za vse enako. Če pa to velja
               samo za vladno koalicijo, potem pa imamo v Državnem zboru poslanske skupine in
               poslance prve kategorije, pa drugorazredne. Tako da predlagam, da ali ostanemo pri
               dikcijah, kot so se doslej vsiljevale in prakticirale ali pa beseda <q>"zahteva"</q> postane
               od danes naprej del klasičnega birokratskega besednjaka, ki ga bomo uporabljali v
               takšnih pozivi. Torej morate vi odločiti. Eno ali drugo. Enkrat tako, drugič drugače,
               pač na to ni možno pristajati. Pozicija, ki jo mi zagovarjamo je, da se dela na
               priznanju Palestine. Lahko sprejmemo tudi sklep,  da bo Slovenija priznala samostojno palestinsko
               državo, vendar pod pogojem, da bo ta država priznala svoje sosede, pod pogojem, da bo
               ta država priznala svoje sosede, ker to je ključen problem, ki ga Izrael nima. Izrael
               je pripravljen priznati palestinsko državo. Spor med njimi je glede ozemlja,
               absolutno, in to še dolgo ne bo rešeno ampak to lahko ostane recimo temu konflikt, ki
               se zamrzne in konflikt, ki se potem ob pomoči mednarodne skupnosti nekaj časa rešuje.
               Zdaj pa reči, priznali bomo Palestino, Palestina pa ne priznava svoje sosede, ne
               glede na to, da imajo oboje enako pravico glede na dosedanje resolucije Združenih
               narodov, to pomeni, da mi pristajamo na to, da bomo konflikt povečali. In kot sem
               rekel že prej, posledice bodo nosili tisti, ki so na Zahodnem bregu, pa v Gazi, pa v
               Tel Avivu, pa v Jeruzalemu. Tako ali drugače se oboji soočajo z grožnjami in tudi z
               neposredno nevarnostjo, mi pa teh posledic ne bomo čutili. Zaradi tega bomo imeli s
               tem kar je tukaj predlagano težave, težave, ker pač ne to stališče, ne stališče
               predlagateljev, ki pa je bolj čisto in bolj jasno in tudi bolj pošteno, ne odraža
               našega stališča in stališča tistega dela mednarodne skupnosti, ki se zaveda za kakšen
               problem gre v Palestini. Tukaj ni črno bele slike, ni enoznačne situacije in da jaz
               poznam veliko tudi palestinskih in izraelskih politikov. Moram reči, da mi je sam
               predsednik palestinske osvobodilne organizacije rekel, da je Hamas večinska politična
               sila tam, in to že pred leti, da je to teroristična organizacija s katero imajo oni
               velike probleme, kasneje je sicer prišlo do sporazuma med njimi. Ne poznam nobenega
               resnega politika na svetu, ki bi govoril drugače, niti vsaj povprečnega novinarja, ki
               se ukvarja s situacijo dol. Volilni rezultati kažejo to, volilni rezultati, javno
               mnenjske raziskave in tako naprej, tudi tam kjer ima Pelo formalno oblast. Formalna
               oblast Pelo-ja v glavnem temelji na evrih, ki prihajajo iz bruseljske blagajne, s
               katerim se financira aparati in vse ostalo in delno tudi zaradi tolerance Hamasa, ker
               pač za svoje mednarodne izolacijo rabijo nekoga, ki bo pač izstavljal račune, ker ga,
               žiroračune mislim, ker sami tega ne morejo in to je splošno znano in ne vem zakaj se
               mi tukaj delamo edino oazo neznanja v zvezi s tem. Kdorkoli vsaj približno spremlja
               evropski ali pa mednarodni tisk, ne da bi se poglabljal v zadeve, mu je to jasno.</p>
               <p>Torej če bodo sklepi predlagani takšni kot so, jih mi ne bomo podprli. Za
               ratifikacijo je potrebna dvotretjinska večina, tudi to je treba vedeti. To pomeni, da
               to ni vprašanje, ki bi se ga lahko obravnavalo z levo roko, smo pa pripravljen
               podpreti sklep predlagateljev, pod pogojem, da se ustavijo v ta sklep garancije
               oziroma odložni pogoji, kakšni so bili dogovorjeni v sporazumu iz Oslo. Dogovorjeni
               med palestinsko in izraelsko stranjo z arbitražo mednarodne skupnosti.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p> Hvala lepa.</p>
               <p>Za vami besedo kolegu dr. Brgleza, pa potem gospod minister.</p>
            </sp>
            <sp who="SDT7:BrglezMilan">

               <speaker>DR. MILAN BRGLEZ (PS SMC):</speaker>

               <p>Hvala.</p>
               <p>Najprej glede vprašanja ali je v prvem sklepu vsebovan rok ali ni vsebovan rok. Prvi
               sklep izhaja iz dejstva, da je v slovenskem postopku Državni zbor lahko alfa in
               omega. Ne pravim, da je bil ampak da je v postopku lahko alfa in omega in da dejansko
               lahko to zadevo pripelje do konca, v bistvu na nek način lahko tudi neodgovorno,
               glede na to kako se ostale veje oblasti obnašajo. Zaradi tega s tem, da poziva vlado,
               še vedno ohrani to možnost ampak je treba  zraven dodati hitro še eno dejstvo, za takšno
               odločitev ne bi bila potrebna dvotretjinska večina, zaradi tega, ker se ne prenaša
               ničesar na kogarkoli drugega. Torej ta zadeva bi lahko bila sprejeta z navadno
               večino, čeprav mislim, ne pravim pa, da vem, ker tega ne moreš vedeti pred
               glasovanjem, da bi bila v takem primeru<gap n="…"/> Pravim, da za takšen sklep ne bi bila
               potrebna dvotretjinska večina, zaradi tega, ker se ne prenaša ničesar na kogarkoli
               drugega oziroma tukaj v tem primeru ne gre za 3a. člen, ampak gre za odločitev, ki je
               pač odločitev države. Seveda se drugim akterjem po tistem, ko pride do odločitve
               zopet sporoči po diplomatskih poteh, torej v tem primeru bi zopet potrebovali
               sodelovanje izvršne veje oblasti, ampak to ne spremeni in ta izvršna veja v takem
               primeru ne more zadržati tovrstnega sklepa, če bi do njega prišlo. Kar pomeni, da v
               celotnem postopku Državni zbor lahko ohrani, če ni zadovoljen s tistim, kar
               pravzaprav druga veja oblasti počne oziroma če ne pride do tega soglasja. Torej ni
               zadeva postavljena v neko neskončnost, ampak je odvisna od večina ali pa bom rekel
               zadostne večine v Državnem zboru, da do takšnega sklepa lahko pride. Ni pa to tisto,
               kar bi želeli, pa najverjetneje niti mednarodni javnosti sporočati, niti ni to tisto,
               kar bi želeli s takimi preglasovanji pravzaprav sporočati tudi notranji javnosti, ker
               nekako to ne bi bil odziv na to, kaj je ljudska volja glede tega vprašanja. Preprosto
               gre za stvari, ki jih je treba na ustrezen način, diplomatsko pripraviti, tako v
               forumih, ki so še zlasti Evropska unija in na drugi strani tudi v vsakem nasprotnem
               primeru mora diplomacija tovrstno odločitev tudi, če bi bila čisto enostranska
               razložiti ostalim akterjem v mednarodnih skupnostih, da ne pride do tistih učinkov,
               ki si jih ne želimo s takšno odločitvijo. Če bi bila ta odločitev zgolj, zaradi nas
               in če bi gledalo samo v bistvu neke politične točke ali karkoli takega, je to seveda
               možno ena, dva, tri sprejeti, ampak potem je to zelo neodgovorno, do tistega, kar se
               dogaja v mednarodni skupnosti. To, da v mednarodni skupnosti nismo sami, to je zdaj
               pa že lahko rečem aksiom, od koder je potrebno izhajati, še zlasti odkar smo v vseh
               tistih integracijah, do katerih nas je pripeljala prejšnja deklaracija ali pa ni nas
               pripeljala, ampak recimo, do katere nas je vodila prejšnja deklaracija o zunanji
               politiki.</p>
               <p>Kar se tiče drugega sklepa, v njem, da ni jasno, pozitivno stališče koga je to?
               Pozitivno stališče pomeni v tem drugem primeru do prizadevanj Palestine, če hoče
               postati članica. To je bilo namreč tisto, kar je bilo sporno v primerih tam leta
               2012<stage>(?)</stage>, ko se je Slovenija vzdržala na točki, ko je bila polovica Evropske unije za,
               kljub sklepu tega odbora, tako da gre preprosto za to pozitivno stališče. Med tem, ko
               tisti zadnji redakcijski popravek sporazuma znotraj mirovnega procesa ne spreminja v
               bistvu vsebine celotne zadeve, tako da je pravzaprav vseeno ali je zadeva napisana,
               ni čisto vseeno, ker mirovni sporazumu so specifični sporazumi in v bistvu, recimo da
               je lažje, pa primerneje, ker je možno sprejeti tudi drugačne sporazume, torej
               sporazuma znotraj mirovnega procesa, tako da ta redakcijski popravek pri tretjem
               sklepu bi bil sprejemljiv.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Gospod minister. Beseda je vaša.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Hvala za besedo. Razpravo o priznanju Palestine je pravzaprav prva razprava v tem
               sklicu. Sprožena je bila na pobudo Združene levice. Odbor za zunanjo politiko prvič
               opravlja to razpravo. In jaz mislim, da je dobro, da je bila ta razprava oziroma še
                  teče, da se opravlja
               ta razprava in bo upravljanja, ampak jaz še vedno pozivam k ustaljeni praksi, da tudi
               vlada se vključi v tej razprav. Včeraj smo pač mi na podlagi tega, da je bila izredna
               seja danes sklicana, ta postopek je sprožila Združena levica, je bila odločitev
               vlade, da predlagamo Odbor za zunanjo politiko, da v tem postopku se vključi tudi
               vlada. Jaz ne oporekam pravici, kar je povsem jasno, pravici parlamenta, da pač
               spelje postopek in prizna državo. Ampak mislim, da bi to bil pač en odmik od
               dosedanje prakse. In že v današnji razpravi kaže na to, da bi bilo prav, da vlada pač
               prouči vso to zadevo, vidimo, da imamo različna stališča, ne vem, na primer, padel je
               predlog, da smo takoj za to, da se prizna državo Palestino ob pogoju, da tudi država
               Palestina prizna državo Izrael. In to so recimo, to je že eden od vidikov, ki ga je
               treba pregledati in zato jaz mislim, da bi bilo prav, da se omogoči vladi, da
               pripravi ustrezni predlog, prouči vse te vidike, tudi odnos EU in o tem, kar smo
               govorili in da tudi opredelimo časovne okoliščine. Lahko pa seveda Državni zbor danes
               odloči, da gre v ta postopek. Ampak prav bi bilo, da se držimo ustaljene prakse in da
               se to prepusti vladi, ne bo lahko. Zlasti ne predlagatelju na vladi, Ministrstvu za
               zunanje zadeve, ampak to se mi zdi, da bi bila utečena pot, prava pot. Zaradi tega
               jaz mislim, da te sklepi so povsem logični, glede na to, kar se danes tukaj dogaja in
               glede na sprožitev postopka s strani ene od parlamentarnih strank. Seveda, če je pa
               ta Državni zbor mnenja, pa večina parlamentarnih strank, da ni potrebno, da je
               deležnik tudi vlada, je pa to vaša pristna odločitev, vam zakon, Ustava, Poslovnik,
               verjetno to omogoči, ampak jaz apeliram kot minister za zunanje zadeve, v imenu
               Vlade, da se držimo ustaljene prakse.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. V imenu predlagatelja, dr. Vatovec.</p>
            </sp>
            <sp who="SDT7:TašnerVatovecMatej">

               <speaker>DR. MATEJ T. VATOVEC (PS ZL):</speaker>

               <p>Na kratko, glede hitenja. Jaz mislim, da danes tukaj ne hitimo. Mi smo vložili sklic
               11. novembra, podaljšali poslovniški rok, ravno zaradi tega, da se lahko vsi, ki
               danes sodelujejo v tej razpravi pripravijo in tudi na nek način razmislijo o tej
               situaciji. Kar se pa tiče sprejemanja po sklopih znotraj Evropske unije oziroma da bi
               bil strah po kakšni neusklajenosti znotraj članic Evropske unije. Glejte, 9 članic je
               že priznalo Palestino. To v neki matematiki pomeni 32 % Evropske unije. Če k temu
               prištejemo sicer te neformalne Irsko, Španijo, Veliko Britanijo se to poviša na 43 %.
               Se pravi, se bližamo večini. Večina članic Evropske unije je ali bo kmalu priznala
               oziroma je priznala Palestino. Mislim, da je treba tukaj to upoštevati, tukaj ne more
               več biti govora o nekih, o nekem čakanju. Tudi prej sem že omenil, da je slovenska
               javnost pravzaprav že pričakuje danes po zaključku te seje, pričakujejo nek jasen
               odgovor. Ali hoče Slovenija priznati Palestino? Pozivali so in novinarji in
               kolumnisti v medijih. Ponavljam, imeli smo peticije, več kot eno v dolgih letih,
               imeli smo shode, zadnjega danes. Ljudje pričakujejo, da ta Državni zbor, takšna je
               bila pobuda danes sprejme ta sklep oziroma prizna Palestino kot državo. Zdaj, o tem,
               kakšni bodo učinki tega in kakšno daljnosežne posledice bo to imelo, mene zanima,
               kakšni bodo, meni to se sliši zelo podobno kot te grožnje o trojki in podobnih
               ukrepih iz Evropske unije. Dajte konkretizirati prosim. Želim slišati, kakšni so te
               negativni učinki, ki bodo škodovali naši državi.</p>
               <p>In zakaj se odmikamo dosedanje prakse? Preprosto, dosedanja praksa se je izkazala
                   kot neučinkovita.
               Priznanje držav v preteklosti so bile kalkulacije, politične kalkulacije, ekonomske
               kalkulacije. In mislim, da ko govorimo o tako pomembnih stvareh, kot je suverenost
               določene države in pravica do samoodločanja določenega ljudstva, ne moremo na tak,
               oprostite izrazu, politikantski način o tem razpravljati. Zato predlagam, da se
               glasuje o prvem sklepu in se stori to dejanje danes.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Gospod Janša.</p>
            </sp>
            <sp who="SDT7:JanšaJanez">

               <speaker>JANEZ (IVAN) JANŠA (PS SDS):</speaker>

               <p>Že prej sem dejal, da mi nobenega od teh sklepov ne bomo podprli. Pripravljeni smo se
               pogovarjati o formulaciji, ki je bila dogovorjena med obema stranema, pa ne vem,
               zakaj se zdaj to pozablja, kar se priznanja tiče.</p>
               <p>Glede tega, da bi obšli Vlado, pa, glejte, jaz zagotovo nisem zagovornik te Vlade,
               ampak ali si predstavljate, da bi nemški parlament priznal Palestino proti volji
               nemške vlade ali pa avstrijski parlament priznal Palestino proti volji avstrijske
               vlade, kako bi to navzven zgledalo, saj bi vlada morala odstopiti.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Gospod minister, replika.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>No, moram popraviti. Gre za to, da Vlada si želi, da je udeležena v tem postopku. Ne
               gre za proti volji Vlade. Jaz sem lepo povedal, da Vlada ocenjuje, da priznanje
               Palestine bi bil korak v pravo smer. Ampak mi bi želeli, da smo deležniki, da se to
               pač naredi v skladu s postopki, ki jih ima tudi Vlada, in tako naprej. Tu ne gre za
               rokohitrske poteze. Imate pa seveda vso možnost, da to naredite, kar si želite
               danes.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Jaz bi samo želel podati čisto kratko razmišljanje. Jaz sem izjemno zadovoljen, da
               smo začeli z razpravo. Ne bi je želel danes zaključiti, seveda ne vleči v nedogled.
               Ne nazadnje je le treba vedeti, da sta praktično dve tretjini tega spoštovanega zbora
               novih poslancev. Ne vem, koliko se je kdo ukvarjal z zunanjepolitičnimi vprašanji,
               preden je prišel v Državni zbor, torej ne kot politik. Še več, tri četrtine
               ministrskega zbora so gospe in gospodje, ki doslej niso bili v politiki; mislim, da
               je tudi to treba imeti pred sabo. Spomnim se obljube visoke predstavnice Federice
               Mogherini 6. novembra v Rimu na interparlamentarni konferenci o skupni zunanji in
               varnostni politiki, skupni varnostni in obrambni politiki, je dala obljubo
               parlamentarcem, da bo v roku treh mesecev obiskala vse odbore za zunanjo politiko
               držav članic. Ali ji bo to uspelo, ne vem, ampak to je njena obljuba. Gospod minister
               se z njo mesečno srečuje, morda bi jo poskušali čim prej povabiti, da da sosednji
               državi, ne nazadnje, Sloveniji kakšno prioriteto.</p>
               <p>Mi smo se danes veliko naučili ravno skozi razpravo, osvetlili zelo pomembna dejstva,
               ki jih moramo pri svojih odločitvah upoštevati. In v tem kontekstu želim, da razpravo
               nadaljujemo. S tem sem seveda implicitno povedal, da ne morem podpreti sklepa, ki ga
               je predlagal predlagatelj. Ker pa sem že tudi sam glasoval za priznanje nekaj držav,
               po dosedanji praksi, ko je vlada prišla pred parlament z aktom o priznanju katere od
               držav, in mislim, da je ta praksa bila dobra. Zato se nagibam k temu, da dejansko
               Vlada tu postane pomemben deležnik, če smem tako uporabiti ministrove besede.</p>
               <p>Razprava je še odprta. <stage>/ Oglašanje v ozadju/</stage> Ne, ne, še ni glasovanja. Še
               predlagatelj, gospod Vatovec, potem pa bomo prešli na glasovanje o predlogih
               sklepov.</p>
            </sp>
            <sp who="SDT7:TašnerVatovecMatej">

               <speaker>DR. MATEJ T. VATOVEC (PS ZL):</speaker>

               <p>Hvala.</p>
               <p>Glede prakse bi ponovno rad poudaril, pa s tem jemljem to, kar ste povedali vi,
               gospod predsednik, da je tričetrt zbora novih, mislim, da lahko sklenemo, da  na nek način so nekatere
               prakse v preteklosti bile mogoče manj primerne in mogoče je tudi čas, da se začne
               uvajati nove prakse.</p>
               <p>Mislim, da je razprava dokaj plodna in stvar gre v isto smer. Zato resnično ne
               razumem, zakaj bi karkoli naredili, kar bi to stvar še zavleklo. Danes lahko priznamo
               Palestino. Z vseh strani pravzaprav, razen s strani kolegov SDS, smo slišali, da<gap n="…"/> <stage>/
               Oglašanje v ozadju/</stage> Že, ampak lahko pa gremo v Državni zbor, saj sklep bo šel v
               Državni zbor. Tako da pravzaprav mislim, da večina tu si želi priznati to državo.
               Zakaj tega ne naredimo? Razumem Vlado, da bi rada sodelovala, ampak mislim, da s tem,
               kar je bilo izrečeno skozi to razpravo, lahko štejemo, da je to tudi neka gesta Vlade
               k temu, da bi lahko dala zeleno luč k temu, da priznamo to državo.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Vidim, da razpravo lahko zaključim.</p>
               <p>Prehajamo na odločanje o predlogih sklepov. Najprej bomo odločali o sklepu
               predlagatelja, ki ga imate v gradivu, pa ga bom kljub vsemu prebral: Na podlagi 112.
               člena Poslovnika Državnega zbora <stage>(Uradni list… in tako naprej)</stage> je Državni zbor
               Republike Slovenije na seji dne – ko bi pač bil sklican – sprejel naslednji sklep:
               <q>"Republika Slovenija priznava Palestino kot neodvisno in suvereno državo."</q> Želi kdo
               obrazložiti glas pred odločanjem? Kolega Vilfan.</p>
            </sp>
            <sp who="SDT7:VilfanPeter">

               <speaker>PETER VILFAN (PS ZaAB):</speaker>

               <p>Hvala za besedo.</p>
               <p>Seveda bom ta sklep, ki ste ga pravkar prebrali, podprl, saj ne morem drugače, glede
               na to, da smo od začetka podpirali Združeno levico v tej njihovi nameri, po sklicu te
               seje in po razpravi o temi, o kateri danes govorimo, in je to ne nazadnje neka
               načelna, če hočete, drža, da tako naredim. Bi pa povedal nekaj – če ta sklep ne bo
               sprejet, jaz glede ostalih treh sklepov, ki bodo potem prišli na vrsto, nimam kakšnih
               posebnih strahov. In se tudi ne bojim tega, da Vlada ne bi izpolnila tega, kar se v
               tem prvem sklepu od nje zahteva – mislim, da je prvič taka dikcija uporabljena, to
               smo slišali -, ker Državni zbor si je ne nazadnje zadržal možnost in pravico, da
               potem sam vloži ta akt o priznanju Palestine. In verjamem, da bomo poslanci potem pač
               to možnost, če Vlada ne bo naredila, da tako rečem, domače naloge, ki jo je tu
               dobila, izkoristili in ga bomo tudi sami vložili. In potem bomo videli, kdo resno
               misli s priznanjem, kdo pa ne.</p>
               <p>Na koncu samo še nekaj o tem poenotenju z Evropsko unijo. Federica Mogherini je
               dejala, potem ko je obiskala Palestino in Izrael, da priznanje Palestine ne sodi v
               pristojnost EU, da je to nacionalna pristojnost držav članic. In jaz na to tako
               gledam. In glede tistega, kar je prej bilo, ne vidim nobenih težav s tem, da to
               naredi Slovenija sama in odločno. Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Obrazložitev glasu, dr. Vatovec.</p>
            </sp>
            <sp who="SDT7:TašnerVatovecMatej">

               <speaker>DR. MATEJ T. VATOVEC (PS ZL):</speaker>

               <p>Hvala.</p>
               <p>Jasno je, da bom podprl ta sklep, obratno bi seveda bilo absurdno. Mislim, da je to,
               kar je povedal kolega Vilfan, pravzaprav logično - če se strinjate in če nameravate
               podpreti naslednje sklepe, mislim, da nimate drugega izhoda, kot da podprete že
               prvega, zato ker govori pravzaprav enako. In tu se bo, mislim, da pokazala načelnost.
               Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Želi še kdo obrazložiti glas? Ugotavljam, da ne, zato prehajamo na odločanje.
               Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(13 članov.)</stage></p>
               <p>Ugotavljam, da sklep ni sprejet.</p>
               <p>Zdaj predlagatelje, torej koalicijske poslanske skupine, sprašujem, ali zahtevajo, da
               o vsakem sklepu od teh treh predlaganih sklepov glasujemo posebej ali v paketu? Lahko
               v paketu. Mislim, da ni treba brati sprememb, ki smo jih na nek način že osvojili,
               razen v zadnjem, tretjem predlogu sklepa<gap n="…"/> <stage>/Oglašanje v ozadju/</stage> Ja, samo da dokončam
               misel. V zadnjem predlogu sklepa je kolega Nemec predlagal spremembo, <q>"še posebej
               Evropske unije za dosego sporazuma v mirovnem procesu…"</q> <stage>/oglašanje v ozadju/</stage> <q>"… v
               okviru mirovnega procesa med Palestino in Izraelom."</q>  Najprej bi morali o tej spremembi odločati. Zato ta
               predlog spremembe tretjega sklepa kolega Matjaža Nemca dajem na glasovanje.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Proceduralni predlog dr. Vatovec. Umikate. OK.</p>
               <p>Zato sedaj dajem na glasovanje predlog sklepov koalicijskih poslanskih skupin, vseh
               treh torej v paketu. Obrazložitev glasu. Dr. Vatovec.</p>
            </sp>
            <sp who="SDT7:TašnerVatovecMatej">

               <speaker>DR. MATEJ T. VATOVEC (PS ZL):</speaker>

               <p>Hvala.</p>
               <p>Te sklepe bomo podprli. Mislim, da ne moremo drugega narediti, ker je to za kar si
               prizadevamo, priznanje Palestine ne pa karkoli drugega. Bi pa res apeliral na Vlado
               oziroma na vse, ki so vpleteni v to stvar, da se postavi jasen in določen rok, ko bo,
               kdaj se bo ta stvar zgodila.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Še kakšna obrazložitev glasu? Kolega Nemec.</p>
            </sp>
            <sp who="SDT7:NemecMatjaž">

               <speaker>MATJAŽ NEMEC (PS SD):</speaker>

               <p>Hvala lepa.</p>
               <p>Jaz naj samo omenim, da med dvema sklepoma sam vidim tako, da je v bistvu pot oziroma
               cilj enak, pot pa različna. Dejansko s temi sklepi predlaganimi dajemo v bistvu
               odgovornost na ministra, z vso odgovornostjo. Mi bomo spremljali, Socialni demokrati
               si zelo želimo, čim prej, da bi prišlo do priznanja Palestine, ampak zdaj dajemo
               proces vam v roke in bomo to tudi spremljali in pomagali. Jaz si ne bi želel. Prvi
               vlak EU je že odpeljal. Govorim vlak švedski, in bo prihajal drugi. Upam, da drugega
               ne bomo zamudili in temu se bomo, tudi proti temu se bomo prizadevali, tako da
               Socialni demokrati bomo podprli ta sklop sklepov. Hvala lepa.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Še kakšna obrazložitev glasu? <stage>(Ne.)</stage> Prehajamo na odločanje. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(4 člani.)</stage></p>
               <p>Ugotavljam, da so sklepi sprejeti.</p>
               <p>Kolegice in kolegi! Zaključujem to točko dnevnega reda in prekinjam sejo zaradi
               zamenjave magnetogramskega traku.</p>
               <p>V nadaljevanju je namreč seja zaprta za javnost. V odmoru, ki bo kakšnih 10 minut,
               bomo dobili tudi gradivo, ki ga je pripravilo Ministrstvo za zunanje zadeve. <stage type="time">Odprti del seje se je končal 28. novembra 2014 ob 17.43.</stage>
               </p>
            </sp>
         </div>
      </body>
   </text>
</TEI>