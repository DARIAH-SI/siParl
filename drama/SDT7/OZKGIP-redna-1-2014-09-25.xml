<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZKGIP-redna-1-2014-09-25">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4BA1C0E48A1C9770C1257D5000428F08</idno>
               <idno type="custom" subtype="day">4F81B018EC55F325C1257D6300343619</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=4F81B018EC55F325C1257D6300343619</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZKGIP-redna-1-2014-09-25.OZKGIP" n="1">
               <name>redna seja</name>
               <date when="2014-09-25"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZKGIP-redna-1-2014-09-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZKGIP-redna-1-2014-09-25.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO IN PREHRANO</stage>
            <stage type="session">1. seja</stage>
            <stage type="date">(25. september 2014)</stage>
            <stage type="chairman">Sejo je vodila Iva Dimic, predsednica odbora.</stage>
            <stage type="time">Seja se je pričela ob 13. uri. </stage>
            


            <sp xml:id="SDT7-OZKGIP-redna-1-2014-09-25.sp1">

               <speaker>PREDSEDNICA IVA DIMIC:</speaker>

               <p>Spoštovani! Pričenjam 1. sejo Odbora za kmetijstvo, gozdarstvo in prehrano.
               Pozdravljam vse vabljene in ostale prisotne!</p>
               <p>Obveščam vas, da se za današnjo sejo ni opravičil nihče, tako pozdravljam celotno
               ekipo tudi s strani odbora. Imamo pa eno pooblastilo, in sicer gospod Janko Veber, ki
               je v funkciji ministra, pooblašča poslanko Andrejo Katič za nadomeščanje na današnji
               seji odbora.</p>
               <p>Prehajamo na določitev dnevnega reda seje odbora. S sklicem seje 11. septembra 2014
               ste prejeli naslednji dnevni red:</p>
               <p>1. pobuda Inštituta za kontrolo in certifikacijo v kmetijstvu in gozdarstvu Maribor
               ter Inštituta za kontrolo in certifikacijo Univerze v Mariboru za tehnično
               preizkušanje in analiziranje Hoče za oceno ustavnosti 57.a, 57.b in 57.c člena Zakona
               o kmetijstvu,</p>
               <p>2. pobuda Slovenske muslimanske skupnosti Ljubljana in Mohameda Čerkeza Ljubljana za
               oceno ustavnosti 25. člena Zakona o zaščiti živali,</p>
               <p>3. poročilo o stanju kmetijstva, živilstva in gozdarstva ter ribištva v letu
               2013,</p>
               <p>4. pobude in vprašanja članom odbora.</p>
               <p>Ker včeraj do 12. ure nisem prejela predlogov za spremembo dnevnega reda, je ta
               določen, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA – POBUDA INŠTITUTA ZA KONTROLO IN
                  CERTIFIKACIJO V KMETIJSTVU IN GOZDARSTVU MARIBOR TER INŠTITUTA ZA KONTROLO IN
                  CERTIFIKACIJO UNIVERZE V MARIBORU ZA TEHNIČNO PREIZKUŠANJE IN ANALIZIRANJE HOČE ZA
                  OCENO USTAVNOSTI 57.A, 57.B IN 57.C ČLENA ZAKONA O KMETIJSTVU.</title>
               </p>
               <p>Prejeli ste naslednje gradivo: pobudo z dne 11. junija 2014, mnenje Vlade Republike
               Slovenije z dne 10. julija 2014 in mnenje Zakonodajno-pravne službe z dne 1.
               septembra 2014.  K
               obravnavi te točke so vabljeni predstavnice in predstavniki Ministrstva za
               kmetijstvo, gozdarstvo in prehrano ter Zakonodajno-pravne službe.</p>
               <p>Podala bi uvodno pojasnilo. Pobudo za oceno ustavnosti je Državnemu zboru kot
               nasprotnemu udeležencu v postopku dne 11. junija 2014 poslalo Ustavno sodišče in za
               odgovor na pobudo določilo 60-dnevni rok. S pridobitvijo obeh mnenj,
               Zakonodajno-pravne službe in Vlade, so bili izpolnjeni poslovniški pogoji za
               obravnavo zadeve na seji odbora.</p>
               <p>Ali želi besedo predstavnica Zakonodajno-pravne službe, gospa Lenča Arko Fabjan?
               Izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp2">

               <speaker>LENČA ARKO FABJAN:</speaker>

               <p>Hvala za besedo.</p>
               <p>Glede na to, da je Zakonodajno-pravna služba podala pisno mnenje, bi le na kratko
               povzela zadevo. In sicer, gre za izpodbijanje postopka ugotavljanja skladnosti
               kmetijskih pridelkov in živil, obe pobudnici pa sta organizaciji za kontrolo in
               certificiranje. Iz njunih navedb pri tem izhaja predvsem nestrinjanje zaradi
               sprememb, ki posegajo v ustaljen način poslovanja, ki sta ga imeli obe pobudnici.
               Ključno je pa to, da ugotavljata, da se njun položaj s spremembami poslabšuje. Glede
               na navedeno je v odgovoru poudarjeno, da spreminjanje ureditve z učinkom za naprej
               samo po sebi ne nasprotuje ustavnim načelom pravne države, saj to zatrjujeta,
               bistveno pri tem pa je, da ne gre za arbitrarno spremembo, se pravi, da za to
               spremembo ne bi bilo utemeljenih razlogov. V utemeljitev tega so potem v nadaljevanju
               odgovora povzeti razlogi, ki so bili za spremembo navedeni v zakonodajnem postopku,
               iz katerih izhaja, da ne gre za arbitrarno spremembo. Ker sta pa obe pobudnici hkrati
               tudi zatrjevali medsebojno neskladje dveh zakonov, in sicer Zakona o kmetijstvu in
               Zakona o splošnem upravnem postopku, je pa potem še dodano, da gre le za pavšalno
               zatrjevanje, iz katerega ne izhaja, da bi to medsebojno neskladje kršilo načela
               pravne države, kajti le v takem primeru, ko bi šlo za takšno kršitev, je Ustavno
               sodišče tudi pristojno za medsebojno presojo dveh zakonskih ureditev. Zato je na
               koncu narejen zaključek, da je pobuda neutemeljena. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp3">

               <speaker>PREDSEDNICA IVA DIMIC:</speaker>

               <p>Hvala za podano predstavitev Zakonodajno-pravne službe.</p>
               <p>Želi besedo predstavnik ministrstva? Gospod minister, izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp4">

               <speaker>MAG. DEJAN ŽIDAN:</speaker>

               <p>Hvala, gospa predsednica. Lep pozdrav tako vam kot spoštovanim poslankam in poslancem
               ter ostalim prisotnim v tej dvorani v imenu Ministrstva za kmetijstvo, gozdarstvo in
               prehrano, torej sodelavk in sodelavcev in seveda v mojem imenu!</p>
               <p>Mnenje Vlade je podobno, kot je mnenje službe Državnega zbora, saj z zakonom uvajamo
               načela Zakona o upravnem postopku tudi na področju certificiranja. Tudi po posvetu s
               pristojnimi ministrstvi smo ugotovili, da je edino takšna pot pravno sploh možna, in
               tudi nekatere odločitve pristojnih sodišč v Sloveniji govorijo v to smer. Namreč,
               organizacije za kontrolo in certificiranje kmetijskih pridelkov ali živil iz 91.
               člena Zakona o kmetijstvu so del uradnega nadzora v Sloveniji, zato morajo delovati v
               skladu z Uredbo o uradnem nadzoru in Zakonom o splošnem upravnem postopku. Novi členi
               Zakona o kmetijstvu določajo poseben upravni postopek za ugotavljanje skladnosti
               kmetijskih pridelkov ali živil pri organizacijah za kontrolo in certificiranje
               kmetijskih pridelkov oziroma živil. Zakon predvideva tudi poseben upravni postopek,
               torej odstop od Zakona o splošnem upravnem postopku, po katerem o skladnosti
               kmetijskih pridelkov ali živil na prvi stopnji odloča organizacija za kontrolo in
               certificiranje, na drugi stopnji pa o ugovoru komisija za obravnavanje ugovorov, ki
               je imenovana znotraj organizacije za kontrolo in certificiranje. Organizacije za
               kontrolo in certificiranje so nosilke javnih pooblastil in zato morajo delovati v
               skladu z Zakonom o splošnem upravnem postopku, čeprav le-temu nasprotujejo. Javno
               pooblastilo pomeni prenos dela funkcije državne uprave na osebe, ki niso njen del. Z
               vidika izvajanja funkcije so nosilci javnih pooblastil izenačeni z organi državne
               uprave. O tem, da morajo organizacije za kontrolo in certificiranje delovati v skladu
               z Zakonom o upravnem postopku, je leta 2010 odločalo tudi Upravno sodišče Republike
               Slovenije, ki je odločilo, da je drugostopenjski organ v primeru reševanja pritožbe
               zoper odločitev organizacije  pristojno ministrstvo. Zato je MKO oziroma MKGP zaradi
               odločbe Upravnega sodišča ponovno obvestilo organizacije za kontrolo in
               certificiranje ter slovensko akreditacijo, da so organizacije za kontrolo in
               certificiranje dolžne ravnati v skladu z Zakonom o upravnem postopku. Ministrstvo in
               Vlada menita, da se pravni položaj pobudnikov ni poslabšal, saj je z izpodbijanimi
               členi končno jasno določilo enako ravnanje vseh organizacij za kontrolo in
               certificiranje proizvodov in živil, to je načelo enakosti v praksi, ter se tako
               odpravlja nejasnost oziroma neurejeno stanje, ki je na tem področju veljalo pred
               začetkom veljavnosti izpodbijanih členov. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp5">

               <speaker>PREDSEDNICA IVA DIMIC:</speaker>

               <p>Hvala za predstavitev oziroma obrazložitev.</p>
               <p>Želi kdo od članic in članov odbora razpravljati o mnenju Zakonodajno-pravne službe k
               pobudi? <stage>(Ne.)</stage> Ker ni želje po razpravi, zaključujem razpravo in prehajamo na
               odločanje.</p>
               <p>Na podlagi 265. člena Poslovnika Državnega zbora dajem na glasovanje naslednje
               mnenje: Odbor za kmetijstvo, gozdarstvo in prehrano podpira mnenje Zakonodajno-pravne
               službe o pobudi Inštituta za kontrolo in certificiranje v kmetijstvu in gozdarstvu
               Maribor ter Inštituta za kontrolo in certificiranje Univerze v Mariboru za tehnično
               preizkušanje in analiziranje Hoče za oceno ustavnosti 57.a, 57.b in 57.c člena Zakona
               o kmetijstvu. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(5 članov.)</stage> Ugotavljam, da je mnenje sprejeto.
               Odbor bo pripravil poročilo, v katerega bo vključeno sprejeto mnenje, in ga poslal
               Zakonodajno-pravni službi, ki v skladu z 266. členom Poslovnika Državnega zbora
               pripravi odgovor za Ustavno sodišče.</p>
               <p>Zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – POBUDA SLOVENSKE MUSLIMANSKE SKUPNOSTI
                  LJUBLJANA IN MOHAMEDA ČERKEZA LJUBLJANA ZA OCENO USTAVNOSTI 25. ČLENA ZAKONA O
                  ZAŠČITI ŽIVALI.</title>
               </p>
               <p>Prejeli ste naslednje gradivo: pobudo z dne 28. julija 2014, mnenje Vlade Republike
               Slovenije z dne 28. avgusta 2014 in mnenje Zakonodajno-pravne službe z dne 8.
               septembra 2014.</p>
               <p>K obravnavi te točke so vabljeni predstavnice in predstavniki Ministrstva za
               kmetijstvo, gozdarstvo in prehrano ter Zakonodajno-pravne službe.</p>
               <p>Želim podati uvodno pojasnilo. Pobudo za oceno ustavnosti je Državnemu zboru kot
               nasprotnemu udeležencu v postopku dne 11. junija 2014 poslalo Ustavno sodišče in za
               odgovor na pobudo določilo 60-dnevni rok. S pridobitvijo obeh mnenj,
               Zakonodajno-pravne službe in Vlade, so bili izpolnjeni poslovniški pogoji za
               obravnavo zadeve na seji odbora.</p>
               <p>Ali želi besedo predstavnik Zakonodajno-pravne službe, gospod dr. Samo Divjak?
               Izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp6">

               <speaker>DR. SAMO DIVJAK:</speaker>

               <p>Hvala lepa. Lep pozdrav vsem skupaj, spoštovane poslanke in poslanci, spoštovana
               gospa predsednica!</p>
               <p>Na začetku bom povedal nekaj besed povsem postopkovne narave, ker gre pri tej zadevi
               morda za širši problem, s katerim se bo srečalo kasneje Ustavno sodišče.</p>
               <p>Naša služba je tista, ki ob sprejemanju zakonov pripravi svoje mnenje. V teh mnenjih
               opozorimo, predlagamo in povemo svoje mnenje do zakonov. To smo pri obravnavi tega
               zakona oziroma teh zakonskih sprememb tudi storili. S tem smo želeli pravzaprav
               spodbuditi razpravo o nekaterih členih, kar se je tudi na seji delovnega telesa, ko
               so bile te zakonske spremembe na vrsti, tudi zgodilo. Ko pa pride do ustavnega spora,
               pa je vloga naše Zakonodajno-pravne službe taka, da pripravimo odgovor na pobudo. Kar
               pomeni, v tem odgovoru se moramo opredeliti do trditev pobudnikov in jih spraviti v
               neko obliko, te naše odgovore, in to vam predložiti v obravnavo. V tem kontekstu je
               treba povedati, da so pravzaprav z vidika ustavnopravnega postopka pomembne trditve
               pobudnikov in naši odgovori. Tu ne gre za  neko širšo, dolgo razpravo, kjer bi se lahko
               izgubljali o pomenu oziroma drugih členov, ampak gre za zelo fokusirano razpravo, v
               kateri naj Državni zbor kot nasprotni udeleženec odgovori na trditve pobudnika.
               Toliko uvodoma.</p>
               <p>Za uvod pa bi povedal še sledeče. Pobudnika sta tu dva, eno je Slovenska muslimanska
               skupnost, drugi pa je posameznik. Verjetno je prišlo do obeh pobud tudi zaradi tega,
               ker se lahko postavi vprašanje pravnega interesa. Na to je Vlada v primeru skupnosti
               opozorila, mi nismo na to opozorili, ker bo to vprašanje presojalo tudi Ustavno
               sodišče. Že to, da je pa eden dal to pobudo, bo verjetno zadoščalo za utemeljitev
               pravnega interesa, verjetno. Seveda je pa Ustavno sodišče tisto, ki o tem v končni
               fazi odloča.</p>
               <p>Zdaj pa grem k sami stvari. Pobudnika izpodbijata tisto določbo Zakona o zaščiti
               živali, ki zahteva, da morajo biti živali tudi pri obrednem zakolu predhodno
               omamljene. Pri tem navajata, da je obredni zakol živali brez predhodnega omamljanja
               sestavni in bistveni del islamske vere, se pravi, verskih pravil. To povezujeta s
               pravili, ki veljajo za pripadnike islamske skupnosti pri uživanju določenih vrst
               mesa; katere vrste, verjetno veste, je pa to tudi navedeno v pobudi, ki je opremljena
               s številnimi prilogami. V našem odgovoru, ki vam ga ponujamo – torej, to bi bil pa
               odgovor Državnega zbora kot nasprotnega udeleženca v ustavnosodnem postopku -,
               izhajamo iz izhodišča, da glede na vse, kar se je dogajalo ob sprejemanju tega
               zakona, lahko zapišemo, da izpodbijana določba po mnenju Državnega zbora ni v
               neskladju z ustavo.</p>
               <p>Predvsem bi uvodoma rad povedal, da kakorkoli obračamo razprave, nikakor ni bil namen
               zakonodajalca, da bi posegali v verska pravila, ki se nanašajo na posebne
               prehranjevalne posebnosti muslimanov. Tega namena ni nikjer možno razbrati, zato smo
               to tudi posebej zapisali. Namen zakonodajalca – to ste pa pravzaprav poslanke in
               poslanci oziroma vaši predhodniki – je bil ta, da bi s tako določbo preprečili
               nepotrebno trpljenje živali ob zakolu. Državni zbor, vaši predhodniki, je pri tem
               ocenil, da pomeni zakol živali z omamljanjem manjše trpljenje, kot pa če bi se ta
               zakol izvršilo brez omamljanja. Seveda se lahko postavi vprašanje, ali lahko kljub
               takemu dobremu namenu pride do posega v pravice posameznikov, 7. in 41. člen ustave
               sta zlasti tu v igri. No, naš odgovor, ki vam ga ponujamo, je zapisan na 2. strani,
               in menimo, da taka določba sama po sebi ne more pripeljati do tega, da bi se poseglo
               v specifične pravice te verske skupnosti oziroma njenih članov pri prehranjevanju.
               Pri tem smo v svojem mnenju, ki naj bi postalo odgovor Ustavnemu sodišču, se
               sklicevali tudi na neko odločbo Evropskega sodišča za človekove pravice, kar imate
               tudi zapisano. V svojem odgovoru smo zapisali, da je taka ureditev, se pravi, da je
               prepovedan obredni zakol brez omamljanja, tudi v nekaterih drugih ureditvah. Od
               takrat, ko je bil zakon sprejet, se je to število povečalo, mislim, da je šla Danska
               tudi v tej smeri. No, eden izmed očitkov teh pobudnikov je bilo tudi to, da so se
               vaši predhodniki ob sprejemanju zakona, zlasti na tem matičnem delovnem telesu,
               premalo soočali s temi dilemami okrog možnosti, ali taka določba posega v navedene
               ustavne določbe. No, v tem osnutku odgovora odgovarjamo, da temu po našem mnenju ni
               tako. Mnogo je bilo debat okrog tega v delovnem telesu. Bil je tudi vložen amandma s
               strani poslanske skupine, ki pa ni bil sprejet. Pač, vaši kolegi predhodniki so
               ocenili, da v tem primeru ne gre za tako zadevo, in amandma potem ni bil sprejet.
               Bistvo amandmaja je bilo pa v tem, da bi zadržali prejšnjo ureditev. Poglejte, na to
               sejo so bili povabljeni tudi predstavniki te verske skupnosti, ki so pač povedali
               svoje mnenje, svoje stališče,  napovedali so tudi v bistvu že da bo šlo, da bo ta zadeva končala na
               Ustavnem sodišču. Tudi zakonodajno-pravna služba je v teku opozorila na to možnost in
               to se je zdaj zgodilo. Na Ustavnem sodišču je, da bo zdaj na podlagi tega, kar imajo
               pred sabo, se pravi, pred sabo imajo, če boste sprejeli ta odgovor, Državnega zbora,
               kot stranke v postopku, pred sabo bodo imeli tudi mnenje Vlade, ki je, bom rekel,
               obogateno s številnimi prilogami. Seveda pa imajo pred sabo tudi pobudo in potem ko
               bodo pač proučili, bo ustavno sodišče odločilo kakor bo odločilo, bo pa to seveda
               pomembna odločitev, Ustavno sodišče se je že ukvarjalo s 7. in 41. členom, vendar s
               tega vidika na to področje še ni poseglo, ker ni bilo nekega razloga, da bi s tega
               vidika ocenjevalo to vprašanje možnega posega v 7. in 41. člen. Gre predvsem za
               vprašanje ali se s tem posega v avtonomijo verskih skupnosti pri določanju
               pravil.</p>
               <p>Toliko za enkrat.</p>
               <p>Hvala lepa.</p>
            </sp>
            <sp xml:id="SDT7-OZKGIP-redna-1-2014-09-25.sp7">

               <speaker>PREDSEDNICA IVA DIMIC:</speaker>

               <p>Hvala lepa tudi vam.</p>
               <p>Ali želi besedo tudi minister? Izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp8">

               <speaker>MAG. DEJAN ŽIDAN:</speaker>

               <p>Hvala, gospa predsednica. Hvala tudi Zakonodajno-pravni službi za stališče.</p>
               <p>Moram povedati, da točno to razpravo smo že enkrat imeli na tem odboru in da bo zelo
               jasno – govorimo o tem ali je živali dovoljeno da gredo v zakol, tudi brez tega, da
               so omamljene ali ne. Tukaj so znanstveni vidiki tega vprašanja zelo jasni, živali so
               v času zakola izpostavljene stresu, strahu in bolečini, kar dokazujejo številne
               študije, sodobni principi zaščite živali zahtevajo vsem udeleženim v teh postopkih,
               da varujejo dobrobit živali, ki se jih zakolje za pridelavo mesa in mesnih izdelkov,
               zato je pomembno, da se v vseh segmentih ravna s klavnimi živalmi na način, ki
               zmanjša njihovo trpljenje na najnižjo možno raven v danih okoliščinah. To je tudi
               stališče, ki ga zagovarja vlada. Imeli smo dva kontra argumenta, strokovna, prvi
               kontra argument je da ne pride do izkrvavitve. Žival ki je omamljena, srce ji še
               vedno bije, tako da kar se tiče izkrvavitve ta argument ne velja. Kot drugo pravilo,
               pa je versko pravilo, da je žival živa v času zakona, žival ko je omamljena je živa v
               času zakola. Vlada tudi zastopa stališče, da pobudnik ne izkazuje pravnega interesa,
               zato Ustavnemu sodišču predlaga, da pobudo zavrže in podredno vlada tudi navaja
               vsebinske argumente, ki izpodbijajo utemeljitve pobudnika. V skladu z uredbo Evropske
               unije živali brez omamljanja za potrebe obrednega klanja dovoli zaklati le v
               klavnicah, kar sme izvesti samo oseba, ki je ustrezno usposobljena v zvezi z
               zagotavljanjem dobrobiti živali v času usmrtitve in kjer so izpolnjeni tudi drugi
               pogoji, zlasti vezani na ustrezno higieno v času proizvodnje. Nikjer v Evropski uniji
               živali brez omamljanja za potrebe obrednega zakona ne sme zaklati kdorkoli in
               kjerkoli. Edina izjema, ki jo dopušča Evropska uredba je zakol perutnine in kuncev na
               domu, vendar le če gre za lastno porabo, torej, da tako pridobljeno meso ne gre v
               javno porabo. Po mnenju vlade zakol živali po pravilih obrednega zakola ni del
               pravice, ki bi jo lahko neposredno izvrševal pobudnik, zato v tem delu pobudnik po
               mnenju Vlade ne izkazuje pravnega interesa. Dovolite še nekaj vsebinskih argumentov.
               Pravica izvedbe obrednega zakola ne more pripadati vsakomur, saj so potrebni dodatni
               pogoji za delo v klavnicah. Zakon s svojimi spremembami nikakor ne omejuje niti v
               dostopnostih <stage>/ nerazumljivo/</stage> mesa in izdelkov niti trgovanja, uživanja in darovanja
               teh izdelkov. Namen spremembe določil zakona o zaščiti živali glede zaščite živali
               pri obrednem zakolu je bil glede na oceno stanja uresničiti višjo stopnjo zaščite
               živali, pri čemer je vlada ocenila, da nova rešitev dejansko ne pomeni bistveno
               drugačnega izvrševanja ustavne pravice verske svobode, zlasti pa ne pomeni njenega
               omejevanja. Namreč, poznali smo tudi stanje stvari v Sloveniji, kjer se tovrstni
               zakol ni izvrševal. Poleg Republike Slovenije je v Evropski uniji nekaj držav članic,
               ki so omejile ali prepovedale zakol živali brez omamljanja, tudi za potrebe obrednega
               zakola. Švedska ima na tem področju dolgoletno tradicijo, Poljska in Danska pa sta
               takšen zakol prepovedali v zadnjem obdobju.</p>
               <p>Hvala za besedo, gospa predsednica.</p>
            </sp>
            <sp xml:id="SDT7-OZKGIP-redna-1-2014-09-25.sp9">

               <speaker>PREDSEDNICA IVA DIMIC:</speaker>

               <p>Hvala ministru mag. Dejanu Židanu za pojasnilo in obrazložitev.</p>
               <p>Želi kdo od članic in članov odbora razpravljati o mnenju Zakonodajno-pravne službe k
               pobudi? Ne. Zato zaključujem razpravo in prehajamo na odločanje.</p>
               <p>Na podlagi 265. člena Poslovnika dajem na glasovanje naslednje mnenje. Odbor za kmetijstvo,
               gozdarstvo in prehrano podpira mnenje Zakonodajno-pravne službe o pobudi
               Slovenske-muslimanske skupnosti Ljubljana in Muhameda Cerkezi, Ljubljana za oceno
               ustavnosti 25. člena Zakona o zaščiti živali. Glasujemo. Glasovanje poteka.
               Zaključujem glasovanje.</p>
               <p>Kdo je za? <stage>(13 članov.)</stage> Je kdo proti? <stage>(1 član.)</stage></p>
               <p>Ugotavljam, da je mnenje sprejeto.</p>
               <p>Odbor bo pripravil poročilo, v katerega bo vključeno sprejeto mnenje in ga poslal
               Zakonodajno-pravni službi, ki v skladu z 266. členom Poslovnika pripravi odgovor za
               Ustavno sodišče.</p>
               <p>Prehajamo na <title>3. TOČKO DNEVNEGA REDA</title>, to je na <title>OBRAVNAVO POROČILA O STANJU KMETIJSTVA, ŽIVILSTVA, GOZDARSTVA IN RIBIŠTVA ZA
               LETO 2013.</title>
               </p>
               <p>K obravnavi te točke sem vabila: Ministrstvo za kmetijstvo in okolje, Kmetijski
               institut Slovenije, Kmetijsko-gozdarsko zbornico.</p>
               <p>Najprej dajem besedo predstavniku ministrstva oziroma verjetno kar ministru.</p>
               <p>Izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp10">

               <speaker>MAG. DEJAN ŽIDAN:</speaker>

               <p>Hvala, gospa predsednica.</p>
               <p>Pred nami je poročilo o stanju kmetijstva v letu 2013, ki ga za potrebe države
               izdeluje Kmetijski institut Slovenije. Preračuni in nekatere ocene temeljijo na
               podatkih, ki so nekateri statistični in niso<stage>(?)</stage> šele 31. maja 2014 ali kasneje. To je
               tudi razlog, da ni poročilo na razpolago v začetku leta za prejšnje leto.</p>
               <p>Rad bi podal nekaj bolj podrobno poročilo, ob tem pa bi rad povedal dve glavni
               dejstvi za leto 2013. Prvo je, da izredno slabe vremenske razmere so v letu 2013 se
               nadaljevale iz leta 2012, opisuje jih zlasti moča v začetku tekočega leta, ki je
               otežila setev in nato suša, ki je povzročila samo na hrani torej na rastlinah
               rekordno popisano škodo, to je 106 milijonov evrov. Neposredno se je kazala suša na
               tem, da je večina pridelkov, ki jih opazujemo je hektarski donos upadel, posledično
               pa zaradi zmanjšanja hrane, ki je na voljo, so se začeli zmanjševati nekateri staleži
               živali. Primer tega je govedoreja, ker je stalež živali upadal konec prejšnjega leta,
               letos ko pa je hrana ponovno na voljo, pa ponovno narašča. Zmanjšan obseg kmetijske
               proizvodnje pa se na drugi sooča z višjimi prodajnimi cenami, ki so bile nominalno
               višje za 7,5% glede na leto 2012, tako da je skupni obseg proizvodnje, dejansko
               proizvodnih nihanj toliko ne zazna, in tudi pri posameznih segmentih se faktorski
               dohodek, to je tisti dohodek, ki označuje na nek način učinkovitost delovanja v
               kmetijstvu ne znižuje. Zlasti če ga gledamo na polno delovno moč.</p>
               <p>Glavne, zdaj bolj podrobne ugotovitve stanja v letu 2013 so pa naslednje. Po
               rezultatih vzorčne raziskave strukture kmetijskih gospodarstev v letu 2011,
               ugotavljamo, da je količina hektarjev, ki so v obdelavi podobno, kakor prejšnja leta,
               tudi kakor leta 2010, to je 477 tisoč hektarjev, skupno število kmetijskih
               gospodarstev pa se je nekaj zmanjšalo za 3%, kar pa v praksi potem pomeni, da se je
               povprečna velikost povečala na 6,6 hektarja, leta 2010 je bila 6,4 hektarja.
               Živinoreja ostaja še naprej prevladujoča proizvodna usmeritev v slovenskem
               kmetijstvu, z njo se ukvarja 80% vseh gospodarstev, povprečno število glav živine na
               teh gospodarstvih pa znaša 6,9. V letu 2010 pa je znašalo 7,2. V primerjavi z letom
               2010 se je povprečno število <stage>/ nerazumljivo/</stage> na gospodarstvih torej zmanjšalo, kar je
               v veliki meri predvsem posledica drastičnega zmanjšanja števila prašičev. Leta 2011
               je bilo kmetijstvo že drugo leto zapored izjemno neugodno, na kar so vplivale
               predvsem izredno slabe vremenske razmere. Deževen začetek pomladi je oviralo pripravo
               tal za spomladansko setev, deževje in ohladitev v prvi polovici junija pa sta
               povzročala zastoj v rasti in težave pri spravilu krme s travinja.  Poleti je bilo v znamenju rekordno
               visokih temperatur v kombinaciji s pomanjkanjem padavin, suše in večinski stres pa
               sta močno prizadeli zlasti pridelavo na njivah. Vegetacijsko obdobje se je zaključilo
               z mokrim in relativno hladnim septembrom, kar je negativno vplivalo na dozorevanjem
               grozdja in sadja in otežilo kmetijske pridelke. Posredno je slaba letina v rastlinski
               predelavi vplivala tudi na živinorejo. V živinoreji se je nadaljeval trend
               zmanjševanja obsega prašičereje in prireje drobnice, zmanjšalo pa se je tudi prirast
               v govedi, proizvodnja mleka in prirast perutnine. Več kot v letu 2012 je bil indeks
               na proizvodnji jajc in medu. Ob manjši proizvodnji in ob manjših spremembah domače
               porabe so se v letu 2013 pri večini kmetijskih proizvodov stopnje samooskrbe
               zmanjšale. Podobno kot leto po prej je bila domača proizvodnja večja kot porabe le
               pri mleku, ker je bila stopnja samooskrbe 118 %, perutninsko meso, kjer je bila 111 %
               in meso govedi, ki je bila 107 %. Stopnja samooskrbe se je najbolj zmanjšala pri
               žitih od 70 % na 55 %, pri krompirju od 55 % na 46 %. Nižja kot leto po prej je bila
               tudi stopnja samooskrbe z zelenjavo 33 % in jajc, kar je to posledica hitrejše porabe
               teh proizvodov. V letu 2013 pa se je vse v primerjavi z letom 2012 zvišale cene
               kmetijskih proizvodov. Na povprečni letni ravni so bile nominalno višje za 7,5 %,
               glede na realno kupno moč pa 5,7 %. Cene rastlinskih pridelkov so se v povprečju
               povečale za 14,8 % realno za 12,8 %, najbolj cena krompirja, ki je bila več kot
               dvakrat večja, zelenjadnic 24 %, sadja 19 % in hmelja plus 18 %. Nekaj nižje kot v
               prejšnjem letu pa so bile cene žit, minus 12 %, ki so pa pred tem tri leta zaporedoma
               rastle zlasti pa koruze za minus 19 %. V živinoreji so bili na agregatni ravni cene
               nominalno višje za 3,8 %, realno pa za 2 %. Najbolj so porastle cene mleka in
               perutnine in to je nominalno za 7 %, znižala pa se je cena govedi za 2,2 %. V letu
               2013 so porastle tudi cene proizvodnih vložkov na kmetijstvu, tukaj je najbolj
               potrebno omenjati krmila in varstvo rastlin. Znižale pa so se podobno kot v letošnjem
               letu cene mineralnih gnojil. Na agregatni ravni so cene vseh proizvodnih vložkov v
               kmetijstvu narastle za 2,3 %, po drugi strani pa se je prihodek povečal za 7 in nekaj
               odstotkov. Torej, sicer neugodno cenovno stroškovne razmere v kmetijstvu so se zaradi
               teh podatkov v tem letu, potem pa nekoliko izboljšala.</p>
               <p>Kljub manjšem obsegu kmetijske proizvodnje pa se je, zaradi realno višjih cen
               kmetijskih proizvodov vrednost kmetijskih proizvodov lani povečala – nominalno za 2 %
               in je znašala milijardo 169 milijonov. Torej, še vedno velja ta številka, da se
               vrednost kmetijske proizvodnje v Sloveniji giblje na milijardi 100 plus minus sto
               milijonov. Vrednost rastlinske pridelave se je povečala za dobre 3 %, živinoreje pa
               za 0,2 %. Zaradi teh stroškovnih razmer se potem dobičkonosnost naravnih kmetij ni
               bistveno spremenilo.</p>
               <p>Če pogledamo tudi uvoz in izvoz vidimo, da je izvoz hitreje naraščal kot uvoz v
               odstotkih, vendar je neto bilanca še vedno strahovito neugodna in znaša milijardo
               evrov. Pri živilsko pridelovalni industriji, da povem tole. Realizacija v letu 2013
               je znašala 2 milijardi, tudi tukaj velja to pravilo dve milijardi plus minus 100
               milijonov, ki se letno vedno znova izkazuje. Še vedno velja tudi to, da je ta
               industrija kar se tiče Evropske unije nadpovprečno izvozno usmerjena, izvoz je več
               kot 20 %. Kar se tiče finančnega učinka te proizvodnje je še vedno negativen, vendar
               kar nekaj boljši kot v letu 2013, večino minusa pa prinese proizvodnja pijač.</p>
               <p>Kar se tiče izvajanja ukrepov kmetijske politike, so se izplačila izvajala v skladu s
               predvidenimi termini. Tako da je bilo izplačano čez 300 milijonov evrov v ukrepe
               kmetijske politike. Nekaj višji znesek je šel v neposredna vplačila, nekaj nižji
               znesek,  ki je šel v
               program razvoja podeželja. Tu bi rad povedal, da je nekaj čez 300 milijonov, mislim,
               da je 370 milijonov bilo izplačil, 90% teh izplačil je iz skupine izvajanja evropske
               kmetijske politike, le približno 10% je tistega, kar mi označimo kot interventna
               sredstva, ki nimajo podlage v izvajanju evropske kmetijske politike.</p>
               <p>Kar se tiče gozdarstva. Pri gozdarstvu je treba povedati, da je bil lansko leto posek
               v gozdu nekaj manj kot 4 milijone kubikov, to pomeni 65% možnega poseka glede na
               letni prirast. Še vedno je pri gozdu težava razdrobljena lastniška struktura, še
               vedno je več kot 400.000 privatnih lastnikov v gozdu, ki ni državen, takšnega gozda
               je v Sloveniji 80%.</p>
               <p>To je, spoštovana predsednica, spoštovane poslanke in poslanci, kratko poročilo. Mapa
               pa pred mano izjemno debela, kot vsako leto, in je na razpolago. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp11">

               <speaker>PREDSEDNICA IVA DIMIC:</speaker>

               <p>Hvala lepa ministru za predstavitev.</p>
               <p>Ali želi besedo gospa Tina Volk iz Kmetijskega inštituta Slovenije? Izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp12">

               <speaker>DR. TINA VOLK:</speaker>

               <p>Hvala lepa. Mislim, da je bolje, da se vključim, če bo potrebno, v razpravo, če bo
               potrebno kakšno pojasnilo.</p>
            </sp>
            <sp xml:id="SDT7-OZKGIP-redna-1-2014-09-25.sp13">

               <speaker>PREDSEDNICA IVA DIMIC:</speaker>

               <p>Hvala.</p>
               <p>Želi še kdo od vabljenih besedo? Gospod Zupančič, Kmetijsko-gozdarska zbornica,
               izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp14">

               <speaker>CVETKO ZUPANČIČ:</speaker>

               <p>Hvala lepa za besedo. Poslankam in poslancem lep pozdrav!</p>
               <p>Kot je bilo že iz poročila ministra razvidno, je poročilo pripravljeno zelo obširno,
               mislim, da je 500 strani, tako je dejansko zajeto vse, kar se je v kmetijstvu
               dogajalo v letu 2013.</p>
               <p>Ne bi se rad ponavljal, tako kot je bilo povedano. Seveda, v strategiji imamo
               začrtane ključne poudarke na samooskrbi in na ohranjanju podeželja ter vse funkcije,
               ki jih kmetijstvo ima v Sloveniji. Lansko leto je bilo sušno leto, kar je vplivalo na
               pridelavo, zato je bila dejansko samooskrba samo na področju mleka, pri ostalem je
               trend padel. Na zbornici opažamo tudi kot pozitivno, da se je povečalo število
               ekoloških kmetij, kar je dober pokazatelj v vsem tem delu, ko govorimo o možnostih
               slovenskega kmetijstva, ko govorimo o dopolnilnih dejavnostih, ekološkem kmetovanju
               in o drugih možnostih dohodka na kmetiji. Poudariti moram še eno zadevo. Kot je tudi
               že minister povedal, zelo pomemben dohodek na kmetiji so kmetijski ukrepi in
               subvencije, kar je, kot je bilo rečeno, tudi s pomočjo zbornice uspešno razdeljeno,
               posredovano na kmetije. Se pravi, narejenih je bilo 59.000 vlog in razdeljenih okrog
               300 milijonov evrov. Sploh v času, ko imamo vsako leto neko naravno katastrofo, je ta
               prihodek tako pomemben, da brez tega, kot včasih slišimo, subvencije da ali ne, si ta
               trenutek ne moremo predstavljati, da tega ne bi bilo.</p>
               <p>Osredotočil bi se še na to, kako naj bi zgledala kmetijska politika tudi v letu 2014
               in naprej. Se pravi, če hočemo ohraniti in iti v trendu usmeritev, ki jih slovensko
               kmetijstvo ima, se pravi, samooskrba in ohranjanje podeželja, moramo iti v smeri, kot
               je bilo že rečeno, pravočasne izvedbe ukrepov skupne kmetijske politike. Tu je treba
               zagotoviti sredstva in jih tudi pravočasno razdeliti. Se pravi, naprej promociji
               slovenske hrane, poenostavitev administrativnih postopkov, to je za slovensko
               kmetijstvo predvsem, kjer se investira, zelo pomembno. Potem aktivna zemljiška
               kmetijska politika, ki bo v prihodnje predvsem na področju samooskrbe in ohranjanja
               zelo pomembna. Tu gre v prvi vrsti za Sklad kmetijskih zemljišč. Treba bo gledati na
               spodbujevalne ukrepe za nova delovna mesta v okviru dopolnilnih dejavnosti. Tudi
                  zdaj imamo v igri to
               novo uredbo, se dogovarjamo, kako bi naj ta stvar zgledala, da bi bila nekako
               dostopna in prepoznala slovenskega kmeta kot na nek način izjemo, ne pa kot neko s.p.
               podjetje. Zelo pomembni so tudi socialni ukrepi, davčna politika in spodbujanje
               poslovnega povezovanja ter boljše delovanje agroživilske verige.</p>
               <p>To so te naše usmeritve, ki verjamemo, da če se jih bomo držali, bo tudi kmetijstvo v
               prihodnje s temi trendi boljše zgledalo. Res pa je, kot smo rekli, za 2013, glede na
               to, kakšno je bilo stanje, se pravi, teh naravnih katastrof, ti podatki kažejo, da so
               neki pridelki manjši, živinoreja oziroma prašičereja je v krizi že več let. Tako da
               jaz verjamem, da bodo s pravimi pristopi v prihodnje tudi rezultati boljši. Hvala
               lepa.</p>
            </sp>
            <sp xml:id="SDT7-OZKGIP-redna-1-2014-09-25.sp15">

               <speaker>PREDSEDNICA IVA DIMIC:</speaker>

               <p>Hvala lepa gospodu Zupančiču.</p>
               <p>Želi še kdo od vabljenih besedo? Če ne, prehajamo na razpravo članov odbora. Želi kdo
               od članov odbora razpravljati? Gospod Zvonko Lah, izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp16">

               <speaker>ZVONKO LAH (PS SDS):</speaker>

               <p>Hvala lepa za besedo, predsednica. Lep pozdrav ministru in državni sekretarki!</p>
               <p>Kot je bilo že rečeno, smo dobili kar obširno poročilo za leto 2013, kjer pa podatki
               niso preveč razveseljivi. Kar ste, minister, povedali, da pri nas ustvarimo za dobro
               milijardo prihodkov s kmetijskimi pridelki, uvozimo približno neto razliko toliko,
               kot pridelamo hrane doma, skupni uvoz, kot sem nekje slišal iz medijev, je približno
               milijardo 900 hrane v Sloveniji. Zaskrbljujoča je samooskrba. Povečanje cen pri
               prodaji kmetijskih pridelkov je ravno tam, kjer imamo samooskrbo, preko 100%, nižje
               je pa tam, kjer nam samooskrba pada, prašičereja, pridelava krompirja in vrtnin, kar
               je zaskrbljujoče. Tudi podatek, da smo imeli v letu 2010 7,2 GVŽ po kmetiji, sedaj
               imamo pa v 2014 6,9, s tem da se je število kmetij zmanjšalo, pri tem pa je bilo
               rečeno, da imamo več večjih kmetij. 80% se ukvarjajo z živinorejo, stalež živine po
               kmetiji pa pada. Tu mi nekako računica ne gre skupaj, mogoče poznate kakšen vzrok,
               zakaj je število GVŽ po kmetiji nižje, čeprav je kmetij manj. Tako nam bilanca kaže
               zelo slabo. Če bi pa imeli še podatek - saj mogoče notri je, pa nisem vsega predelal
               -, koliko pa ti naši kmetje krme uvozijo za pridelavo te milijarde in še nekaj,
               kolikor pridelamo, bi bil pa rezultat verjetno še dosti slabši, kar se tiče
               samooskrbe. Vemo, da soje se v glavnem vse uvozi, tudi krmil veliko. En podatek sem
               slišal pred dobrim letom, da živinorejci uvozijo okrog 50% krme. Situacija ni
               rožnata.</p>
               <p>Kar se tiče gozdov, je enako. Posekamo 65% tistega, kar bi lahko posekali, to se
               pravi, 45% nam ostaja v gozdovih in propada. To ni majhen denar. Da pa to, kar
               posekamo, izvažamo hlodovino, surovino,  in ne dodamo dodane vrednosti, tiste, ki bi dala tudi
               večji bruto dohodek.</p>
               <p>Naj se vrnem na kmetijstvo. Imamo tudi čedalje več uvoza iz južnih držav. Verjetno
               gre tam za kmetijske pridelke. Tu vidimo, da gre predvsem za žitarice, verjetno
               koruza, pšenica, ječmen ali kaj podobnega, ker gre za krmo za živino. Vemo, da so
               cene na borzi žit bistveno nižje, kot je v Sloveniji lastna cena pridelave. Se pravi,
               je smiselno uvažati. Za koruzo pravijo kmetje, da je lastna cena bistveno višja,
               koruze v zrnju, pod našimi pogoji kmetovanja, kot pa je cena na evropski borzi.</p>
               <p>Tako situacija ni rožnata in nekaj je treba na tem področju storiti. Vemo, da preti
               nevarnost, da bo cena mleka po poteku mlečnih kvot padla, da bomo prešli v izvoz, ker
               ga imamo, mislim, da 18%, imamo pa kar precejšen uvoz mlečnih izdelkov po drugi
               strani, kar je zopet narobe. Država bi morala na nek način zagotoviti prodajo
               kmetijskih pridelkov, predvsem tam, kjer je problem mleka in govejega mesa, in odkup
               teh pridelkov po pošteni ceni. Vemo, da je mleko pri nas pridelano zelo kvalitetno in
               goveje meso in bi na nek način morali zagotoviti tudi pravično ceno za bolj
               kvalitetne pridelke. Zdaj pa izvažamo kvalitetno mleko, boljše, in uvažamo proizvode
               iz mleka, bistveno slabše kvalitete, ki je iz uvoza. Veliko tudi država da subvencij
               za kmetijstvo, rezultatov pa pravih ni videti. Zdaj, kje so pravi vzroki za to.
               Zarašča se nam pa kmetijska zemlja, ki je imamo že tako malo, po prebivalcu med
               najnižjimi v Evropi, za pridelavo hrane.</p>
               <p>Tudi mi, politiki, smo v prejšnjem obdobju, mandatu, sprejeli kar nekaj zakonov, ki
               niso v prid neki boljši kmetijski politiki, ki ne dajejo kmetom neke sigurnosti.
               Vsak, ki gre v neko panogo, najsi bo, recimo, v trajne nasade, rabi stabilno
               kmetijsko politiko, stabilno odkupno ceno za več let. Mi grozimo z dodatnimi davki. V
               prejšnjem obdobju so trije zakoni bili sprejeti, ki so v škodo kmetijstvu. Mislim, da
               je bil Zakon o kmetijstvu, kjer smo malim branjevkam preprečili, da ne morejo
               prodajati pridelkov od, recimo, sosed, lahko samo svoje prodajajo, kar priraste, če
               pa od drugega prodaja, pa mora biti že registrirano kot s.p. Spomnite se problema
               tistih branjevk, ki so v Trstu na veletržnici kupovale in potem prodajale. To bi se
               dalo rešiti na drugačen način, ne na takega. Zakon o vinu, kjer smo izločili male
               vinogradnike, ker se mora vse vino prodajati ustekleničeno, češ da tu ščitimo
               družinske kmetije, ki se s tem ukvarjajo. Povprečje našega vinograda v Sloveniji je
               nekaj čez 20 arov. Mi se moramo prilagoditi s to politiko temu kar pač imamo, ne pa uničevati tisto kar
               je v večini v Sloveniji. Potem davek na nepremičnine. Hvala bogu, da ga je Ustavno
               sodišče ustavilo. Tukaj je šlo za obdavčitev kmetijskih zemljišč in kmetijskih
               objektov in je bila prava panika pri kmetih, ko so si izračunali kaj jim bo to
               pomenilo. To niso znaki v dobro kmetijstva, ampak že ti trije zakoni so proti
               kmetijstvu in proti samooskrbi naravnani in taka politika ne pelje k boljši
               samooskrbi ali pa k zaustavitvi zaraščanja kmetijskih zemljišč. Moramo se zavedati,
               da imamo v Sloveniji dve tretjini kmetijskih zemljišč na področju z omejenimi
               dejavniki kmetovanja, nekonkurenčnih v primerjavi z drugimi državami. Se pravi, ne
               moremo biti konkurenčni tujim državam, imamo pa skupno kmetijsko evropsko politiko in
               ne moremo ščititi uvoz kmetijskih pridelkov iz drugih evropskih držav. Treba je najti
               tako politiko, take ukrepe, ki bodo zaščitili naše kmetijstvo. Jaz jih ne vidim in
               rezultat ta, ki ga tukaj vidimo, je po vsem tem samoumeven, da kmetje opuščajo. Velik
               alarm bi morali zagnati na področju vinogradništva pri malih vinogradnikih, ker na
               veliko sekajo vinograde, ker enostavno se nič ne izplača oziroma še davke bodo
               plačevali. Mi jim samo grozimo, kot da je to nek neusahljivi vir pri teh malih, ki
               obdelujejo zemljo, da pa bodo že na nek način preživeli. Tako, da v prihodnjih letih,
               jaz bi rad odgovor od ministra, kaj bo politika storila, da bo zaščitila pridelovalce
               mleka, prireje mleka po poteku mlečnih kvot, ker se sosednje države na veliko
               pripravljajo k povečanjem prireje mleka. <stage>/ nerazumljivo/</stage>, živine povečujejo, hleve
               imajo pripravljene in to tiste države kamor mi sedaj izvažamo mleko. Tako da, to
               poročilo mislim, da je alarmantno, da je nujno sprejeti neke ukrepe, da se ta trend
               obrne, in da se tam kjer nam stopnja samooskrbe, prašičereja in pri zelenjadarstvu,
               pri vrtninah obrne v drugo smer, da ne govorim o ekološko pridelani hrani, kjer jo
               večino uvažamo. Pozitivno je, da smo z zakonodajo določili, da se mora v javnih
               zavodih tolikšen procent uporabljati oziroma kupovati ekološko pridelane hrane, ampak
               mislim, da okrog 80% uvažamo, pri nas imamo pa idealne pogoje, da za predelavo
               ekološke pridelane hrane. Problem pa je v tem, da tudi kmetje poudarjajo, ta tista
               sredstva, ki so namenjena za kmetijstvo, ki prihajajo iz Evrope oziroma saj so to
               naša sredstva, vemo, ne pridejo vsa ali pa toliko kot bi lahko do kmetov, da se teh
               sredstev preveč razgubi po raznih institucijah. Ko pa že pridejo, pa ne pridejo
               hitro, ampak počasi jih preko birokratskih raznih mlinov in vprašanje, če so prav
               usmerjene, če niso namenjene samo za podaljševanje nekega socialnega miru pri teh
               kmetih, ne dajo pa pravih rezultatov. Tako, da bi res rad pri tem poročilu od
               ministra neke ukrepe za v naprej, ki bi, vemo da imamo novo finančno perspektivo,
               operativni program razvoja podeželja se pripravlja,  na kar verjetno kmetije, kar se pogovarjam z njimi,
               pričakujejo v tej smeri, ne vem, milijardo naj bi bilo tega denarja v <stage>/ nerazumljivo/</stage>
               finančni perspektivi še nekaj več. Pričakujem pat udi boljše sodelovanje Ministrstva
               za kmetijstvo z gospodarskim ministrstvom. Kar se tiče lesa, je nujno potrebno, ker
               sem poslušal ministra, kaj lahko ministrstvo za kmetijstvo naredi za predelavo, kje
               je meja tega ministrstva. Vemo, da to kar vaše ministrstvo lahko naredi, ne more
               narediti ne vem kakšen preboj velik, da brez ministrstva za gospodarstvo tukaj ne bo
               šlo. Verjetno je podobno tudi pri pridelavi kmetijskih pridelkov in potem trženja, da
               bi moralo še ministrstvo za gospodarstvo ali pa še katero drugo se vključiti zraven,
               ker problem je velik. Če smo bili leta 1960 bistveno bolj samooskrbni kot smo danes,
               je to žalostno koliko moramo hrane uvoziti pa koliko moramo krme uvoziti za tisto kar
               pridelamo. Hvala lepa.</p>
            </sp>
            <sp xml:id="SDT7-OZKGIP-redna-1-2014-09-25.sp17">

               <speaker>PREDSEDNICA IVA DIMIC:</speaker>

               <p>Hvala kolegu Lahu.</p>
               <p>Gospod minister, predlagam da naredimo sklop razpravljavcev, potem pa boste tudi na
               vprašanja posamezna odgovorili.</p>
               <p>Naslednja se je prijavila gospa Violeta Tomić. Izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp18">

               <speaker>VIOLETA TOMIĆ (PS ZL):</speaker>

               <p>Hvala predsednica za besedo. Spoštovani minister!</p>
               <p>Oba dokumenta tukaj, ki jih imamo pred seboj, sta zelo izčrpna. V njih je vloženo,
               verjamem, veliko truda. Vendar dobim nekako občutek, da želite predlagatelji nas
               zasuti z množico podatkov, tako da mi pravzaprav od gozda ne bi videli dreves.
               Pogrešam tako imenovani "Executive summary", nekakšen povzetek za ukrepanje. Želela
               bi si, da bi mi na treh straneh vsem nam dali en povzetek tega, kaj je bil vaš načrt,
               kako daleč ste prišli, kritičen odnos do tega in kaj bi želeli za naprej. To bi nam
               olajšalo delo.</p>
               <p>Potem tudi, spet se vam dogajajo tiskarski škrati. Analiza kmetijskih trgov, čisto na
               začetku, na strani enajst, piše da so podatke za leto 2013 zajemali od 31. 3. 2013,
               kar pomeni, da je vse zapisano za 2013, velja samo za prvo tromesečje tega leta in je
               ne primerljivo s celim letom 2012, zato bi bil cel ta dokument za okrogli fascikel.
               Prava letnica bi bržkone morala biti 2014. Sedaj izgubiti eno leto pri teh analizah
               na papirju, je pravzaprav malo v primerjavi z izgubljenimi 10 tisoč hektarji
               ekoloških njiv ali pa izgubo prostovoljne odpovedi rabi GSO, o čemer sem že govorila
               pri eni zadnjih razprav. Nacionalni akcijski program za doseganje trajnostne rabe
               fitofarmacevtskih sredstev za obdobje 2012-2022 v predloženih dokumentih ni nikjer
               omenjen, kaj šele, da bi se stanje primerjalo z njim, čeprav še vedno velja, saj kot
               veste, porabimo pol kile strupov na prebivalca. Sedaj si pa predstavljajte, če bi to
               zaužili na enkrat.</p>
               <p>Akcijski načrt strategije prilagajanja Slovenskega kmetijstva in gozdarstva podnebnim
               spremembah za leti 2010 in 2011. Doslej nismo zasledili čisto nobene analize
               izvajanja tega akcijskega načrta. In kot, da bi se podnebne spremembe za naše
               kmetijstvo končale z letom 2011, saj ne verjamete, da so lanska suša in letošnji
               ekstremni vremenski vplivi, nekaj neponovljivega ali pa, nameravate mogoče povezati
               posamične prilagoditvene ukrepe, ki jih je v poročilu naštetih kar nekaj, če jih
               nameravate povezati v sistem ukrepov z neko vizijo, ki jih bo moč sistematično
               izvajati, spremljati, ocenjevati, izboljševati, ne pa samo po sistemu "copy paste"
               prenašati iz enega letnega poročila v naslednjega in samo spremeniti nekaj
               številk.</p>
               <p>Akcijski načrt razvoja ekološkega kmetijstva v Sloveniji 2005-2015, udejanjanje tega
               dokumenta je nacionalna sramota Slovenskega kmetijstva. Navajam. Do leta 2015 delež
               ekoloških kmetij v Sloveniji povečati za 15%,  delež kmetijskih zemljišč v uporabi KZU nadzoru eko
               kmetijstva pa na 20% stanje 2013, dve leti pred iztekom pa je 4,1% kmetov, površin pa
               nekaj več kot 8%. Kljub uvozu 80% porabljene ekološko pridelane hrane, torej
               ogromnemu tržnemu potencialu za domače kmete dosegamo tik pred iztekom tega dokumenta
               zastavljene cilje manj kot tretjinsko. Seveda v poročilih o tem dokumentu ni niti
               besede na 364 straneh poročate, o ekološkem kmetijstvu le na dveh straneh. Eko kmetov
               je 4,1%. Torej, bi se po logiki stvari zaslužili tudi toliko pozornosti, to pa je
               najmanj, recimo, 15 strani teh analiz. Enako velja za podatek o javni svetovalni
               službi. Iz števila opravljenih ur je namreč možno izračunati, da zaposluje okoli 320
               strokovnjakov. Po mojih podatkih se z ekološkim kmetijstvom ukvarja en cel in tri
               polovice svetovalcev, čeprav bi jih po načelu sorazmernosti in enake obravnave vseh
               kmetov moralo biti vsaj 12. In vprašanje, koliko javnega denarja je bilo namenjenega
               javni svetovalni službi v letu 2013. In če sem ga morebiti spregledala prosim za
               podatek, ali je bilo 4% tega denarja namenjeno za svetovanje ekološkim kmetom oziroma
               koliko ga je sploh bilo namenjenega za svetovanje ekološkim kmetom? Zlasti, ker v
               zadnjih letih merimo porast odstotka kmetov ekološki kontroli z dvomestnimi števili.
               Naštela sem samo tri ključne dokumente strateškega pomena, ki jih ne zasledim v tem
               obsežnem gradivu. Zelo verjetno, da je kje še kakšen. Zato je povsem na mestu
               postavljeno vprašanje, so ti dokumenti zgolj šminka za evropsko in slovensko javnost?
               In, ali jih morda celo uporabljate pri svojem delu? Iz predloženih poročil namreč
               tega ni razbrati. Iz poročila in preglednic o kmetijskih trgih je razvidno, da je
               samooskrbnost strahovito padla z našim vstopom v EU po letu 2004. Kaj je množica 300
               in še več svetovalcev počela deset let, če po tej statistiki vidimo, da so se letos
               končno prebudili. Pri analizah uporabljate tudi podatke o spremembah prehranskih
               navad prebivalstva, nas zanima. Kajti, s tem dejstvom namreč neposredno povezan
               podatek o samozadostnosti in tržnih viških in manjkih in bi morali trendi o
               spremembah prehranskih navad biti verjetno podlaga za načrtovanje vaših ukrepov. In
               še za konec. Na kolegiju direktorjev kmetijskih-gozdarskih zavodov na KGZS je gospa
               Marjeta Bizjak povedala, da ima MKO za nalogo, da odpravi tehnično napako v zvezi s
               tem osnovnim pogojem v novi verziji uredbe, preden gre v Bruselj. Tako da bo med
               osnovnimi pogoji za KOPOP tudi ta, setev, saditev gensko spremenjenih organizmov ni
               dovoljena.</p>
               <p>V koalicijski pogodbi, kjer je na 25 strani zapisano stališče vlade do GSO, čisto
               zadnji stavek spodaj, piše: "Še naprej bomo izraziti odklonilni do odobravanja gensko
               spremenjenih organizmov in previdni pri uvajanju drugih sodobnih pridelovalnih tehnik
               in tehnologij, do katerih je slovenska javnost zadržana." Predstavnik MKO že na
               Radgonskem sejmu s prezentacijo je potrdil, da bodo osnovne zahteve za KOPOP OSN1
               program usposabljanja v obsegu najmanj štiri ure letno, OSN2 v prvih treh letih
               trajanja obveznosti najmanj enkrat uporabiti individualno svetovanje, OSN3 vodenje
               evidence o vseh delovnih opravilih, ki se izvajajo pri ukrepu KOPOP, OSN4 uporaba
               blata iz komunalnih čistilnih naprav ni dovoljena, OSN5 setev, saditev gensko
               spremenjenih organizmov ni dovoljena. Kmetijsko-gozdarska zbornica je po sejmu v
               Radgoni, kjer je bil do takrat tudi rok za pripombe na osnutek uredbe, med ostalimi
               pripombami na MKO dala tudi to pripombo. Menimo, da izpustitev OSN5 glede prepovedi
               setve, sadite GSO, ni upravičena. Predlagamo, da se zahteva OSN5 kot prepoved setve
               saditve GSO ponovno vključi med osnovne  zahteve.</p>
               <p>In čisto za konec. Včeraj ko smo bili pri GZS-ju smo na koncu zvedeli, da imajo
               kmetje sami pravico, da se odločijo ali bodo kmetovali ekološko ali tako kot so
               kmetovali njihovi predniki. Ta izjava je bila rahlo manipulativna, kajti njihovi
               predniki niso imeli na razpolago toliko strupov in toliko GSO-jev in država se mora
               odločiti kakšno strategijo bo tukaj zastopala in v kaj bo kmete skozi svetovalne
               službe usmerjala in kaj bo skozi davčno politiko spodbujala. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp19">

               <speaker>PREDSEDNICA IVA DIMIC:</speaker>

               <p>Hvala lepa gospe Tomič.</p>
               <p>Gospod Danilo Anton Ranc, predlagam minister, da imamo sklop treh razpravljavcev,
               potem pa vaši odgovori. Izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp20">

               <speaker>DANILO ANTON RANC (PS SMC):</speaker>

               <p> Hvala za besedo. Spoštovani kolegice poslanke in poslanci in spoštovani gospod
               minister.</p>
               <p>To poročilo ocenjujem kot zelo izčrpno, kvalitetno, saj zasleduje podatke tabele in v
               celotnem segmentu kmetijstva od proizvodnje različnih kmetijskih izdelkov in tako
               dalje. Sam bi se pa mogoče malo več osredotočil na pridelavo naših izdelkov v
               živilski industriji.</p>
               <p>Tukaj mislim, da so še velike priložnosti in iz gradiva se vidi, da je ta industrija
               zaposluje 12 tisoč 500 delavcev, da gre za prehod okoli 2 milijardi evrov letno in da
               tukaj gre za okrog 640 podjetij in da dosegajo dokaj solidno dodano vrednost, okrog
               35 tisoč evrov na zaposlene. <stage>/ nerazumljivo/</stage> delavec v tej verigi nekako na delavca
               znaša to okrog 160 tisoč evrov. Tukaj so tudi jasno navedene panoge, ki tu
               predelujejo, lesno predelovalna industrija, mlečna predelava <stage>/ nerazumljivo/</stage> in tako
               dalje in pa dokaj soliden izvoz te industrije. Nekatere panoge tudi dosegajo dobiček,
               seveda se v nekaterih tudi pojavlja izguba.</p>
               <p>Mislim, da je živilsko pridelovalna dejavnost po navedenih podatkih zelo pomembna
               panoga, tudi priložnost za Slovenijo in da pridelava domačih kmetijskih izdelkov,
               izdelke z neko višjo dodano vrednostjo lahko zagotovi še ogromno delovnih mest. </p>
               <p>Tukaj bi, če dovolite, predsednica, tudi na kratko se kar navezal na zadnjo točko s
               par predlogi. In sicer v zvezi s tem bi mogoče samo predlagal, da bi v letnem
               poročilu vključili tudi bodoče smernice krepitve živilske industrije in da bi tudi
               tej panogi, ki je po mojem mnenju zelo pomembna, tudi posvetili mogoče nekoliko več
               gradiva.</p>
               <p>V zvezi s tem bi se tudi dotaknil te ideje o predelavi sladkorne pese in bi nekako
               predlagal, da se le temu vprašanju posveti določena pozornost in prouči možnost
               ponovnega angažiranja te proizvodnje, ker to zopet pomeni dodatna delovna mesta in
               oplemenitenje naših naravnih produktov v neke izdelke z visoko dodano vrednostjo.</p>
               <p>Mogoče bi še se par besed dotaknil tudi gozdarstva, ki se tudi tiče tega ministrstva.
               Kot vemo vsi, ima Slovenija ogromno gozdov, 58%, površina 1,2 milijonov hektarov in
               ogromne možnosti, da ta les nekako predela, oplemeniti v neke izdelke z višjo dodano
               vrednostjo. Mogoče je bolj zaskrbljujoč podatek, da smo veliko tega lesa izvozili. Po
               podatkih iz gradiva okrog milijon in pol kubikov lesa, da se je ta izvoz povečal od
               lani za 15%. Seveda pa tu ne smemo pozabiti, da mi poleg tega lesa izvozimo tudi
               lesne ostanke tako da po moji oceni na leto izvozimo okrog 2 milijona, celo več,
               kubikov lesa različnih vrst, od hlodovine in tudi lesnih ostankov. To mislim, da
               pomeni za Slovenijo res, ne bom rekel ravno katastrofo, ampak neko stanje, ki za eno
               srednjeevropsko državo  ni
               spodbudno in so seveda tudi dobre prakse tudi v lesni industriji, kjer na primer ena
               izmed tovarn v Sloveniji pridela les v izdelke z dodano vrednostjo 75.000 evrov
               zaposlenega. Poleg tega sem tudi zasledil podatek v zvezi s koncesnino, na kubik je
               tega denarja 14,27 evrov in v letnem obsegu znaša to okoli 16 milijonov evrov. V
               zvezi st tem bi si tudi dovolil mogoče par razmišljanj, pobud, da bi v to letno
               poročilo vključili tudi rezultate poslovanja gozdarskih podjetij, tako kot so
               obdelana tudi v živilsko pridelovalni industriji, da bi mogoče razmišljali o pobudi,
               da bi koncesnino v višini 15 milijonov evrov namenili v lesno industrijo za to gozdno
               lesno verigo, za oživitev proizvodnje v lesni industriji. In pa mogoče o tej ideji,
               da bi vzpostavili medresorsko projektno skupino v sestavi ministra za kmetijstvo,
               ministra za gospodarstvo in ministrice za razvoj in strateške projekte, kjer bi
               udejanjili to idejo o gozdno-lesni verigi. Hvala lepa.</p>
            </sp>
            <sp xml:id="SDT7-OZKGIP-redna-1-2014-09-25.sp21">

               <speaker>PREDSEDNICA IVA DIMIC:</speaker>

               <p>Hvala za vašo razpravo. Gospod minister, mislim, da bi bilo kar ta sklop treh
               razpravljavcev in sedaj vaši odgovori.</p>
            </sp>
            <sp xml:id="SDT7-OZKGIP-redna-1-2014-09-25.sp22">

               <speaker>MAG. DEJAN ŽIDAN:</speaker>

               <p>Hvala, gospa predsednica. Spoštovane poslanke in poslanci. Hvala za ta poglobljena
               vprašanja, ki sem jih dobil do sedaj. Bom kar odgovarjal. Upam, da sem si jih dobro
               zapisal. Prvo vprašanje je bilo, zakaj padec staleža? Generalno, če primerjamo za
               nazaj nekateri staleži dejansko naraščajo, recimo, <stage>/ nerazumljivo./</stage> koncentracija
               goveje živine. Tukaj je dejansko najbolj prišlo do prestrukturiranja. Imamo stabilni
               stalež perutnina, ki je tu neka namenska proizvodnja. Zanimivo je, da pri ovcah imamo
               v tem trenutku skoraj samooskrbo, ampak to je povezano s tem, ker imamo majhno
               porabo, ne ker nam stalež karkoli narašča. In na padec staleža je dejansko vplival
               padec prašičev. In ker se delajo povprečenja se povprečna številka to pokaže. Če bi
               pa delali po posameznih staležih bi bila pa drugačna.</p>
               <p>Uvoz krme je vključen v to številko o uvozu. Dovolite samo, da še enkrat podatke
               povem. Vrednost kmetijske proizvodnje nekaj manj kot milijarda 200. Vrednost
               prehranske proizvodnje, to ni čisto isto, je 2 milijardi. Je pa tu vmes nekaj
               konsolidacije, tako da ni 1 milijarda plus 2 milijardi, ampak konsolidiran podatek
               pomeni ni na razpolago. In potem imamo, ampak ta uvoz o katerem govorimo, neto uvoz
               milijarda. Tu znotraj tega je tudi kar se tiče uvoza manjkajoče hrane. Res je, da v
               bistvu pri žitih smo izrazito zaradi premalo njivskih površin nesamooskrbni, pa še
               letina vpliva in nam bistveno od letine, recimo če pogledate kaj se nam je v enem
               letu zgodilo od samooskrbe je pri žitih 70% pademo na 55. Pa drugo leto bomo ponovno,
               recimo, zgoraj, potem pa spodaj, ampak je to tovarna proti milim nebom.</p>
               <p>Posek gozda. Tukaj pri poseku govorimo, imate notri številke bruto napisane, ki
               pridejo skoraj do 4 milijard. Če vam govorim o netu, torej po proizvodnji okroglega
               lesa. Leta 2010 je bilo nekaj manj kot 3 milijone kubikov, 2 milijona 945 in potem
               počasi narašča do lanskega leta, ki je 3 milijone in pol. Je pa lansko leto bilo
               neobičajno po tem, da enostavno se opravila nekaj prvih mesecev niso mogla izvajati,
               tudi zato je bilo v nekem trenutku celo pomanjkanje, mislim da maja, junija, ker
               enostavno zaradi moče ljudje niso mogli tega opravljati. Narašča pa izvoz, tako da
               lansko leto, če je bilo skupaj 3 milijarde in pol, je po uradnih podatkih 3 in pol
               milijarde je šlo v izvoz, ne, 3 milijone in pol je šlo v izvoz, milijon in pol. Je pa
               tu zopet lahko statistična prevara, ker če je prvi kupec slovensko podjetje, ki to
               izvozi pa tega ne zasledimo. In je treba biti pri tem statističnem podatku
               previden.</p>
               <p>Kaj se dogaja s ceno mleka? Cena mleka sedaj že vse leto oziroma zadnjih nekaj
               mesecev ponovno pada. V tem trenutku  mislim, da se giblje nekje okoli 32 evrov, centov. Po drugi strani
               proizvodnja pa narašča. Recimo zadnje mesece celo 5%, ko gledamo, med tem, ko v prvi
               polovici leta, ko seštejemo posamezne mesece, je pa 2% na lansko leto. Padanje cen
               mleka je povezano verjetno z dvigom proizvodnje ne samo Slovenije, ampak v Evropski
               uniji. Sedaj v tem trenutku je pa hudi pritisk zaradi sankcij, ki jih Rusija izvaja
               proti Evropski uniji. Mlečni sektor je drugi najbolj izvozni sektor, ki je prizadet.
               Od prizadetosti 5,7 milijard evrov je največ sadja, zelenjava 3,4 milijarde, potem pa
               takoj 1,7 milijarde je pa mlečni sektor, ob tem pa je še ta izvozna odvisnost in
               padec mlečnih kvot, ki se bodo dogodile konec lanskega leta. Bila je nevarnost že
               letos, ampak smo imeli skupino držav, ki je preprečevala tistim državam, ki so hotele
               spremeniti pravni red, da ni prišlo do takšnega dejanja. Glavna, po nam dostopnih
               analizah in tudi to kar sami delamo, je glavno tveganje za gorsko hribovske kmetije.
               V gosko hribovskih kmetijah predstavljajo polovico vseh kmetij, ki imajo mlečno
               živino, so pa nekaj manjše, tako da te kmetijske 40% slovenskega surovega mleka
               proizvedejo. Tukaj je največje tveganje in zato smo se odločili, da s 1. 1. 2015
               uvedemo proizvodno vezavo na gorsko hribovske kmetije na liter mleka, ki je pavšalno,
               tako da ga je lažje izpeljati in to je ta prvi ukrep, ki mislim, da je primeren in
               pravilen.</p>
               <p>Drugo kar se pa tukaj dogaja, vidite, da promocija ponovno poteka. Pri tej <stage>/
               nerazumljivo/</stage> hrani bi pa še rad tole povedal. Zadnjič na hearingu sem vam govoril,
               da je ocena, da bo morala Slovenija umakniti do 4 tisoč ton. Sedaj je evropska uredba
               spremenjena, ker se je ugotovilo, da nekatere evropske države so skušale krizo zaradi
               Rusije izkoristiti, da nekatere druge svoje krize pokrivajo, vendar imamo na voljo še
               vedno pomembno količino, ki bo krita z evropskim denarjem, to je 3 tisoč ton.
               Predvidevamo, da bomo dodatnih 900 umaknili že naslednji teden in to je sadje, ki bo
               šlo do tistega, ki ga potrebujejo, Rdeči Križ, Karitas pa javni zavodi. Ob tem pa, da
               izvajamo ponovno promocijo, kupujte lokalno, lokalno. Začela se je pred dvema dnevoma
               in tisto kar sem takrat povedal oziroma kar zdaj povem je pa, da se izvaja poostren
               nadzor pristojne inšpekcije nad jabolki, nad perutninski mestom, ker tukaj je ocena,
               da bo prihajalo do, tukaj je možnost, da prihaja do preetikiranja, in da se potem
               tuje sadje, tuje meso spremeni v slovenski proizvod.</p>
               <p>Kar se tiče zaraščanja. To imamo uspeh. Če je bilo leta 2010 pod zaraščanjem 32 tisoč
               hektarjev, je v letu 2013 končni, izgleda, da je še vedno preveč, ampak je številka
               manjša, 17 tisoč hektarjev. Je pa res, to vam moram povedati, zarašča se tam kjer je
               težko za obdelovati. To niso tiste običajne. Recimo, če pogledamo, tipičen primer so
               Haloze pa tole, kjer je bila neka proizvodnja s katero se nobeden noče ukvarjati.
               Zdaj iščemo načine, da če ne drugače, pa to preko socialnega podjetništva. Letos je
               bil spremenjen Zakon o kmetijstvu tudi zato, da se ta sistem dvoživk prepreči. Rad bi
               pa tole povedal, da branjevka, ki odkupuje od soseda, še vedno ne rabi imeti s.p.,
               mora pa imeti registrirano dopolnilno dejavnost. Torej preko dopolnilne dejavnosti
               lahko tudi sosedovo hrano prodaja, ne sme pa imeti nakupe iz trgovine. Če pa ima <stage>/
               nerazumljivo/</stage> iz trgovine, je pa to že poslovni subjekt, naj bo s.p., naj tudi jasno
               pokaže in potem kupec verjame ali pa ne. Torej dopolnila dejavnost pa je dovoljena,
               da tudi od soseda hrano prodaja naprej.</p>
               <p>Tukaj pri Zakonu o kmetijstvu bi pa še rad tole povedal. Rok prilagajanja je končan.
               Včeraj smo imeli srečanje s skupino za kodeks, kjer so tako predstavniki primarnega
               kmetijstva kakor proizvodnje hrane kakor trgovinske zbornice in ta skupina za kodeks
               deluje zato, da so nekatere prakse, ki niso želene, zmanjšajo v tej državi. Včeraj je
               bilo opozorjeno, da od sedaj naprej veljajo novi plačilni roki. Plačilni roki so bili
               tisti, ki so bili največje breme slovenske proizvodnje hrane do trgovine in sedaj
               veljajo plačilni roki, ki so določeni kot maksimalni in v naslednjih dneh in tednih
               bo po vsej državi pristojna uprava, to je finančna, bo preverjala  tako da zakon je bil sprejet in to
               se bo sedaj tudi preverjalo, pri tem se vztraja. Tu na ta način verjamem, da se bo
               kmeticom pomagalo.</p>
               <p>Kako je z ekološko hrano. V tem trenutku je ekoloških kmetij, kar se tiče skozi
               hektarje, 35 tisoč hektarjev. Od tega je 29 tisoč hektarjev travinja. Tu imamo
               napako, to morate vedeti. Napaka je v tem, da nimamo od zadaj prisile, da je treba
               nekaj proizvesti. Država ne more sofinancirati ekološke proizvodnje tako, da je
               proizvod enak nuli, torej da se travnik dvakrat pokosi na leto ampak se ta hrana ne
               uporabi potem za ekološki proizvod, ki pride do nas. Z novim programom razvoja
               podeželja se zahteva pa, da pride hrana in to se dela preko vzvoda, to je preko
               minimalnega GVŽ-ja. Torej mora biti na ekološko travinje minimalni GVŽ rastlinojedih
               živali 0,5 GVŽ-ja, to je mimogrede seveda v <stage>/ nerazumljivo/</stage> nevladnimi
               organizacijami, ker vsi razumemo, da država mora podpirati, vendar produkt pa le mora
               biti. Projekcija je narejena pri <stage>/ nerazumljivo/</stage> iz 35 na 55 tisoč hektarjev, lahko
               pa se to kadarkoli spremeni, če bo trend hitrejši, to je pa tudi potrebno povedati,
               zato ker nam odprtost programa razvoja podeleželja to sedaj omogoča. Pred nekim
               obdobjem je bila glavna zahteva slovenskih kmetov, ekološki kmetov, da ne pride do
               hitrejšega širjenja ekološkega kmetijstva zato, ker prehodno obdobje ni urejeno.
               Namreč ko se kmetija odloči, da gre v prehodno obdobje, potem jasno se pridelek
               spremeni, ga je manj ampak v prehodnem obdobju še vedno nima ekološke cene, ker je
               včasih kar pomembno višja, zato je država šla in že izvaja, podobno kot nekatere
               druge države, izvajamo dvojno plačilo, ekološko za prehodno obdobje treh let. Po
               mojem mnenju, da tudi zaradi tega prehodnega določila gre stvar naprej in sedaj zopet
               imamo neke vrste bum. Ne more pa država organizirati veleprodaje ekoloških kmetij.
               Jaz ne poznam v bistvu primera v Evropski uniji, da je država organizirala, o tem pa
               govorim zato, ker prodaja preko kmetij je odprta in tam narašča, pot prodaje preko
               tržnic je odprta in tam je odvisno od mesta, nekje narašča nekje pa tudi ne. Pot
               prodaje v javne zavode je odprta in tukaj je kvečjemu še premalo. Trgovinski sistemi
               pa zahtevajo kontinuirano dobavo in to pa vse evropske izkušnje pravijo, da v
               trenutku ko pride do združitve kapacitet in skupne nabave, kot veleprodaje, in potem
               prodaje se pa tam naredi korak naprej. V marsikateri državi sem to videl, povsod je
               bila to pobuda tistih, ki proizvajajo. Država nima pravice ustanoviti državnega
               podjetja, ki bi to delalo ampak v sklopu navade je kot neka socialna podjetja, kot
               zadružni sistem. Mi to podpremo tam kjer se da podpreti in je smiselno in znamo,
               torej podpiramo združevanje tudi z denarjem ampak sektor pa spet tu mora sam narediti
               konkreten korak.</p>
               <p>Gospa državna sekretarka mi je napisala to kar sem povedal. Imamo podporo za tržno
               povezovanje, vendar mi ne moremo prisiliti. Imamo ukrep, plačamo za pet let, skladno
               navzdol ampak ta ukrep je potrebno izkoristiti.</p>
               <p>Tukaj bi rad tudi še nekaj povedal. V tem trenutku se spreminja ekološka uredba na
               ravni Evropske unije, to govorim vnaprej, ker bo verjetno to vprašanje. Slovenija je
               v skupini tistih držav, ki jo podpira, ker ta uredba bi naj reševala dve težavi, ki
               jih imamo sedaj. Prva težava je, da se pomemben del nepravilnosti več ne odkriva na
               kmetijah. Kmetije imajo nadzor, imajo strogi nadzor, ki moram reči, da tu dejansko
               lahko rečem, kmetije delujejo tako, kakor tudi govorijo da delujejo. Zelo dosti pa se
               po celi Evropski uniji in tudi pri nas odkriva v bistvu težav pri transportu in pri
               prodaji. In nova ekološka uredba prinaša pomembno več nadzora pri transportu in pri
               prodaji in, to pa je zanimivo sedaj, jaz sem mislil, da bo to slovenski nevladni
               sektor sprejel s širokimi rokami, pa v tem trenutku ima deljena stališča, tako da smo
               se odločili, da se še enkrat pogovorimo, je pa možnost, da se tam, kjer so majhne
               kmetije, omogoči skupinsko certificiranje, ki je takšno kakor je ocena tveganja. Kaj
               to v praksi pomeni? V praksi pomeni, če imamo kmetijo, ki vsako leto zaporedoma se
               izkaže kot 100% dobra in je to strošek certificiranja in kontrola, se lahko potem
               tudi certificiranje spremeni na podlagi ocene tveganja se lahko spremeni mogoče na
               eno leto ali na dve leti, seveda nenapovedano in je zanimivo, da  je bil prvi odziv nevladnih
               organizacij, da se v to naj ne gre. Mi pa moramo sedaj preveriti, ali ni to slučajno
               delegiran odziv tistih, ki izvajajo certificiranje, ki so si pač ustvarili tržni
               delež. In sem se odločil, da se na tej točki pa s kmeti pogovorim, ne z njihovimi
               predstavniki, ki so včasih certifikacijske hiše, ampak s kmeti. Ker vsi govorimo, da
               gremo v neko deadministriranje, ko ponudimo, potem pa – to govorim pač o tej
               zadevi.</p>
               <p>Sredstva, sredstva do kmetov. Zdaj letno dajemo do kmetov 140 milijonov približno
               neposrednih plačil. Neposredna plačila se izplačujejo tako, ker to je refundacija, od
               zdaj naprej je 100% evropski denar, da lahko dobimo refundacijo v naslednjem letu. In
               večina evropskih držav skuša čim več plačil za subvencijske vloge, ki so narejene od
               februarja do maja, recimo, tekočega leta, izplačati potem v januarju, februarju
               naslednjega leta in potem takoj refundirati denar. Slovenija ima že nekaj časa to
               navado, da kljub vsemu en del denarja vplača, kot temu rečemo, v akontacijski del,
               pred tem, da tistim kmetijam, ki se jim je nekaj hudega zgodilo, izplačamo akontacijo
               nekje do 40% še v tekočem letu in potem poračunamo. Lansko leto pač tistim, ki so
               bili zaradi suše bolj prizadeti, letos je jasno, po kriterijih, kjer je bilo več
               poplav, pa kjer so kulture, kjer so poplave, se bo po tej shemi akontacija izplačala
               verjetno tistim, ki so tu imeli največ težav, kot neke vrste likvidna pomoč. In tu
               mislim, da gredo plačila enako kot povsod ali v večini držav Evropske unije. Program
               razvoja podeželja je 150 milijonov plus-minus 20 do 30 milijonov na letni ravni. Tudi
               tu plačujemo kar dobro, ni nekih zamikov. Nekatere države, ko so bile v krizi, so šle
               v neke hude zamike. V Sloveniji, moram reči, je vedno imelo kmetijstvo toliko posluha
               tudi vlade in finančnega ministrstva, da na tej točki ni bilo nekega zaostrovanja.
               Tako nam tudi to pomaga, da imamo možnost refundacije, da tisto, kar izplačamo do
               28.12., lahko refundiramo v dveh naslednjih tednih, v naslednjem letu pa se bilančno
               šteje v to leto. In to mi izkoriščamo, tako da ta denar skušamo čim prej pripeljati
               do kmetov in to bomo delali tudi naprej.</p>
               <p>Vprašanje, ali je teh podatkov tu preveč, je vedno vprašanje na teh odborih. So
               različna mnenja poslank in poslancev. Jaz razumem pobudo, da se naj naredi taka
               sublimacija podatkov, kot se je zame tu naredila. In zdaj, če, predsednica, dovolite,
               vam bo predano potem, ko bo naslednji sklic tega pomembnega odbora, tako da boste
               dobili, da boste imeli na dveh ali treh straneh. Ker so podatke meni celo tako dobro
               naredili, da je primerjava za prejšnja leta, tako da bomo imeli občutek, kaj se s
               kmetijstvom dogaja skozi časovno obdobje, ker to daje pravi občutek. In to bomo, če
               bo takšen dogovor, tudi naredili. Vedeti je treba, da vsako poročilo, ko je narejeno,
               je že preteklost. Poročilo v trenutku, že ko se dela, postaja preteklost, ker črpa na
               podlagi preteklih podatkov, ko je narejeno, je preteklost. Je pa to poročilo v bistvu
               dobro za načrtovanje ukrepov, ker kaže, če gledamo leta, kje so tista tveganja, kjer
               je treba kakšne ukrepe spremeniti. Tako da ministrstvo, ki je pristojno, to poročilo
               dejansko potem vse leto uporablja in primerja podatke za nazaj. Sprejemam pa pobudo,
               da tam, kjer je možno, se v poročilu še kakšen podatek doda, ker je to v bistvu
               temeljno poročilo za prejšnje leto, drugega tovrstnega poročila država nima na
               razpolago. In tu bi se tudi predstavnici Kmetijskega inštituta zahvalil. Ker so bila
               pa neka operativna vprašanja o možnih napakah v tem poročilu, pa bi predlagal, da
               boste vi potem odgovorili.</p>
               <p>Ali Slovenija izgublja prostovoljno odpoved GSO-jev. V Sloveniji ni proizvodnje
               GSO-jev, to je treba vedeti, da ne bodo ljudje napačno razumeli. Tudi v Evropi jo je
               vedno manj. Pred leti jo je bilo v kar nekaj državah, Evropa izganja GSO-je iz
               svojega območja. V tem trenutku mislim, da je še, državna sekretarka, na
               Portugalskem, delno v Španiji, pa nekaj malega v Romuniji ali Bolgariji, v Sloveniji
               je tudi ni bilo. Ostale države jo tudi izganjajo. Razlogi so različni, ampak se
               izganja. Slovenija ima splošno prepoved, ki je v glavnem dokumentu, ki ga je Državni
               zbor sprejel, in to je resolucija Zagotovimo si hrano za jutri. Prepoved tam je bila
               soglasno napisana. Potem ima Slovenija eno operativno zaščito, to je Zakon o
               sobivanju GSR-ov, ki je tako napisan, da je v bistvu s stališča soglasja čisto
               nemogoče, da se do tega pride. Nam pa daje kot državi pravno varnost, ker smo lahko
               tudi kot tožena država. Ali je imela Slovenija do sedaj v programu razvoja podeželja
                   tu dodatno
               prepoved, da bi lahko izgubili – nismo je imeli, to je treba vedeti. Poskušali smo jo
               spraviti v program razvoja podeželja leta 2004, pa ni uspelo, bili smo zavrnjeni.
               Poskušali smo jo pri novem programu razvoja podeželja 2006, pa smo bili zavrnjeni.
               Poskušamo jo tudi sedaj, tudi sedaj smo takoj po tisti napaki poslali zahtevo za
               dopolnitev. Zdaj, ali bomo zavrnjeni ali ne, mi na koncu svoj program podeželja bomo
               morali imeti. Ko se tudi kontra vprašamo, ali imajo v programu razvoja podeželja
               države, ki so enako na tisti črti proti GSO-jem, kot je Avstrija, kot je Nemčija,
               Francija in podobno, po meni znanih podatkih tega nikjer ni zapisanega notri. Ampak
               bomo mi še vztrajali naprej, ker je to tudi zahteva splošne javnosti, verjetno tudi
               poslank in poslancev. Vendar mi imamo splošno, meni je premalo, da rečemo, mi nočemo
               GSO-jev tam, kjer so okoljski ukrepi, ker so prostovoljni, ni vsa kmetijska
               proizvodnja pod okoljskimi ukrepi, pomemben del tudi ni. Mi nikjer nočemo GSO
               proizvodnje, nočemo je v tej državi. In o tem se mi pogovarjamo. Res pa je, da je to
               lepa politična tema, ampak hkrati ni politična tema, tega nočemo, glavni dokument v
               državi je Zagotovimo si hrano za jutri. Imamo prepoved, mi imamo notri prepoved, ki
               ste jo poslanke in poslanci soglasno sprejeli, sicer v nekem drugem mandatu, ampak v
               mandatu Državnega zbora.</p>
               <p>Kmetijskih zemljišč ni manj. Kmetijska zemljišča se nekje ohranjajo. Kako pridemo do
               novih – tako, da bomo rekli, da bomo zmanjšali gozdnatost Slovenije. Trenutna
               gozdnatost po slovenski statistiki je 58 in nekaj odstotna, po evropski je nekaj
               večja, ker imajo nek drug kriterij. Meni je všeč ideja gospoda Pluta, da gremo v
               zmanjševanje gozdnatosti, ker smo leta 1875 imeli samo 35%. To bi bil tudi en zelo
               velik projekt, zelo drag projekt, ampak v tem trenutku ni tega projekta na razpolago.
               Mogoče pa se kot država nekoč odločimo, da gremo v to.</p>
               <p>Pri FFS-jih bi pa rad povedal naslednje. Prav je, da poslanke in poslanci imate točne
               podatke. Pri nas se uporaba FFS-jev zmanjšuje iz leta v leto. Iz leta 2012 na leto
               2011 se je ponovno zmanjšala za 10%, iz leta 2004 do leta 2013 se je zmanjšala –
               govorim o tonah – s 1.500 na 1.000. Ta trend bo šel še naprej, ker novi ukrepi
               kmetijske politike gredo v to smer. Tako da dela se na tem. In tudi mislim, da če
               pade številka s 1.500 na 1.000 oziroma v enem letu za dodatnih 10%, je tu sektor
               naredil veliko napora. In to je prava pot, po tej poti se bo šlo tudi naprej.</p>
               <p>Kako je z ekološkim svetovanjem, to bo verjetno gospod direktor, predsednik zbornice
               povedal.</p>
               <p>Pri živilsko-predelovalni industriji je zanimivo, da ta industrija ima, mislim, da
               ima drugo najvišjo dodano vrednost v Sloveniji, farmacija je pred njo. Ampak tudi
               slovenska farmacija ima manjšo dodano vrednost, kot je povprečna evropska. Enako
               velja za ŽPI. Za ŽPI generalno velja, da jo v tem trenutku še vedno potaplja
               proizvodnja pijač, drugače bi bili končni rezultati skozi agregatne številke
               različni. Slovenska ŽPI je imela nekaj težav. Spadajo tudi pod sektor kmetijstva,
               gozdarstva in prehrane zato, ker jim lahko mi skozi program razvoja podeželja tudi
               izdatno pomagamo. So razpisi, ki so njim namenjeni, tehnološke posodobitve in
               podobno. Glavna težava, ki so jo imeli do sedaj, so bili plačilni roki. Zdaj smo to
               uredili z zakonom. To poznate, gre kaskadno dol. Letos, v tem trenutku veljajo za
               hitro pokvarljivo blago plačilni roki 75 dni, s 1.1.2015 60 dni in s 1.1.2016 45 dni.
               Ampak to veljajo tudi navzdol, da ne bo slučajno, recimo, kakšna industrija dobila
               občutka, da lahko od trgovine terja plačilni rok 45, svojim dobaviteljem pa plačuje
               na 100 dni. To velja plačilni rok za celotno verigo. Veljajo tudi nekatere druge
               prepovedane prakse in tu ima država tudi namen redno kontrolirati. Moram pa reči, da
               se pa ravno – tako je bilo tudi vprašanje – sestane vodstvo ministrstva, ki ima tako
               navado, da ko pride do sestave ministrstva, se sestane z glavnimi deležniki, z
               njihovimi upravnimi odbori. Sestanemo se na zelo tak  formalen način ob 10.00 z upravnim odborom
               Kmetijsko-gozdarske zbornice, ob 12.00 pa se sestanemo z upravnim odborom Zbornice
               kmetijskih in živilskih podjetij. Naš namen je, da predstavimo izvajanje kmetijske
               politike v letu 2015. Obe zbornici sta odvisni od tega. Na drug način tudi ukrepi, ki
               jih mi vidimo, ki jih lahko izvajamo, bodo v pomoč tako kmetijstvu kot proizvodnji
               hrane. Kot tretje pa tudi nova pričakovanja, ki bodo seveda tako s strani zbornic, s
               strani sindikata, kjer tudi sedaj iščemo sestanek, kot s strani mladih kmetov,
               ekoloških kmetov, kmečkih žena, lastnikov gozdov, kjer se tudi novi ukrepi
               pripravljajo. In se potem naredi v bistvu plan delovanja. En način delovanja
               ministrstva je takšen, da potem ukrepe, ki jih dogovorimo, preverjamo na termine,
               kakor se dogovorimo, ali je to enkrat na pol leta ali je to enkrat na četrt leta, se
               pač dogovorimo s posameznimi deležniki in potem se vsi skupaj trudimo, da jih
               realiziramo, pa verjamem, da tudi bomo realizirali.</p>
               <p>Kar se tiče lesarstva. Ministrstvo, kot je eden od vas povedal, pa za razliko od
               prehranske industrije ima tu zelo omejena pooblastila. Gozdarstvo brez lesarstva pa
               enostavno ne gre. Mi imamo celo sedaj enkrat več denarja na razpolago preko programa
               razvoja podeželja, kot smo imeli za gozdarstvo sedaj na razpolago. S tem bomo tudi
               lahko podpirali primarne centre predelave, lesne predelave, ampak to so pa primarni,
               tu je v bistvu velikost omejena. In to ne reši slovenske industrije, to je treba
               vedeti. Nek tak center sicer ima možnost odkupa mogoče tudi do 100.000 kubikov. Zdaj
               po grobih ocenah je takih centrov lahko od minimalno 7 do 11. Mi občinam, ki so
               nosilke projektov, lahko potem preko programa razvoja podeželja financiramo do 2
               milijona in pol. In te razpise bomo nadaljevali, ja, so nosilci. Imeli smo zdaj že
               dva razpisa, pa dejansko s temi razpisi bomo nadaljevali. Smo se pa tudi že s
               pristojnim ministrom za gospodarstvo pogovarjali, da moramo delovati skupaj. Mi že
               imamo sicer sektorsko pobudo, je pa ta pobuda takšna, da je v celoti sprejemam, da v
               to skupino vključimo tudi ministrico in njene ljudi, ki pokrivajo kohezijo in razvoj
               ter projektno pisarno. Mislim, da je to ravno pravna skupina. In potem imamo na
               razpolago denar iz programa razvoja podeželja. Imamo na razpolago denar iz evropskih
               kohezijskih skladov, ki jih ne najdemo na Ministrstvu za kmetijstvo, gozdarstvo in
               prehrano. In potem imamo tudi fino skupino, kjer lahko tudi kakšne pravne akte
               usklajujemo. Seveda bo prvi pravni akt, kjer moramo prepričati finančno ministrstvo,
               pa verjamem, da bomo uspeli, ponovna sprememba Uredbe o zelenem javnem naročanju, da
               gremo, kar se volumenskega lesa tiče, s 15 na 30%.</p>
               <p>Kam s koncesnino. Koncesnine ne moremo dati v lesno industrijo, to gre potem za
               nedovoljeno državno pomoč. Zdaj, kolikor smo se pogovarjali z lesnimi tovarnami in
               podobno, v bistvu oni imajo nekaj prošenj, želja in podobno, ena glavnih je pa v
               bistvu dolgoročnost dobave. Torej, ko gredo v investicije, po možnosti želijo dobiti
               denar iz kohezijskih sredstev. Njim je kot nujni pogoj, da gredo v investicijo,
               pogodba o dobavi lesnega asortimenta za obdobje amortizacije konkretne investicije. V
               tem trenutku je to težava, zato ker razen redkih izjem privatni lastniki niso tako
               organizirani, da bi lahko zadostne količine ponudili. Čeprav pa moram reči, da
               nekatere zadruge, ki niso samo splošne, ampak so tudi gozdarske, pa povečujejo svojo
               realizacijo in verjamem, da bodo relativno v doglednem času postale tudi konkreten
               poslovni partner za lesno industrijo. V državnem gozdu pa do sedaj tega nismo mogli
               narediti, zato ker se koncesije iztekajo, ko bomo imeli nov sistem, bomo pa pazili,
               da bomo ga tako uskladili, da bo to možno. Moram pa tudi reči, da včeraj sem bil pa
               tudi skupaj s predstavniki Zveze lastnikov privatnih gozdov. Tako tudi tam pogovore
               nadaljujemo in verjamem, da bo možno pokazati tudi rezultate.</p>
               <p>Upam, da se odgovoril na vsa vprašanja. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp23">

               <speaker>PREDSEDNICA IVA DIMIC:</speaker>

               <p>Hvala ministru za obširne odgovore.</p>
               <p>Želi besedo mogoče tudi predstavnik Kmetijsko-gozdarske zbornice? Gospod Zupančič,
               izvolite.  kmetijsko
               gozdarske zbornice, gospod Zupančič, izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp24">

               <speaker>CVETKO ZUPANČIČ:</speaker>

               <p>Hvala.</p>
               <p>Samo na kratko. Ko je bilo odprto vprašanje v zvezi z ekološkim svetovanjem. Vaš
               podatek drži kar se tiče ekoloških specialistov. Drugače pa vsaka izpostava
               kmetijskega svetovanja zna nuditi svetovanje tudi na področju ekološkega kmetovanja.
               Že na sestanku z vami, se pravi poslankami in poslanci na Kmetijsko gozdarski
               zbornici pa je bilo izpostavljeno tudi to, da nek interes mora vsak posameznik
               izkazati, da želi ekološko kmetovati. Tukaj gre za dva modela. En model so tisti
               ekološki pridelovalci, ki predelujejo predvsem za sebe in so samooskrbni za svojo
               lastno pridelavo in tisti, ki pridelujejo za trg. In seveda tisti, ki pridelujejo za
               trg, tistih manjka, se pravi, ker je pomanjkanje te ekološke pridelane hrane. Na
               drugi strani pa seveda strategija slovenskega kmetijstva pravi, samooskrbni na
               področju hrane, varne hrane in tukaj seveda, ko govorimo o vrtninah, smo rekli od 20
               do 30%. Ko govorimo o prašičjem mesu, nismo. Se pravi, svetovanje gre širše in
               seveda, eno je, tako kot ste rekli, en del interesa mora izkazati kmet sam, tudi
               kmetijska svetovalna služba predvsem svetuje tam kjer so težki pogoji pridelavi, kjer
               je bolj zahtevno, ne tako v ravninskem delu, ja, za določene kulture, ne pa na sploh,
               ker tam pač na takih področjih je treba pridelovati tisto kar tam nekako je možno in
               je tudi možno vršiti to pridelavo za samooskrbo. In seveda mogoče res smo malo
               premalo naredili k spodbujanju temu, ampak kot sem rekel, brez interesa na drugi
               strani je to težko. Smo pa opazili trend povečanja, tako da jaz verjamem, da v
               prihodnje se bo ekološko kmetovanje skupaj z našimi aktivnostmi še povečalo in bomo
               prišli počasi do zadovoljive številke. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp25">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Želite besedo, gospa Tina Volk, Kmetijski inštitut Slovenije. Izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp26">

               <speaker>TINA VOLK:</speaker>

               <p>Hvala lepa.</p>
               <p>Najprej bi, torej lahko rečem, da se opravičujemo kot pripravljavci. Torej našli ste
               napako. Torej gotovo je napaka in verjetno ni edina. Torej kot ste sami ugotovili,
               poročilo je obsežno. Pripravlja se tudi v relativno kratkem času, ne glede na to, da
               ga vi šele v jeseni obravnavate, ampak mi ga poskušamo pripraviti nekje v sredini, do
               sredine junija, ker gre potem, vsa ta procedura še traja. Torej takoj, ko so na voljo
               podatki, torej vsaj začasni podatki in to je nekje od marca pa tja do, zadnje
               podatke, ki jih nekako še upoštevamo, so konec maja. Potem ob obravnavi, če je še
               čas, še kakšno stvar dopolnimo. Tako, da ob tako obsežnem gradivu bi bilo čudno, če
               ne bi bilo nobene napake. Torej nanaša se, poročilo, vsi podatki so za leto 2013,
               torej datum do 30. maja, ki so bili na razpolago, do 30. maja 2014. Torej bomo,
               trudimo se in se bomo tudi v naprej trudili, da bo takih napak čim manj.</p>
               <p>Drugo. Morda še komentar okoli tega obsega. Jaz tudi že kar nekaj let hodim na te
               obravnave v Državnem zboru in vedno znova poslanci ugotavljajo, da je poročilo
               obsežno. Po drugi strani pa tudi na večini teh sej in tudi danes je bil vsaj en tak
               primer, da nekdo želi še nekaj. Torej nikoli nihče ne pove kaj je pa v resnici
               preveč. Torej mi smo vedno vsi skupaj na nek način prisiljeni širiti, in če bi šli
               gledati stara poročila, je vsako naslednje poročilo raje obsežnejše kot krajše, ker
               poskušamo slediti željam, prioritetam, itn., in ga širimo. Torej to je eden od razlogov, zakaj je
               to poročilo obsežno. Drugi razlog pa je, ker pokriva široko področje torej
               kmetijstvo, gozdarstvo, ribištvo. Osnovni namen tega poročila je enkrat na leto dati
               celovito oceno stanja, v prvi vrsti tudi naslov poročila je tak, na teh področjih in
               to argumentiranega. Vidite, da je vse podkrepljeno z številkami, torej, na enem mestu
               so združeni praktično vsi podatki, ki so v Sloveniji redno dostopni. To je tudi eden
               od razlogov, da je poročilo obsežno, ker ga poskušamo dokumentirati z številkami in
               tudi eden del poročila so podatkovne priloge, kjer so predstavljeni podatki res
               podrobno. Morda tudi organizacija poročila bi lahko bila boljša, drugačna. Podatek o
               sredstvih za kmetijsko svetovalno službo je v poročilu je pa prikazan v delu, kjer so
               obravnavani vsi proračunski izdatki za kmetijstvo torej v okviru teh splošnih
               imenovanih storitev za kmetijstvo, kjer so vse te javne službe – svetovalna,
               selekcijska, zavod, itd. – obravnavani je tudi postavka kmetijska svetovalna služba,
               to je na strani 37, podatek o porabi sredstev pa tudi v prilogah, ampak tudi v
               poročilu. Toliko z moje strani. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp27">

               <speaker>PREDSEDNICA IVA DIMIC:</speaker>

               <p>Hvala lepa. Sicer gospa Tomić se je javila k kratki repliki, ampak jaz predlagam, da
               opravimo najprej, ker še tri imamo razpravljavce. Gospa Tomić, boste potem v drugem
               lahko razpravljala. Naslednji je na vrsti gospod Ivan Škodnik. Izvolite, imate
               besedo.</p>
            </sp>
            <sp xml:id="SDT7-OZKGIP-redna-1-2014-09-25.sp28">

               <speaker>IVAN ŠKODNIK (PS SMS):</speaker>

               <p>Hvala za besedo, gospa predsednica. Spoštovani minister, drage kolegice in
               kolegi.</p>
               <p>Jaz bi se ustavil tukaj še malo na ekološki pridelavi hrane. Iz podatkov se nekako
               razbral, da je v poročilu bilo navedeno, da v letu 2013 je bilo te predelave okrog
               dobre 4 %, da pa v letu 2015 bi naj ta predelava narastla na 15 %, to je pravzaprav
               zelo smelo, načrtano. Bi povedal to s tem, ko sem bil prejšnji teden na eni ekološki
               tržnici kmetov, kjer so pravzaprav razstavljali, veliko kmetov je iz cele Slovenije
               in sem se malo z njimi pogovoril. Zelo razveseljivo je to, da nekako imajo vsi voljo
               do dela, da tudi mlade nekako vključujejo v to, da pa nekako imajo veliko ročnega
               dela in pravi, da bi seveda naredili še več in tudi ceneje, se pravi, stroški bi
               lahko bili ceneje, če bi država lahko priskočila na pomoč pri nabavi določenih
               strojev oziroma opreme, s tem bi seveda lahko stroške znižali. Druga zadeva pa, da bi
               ta pomoč bila, če je možno seveda, bila takrat, ko oni nabavljajo mehanizacijo.
               Namreč, zelo težko stroške zagotovijo takrat, ko nabavijo, potem pa dobijo razliko
               čez šest mesecev oziroma pol leta razliko povrnjeno iz države. Želja jih je, če je to
               možno, da bi takrat, ko oni gredo v neko nabavo, ker drugače morajo nabavljali
               kredite itd., veste pa, da je to zelo težko. Tukaj je bilo eno tako vprašanje. Prosil
               bi, če bi ga nadalje vključili v te stvari, te programe, vemo da bo še nekaj tega
               evropskega denarja v naslednjih letih črpalo, da bi mogoče tudi ta sloj kmetov
               oziroma tistih, ki se ukvarjajo z ekološko predelavo vendarle podprli. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp29">

               <speaker>PREDSEDNICA IVA DIMIC:</speaker>

               <p>Hvala lepa. Naslednji prijavljeni je gospod Ljubo Žnidar. Izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp30">

               <speaker>LJUBO ŽNIDAR (PS SDS):</speaker>

               <p>Hvala za besedo, predsednica. Spoštovani minister, kolegice in kolegi.</p>
               <p>To poročilo je zelo dobra statistika in ta statistika vsebuje koristne podatke, kajti
               s temi podatki je moč slediti gibanje stanja v kmetijstvu tako v okviru posameznih
               let ali pa spremljati gibanje ali trend – rasti, upada, itd., - tudi več letno. To je
               zelo dobra osnova za načrtovanje, za sprejemanje ukrepov, strategije, itd., na
               področju kmetijstva.</p>
               <p>Jaz ne bi tako ozko pogledal, ampak bi mogoče izpostavil bolj globalen vpogled.
                   Za mene v
               kmetijstvu so pomembne, bi rekel, dve stvari – da izboljšamo procent samooskrbe in
               drugo, da je slovenska zemlja obdelana. Da je obdelana tudi tista, ki ni povsem v
               ravnini, skratka, da je celotna kmetijska zemlja v Sloveniji obdelana. Zelo veliko
               govorimo o pridelavi določenih kmetijskih pridelkov oziroma o sami hrani. Meni se pa
               postavlja poglavitno vprašanje - po kakšni ceni bomo to hrano pridelali. Po kakšni
               ceni bodo ti pridelki odkupljeni oziroma po kakšni ceni bodo to hrano kupovali končni
               potrošniki? To mislim, da je za razvoj kmetijskega gospodarstva in nenazadnje vseh
               slovenskih državljanov za mene ključno vprašanje. Seveda je tukaj kar nekaj
               dejavnikov, ukrepov, ki jih bo potrebno zavzeti, da bo v Sloveniji pridelana hrana
               konec koncev tudi konkurenčna ostalim ponudnikom iz tujine. Vemo, da je v tem kriznem
               času v Sloveniji kupna moč upadla, tudi iz statistike je moč razbrati, da se določena
               poraba kmetijskih pridelkov oziroma hrane zmanjšuje. Vemo, da bo trend kupne moči po
               vsej verjetnosti še padal in tukaj bo za Slovenijo nesprejemljivo, da slovenska hrana
               ne bo konkurenčna ostalim ponudnikom iz tujine. Kako to doseči pa ni enostavno
               vprašanje? V tem segmentu bi vprašal ministra, kakšne ukrepe vidi ministrstvo, da bo
               naredilo slovensko hrano konkurenčno ostalim ponudnikom. Sigurno te ukrepi minister,
               ki ste jih vpeljali že v predhodnem mandatu, to se pravi, s povečanjem davka – s
               planiranim davkom na nepremičnine to bi zelo krepko obremenilo kmetijska
               gospodarstva. Tudi o planiranem povečanem obdavčevanju s katastrskim dohodkom oziroma
               s spremembo meril za obdavčenje KD. To sigurno niso ukrepi, ki bi naredili slovensko
               hrano konkurenčno?</p>
               <p>Pomemben je tudi ukrep – kako skrajšati trgovske verige pri samih kmetijskih
               pridelkih oziroma pri sami hrani? Jaz bi imel tukaj vprašanje za kakšne ukrepe se bo
               ministrstvo zavzelo, da bo slovenska hrana konkurenčna? Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp31">

               <speaker>PREDSEDNICA IVA DIMIC:</speaker>

               <p>Hvala, gospod Žnidar. Ker ni nobene drugega sem kot zadnja razpravljavka mogoče še
               naslednji krog, gospa Tomić, ampak bi se še sama vključila v razpravo.</p>
               <p>Nekaj vprašanj ima. Nam, krščanskim demokratom, je zelo pomemben skladen regionalni
               razvoj in na to vse je vezano vprašanje naše samooskrbe. Iz poročila sem razbrala, da
               je površina kmetijske zemlje, sicer se je malenkostno zmanjšala, ampak se je
               zmanjšala. Res je, da se je skupno število kmetijskih gospodarstev zmanjšalo tukaj je
               tudi naša skrb za družinske kmetije, da so se pa kmetije v povprečju, tiste obstoječe
               povečale iz 6,4 na 6,6 hektarja. To je vso dejstvo, vendar se moramo zavedati
               predvsem vi kot ministrstvo, da je potrebno peljati politiko, ki bo mlade vseeno
               zadrževala. Vem, da ste ubrali politiko, da boste spodbudili mlade prevzemnike kmetij
               vendar  tudi pri samooskrbi je zelo pomembno predvsem to dejstvo, da so te
               kmetije, bom rekla, visokogorske ali pa bom rekla nekje na podeželju, kjer ni hude
               ravnine, da je vse ravno, podvrženo temu, da mladi enostavno odhajajo v mesta,
               ostajajo na podeželju starejši ljudje, ki ne zmorejo obdelati njivo in jaz bi rekla,
               da je posledično tudi to del manjše samooskrbe v Sloveniji.</p>
               <p>Da ste govorili o GSO-ju pa tudi bom tukaj navezala zraven hkrati tudi krepitev
               živilske industrije. Sama sem bila 20 let pri hrani živilske industrije in vem kakšne
               so bile določene zadeve v preteklosti in me zanimajo tukaj tudi vaši odgovori kar se
               tiče samih gensko spremenjenih organizmov, kako je s tem. Vem da v preteklosti kako,
               kakšen je nadzor nad tem, ker vem, da je bilo veliko soje uvožene iz Amerike tam pa
               je vsa gensko predelana. Zanima me, če imamo podatek, koliko te soje oziroma koliko
               take hrane v Sloveniji še vedno uvozimo?</p>
               <p>Vsi govorimo, 80 % ekološke prehrane, vem pa, da je bilo nekaj časa v prehrambni
               industriji težava dobiti koruzne kosmiče, da niso bili gensko spremenjeni in me
               zanima kakšna je na policah varnost te hrane? Kakšen je nadzor v bistvu dejansko
               uvoza lahko rečemo konkretno na izdelku - na produktu koruznih kosmičev? Vem, da sem
               šla prepodrobno v to, ampak vseeno, mislim da sem to izpostavila.</p>
               <p>Hkrati bi tukaj povedala, da pozdravljam, iz živilsko pridelovalne industrije je
               gospod rekel, da ste bili mislim da v juniju, Agro biznis je potekel v Ljubljani,
               kjer ste se srečali in dejansko dobivam vprašanja kako je oziroma tam je bilo
               povedano, da je v prihodnjem letu tako kot ste sami povedali v letu 2015, predvideno
               veliko spodbud za širjenje oziroma izboljšanje živilsko pridelovalne industrije v
               Slovenije. Zanima jih tudi kako in kje bodo bolj podrobno obveščeni? Sama vedno
               poudarjam, da nimamo težave da nekdo ne bi hotel sredstev, ki so namenjena določenim
               področju izkoristiti, ampak ne vem, še vedno sem prepričana, da ljudje so premalo
               osveščeni glede tega, da se jih premalo povezuje in da zaradi tega ostajajo sredstva
               neizkoriščena.</p>
               <p>Če lahko rečem, vi ste rekel, vsako narejeno poročilo je preteklost, vendar je dobro
               za pripravo ukrepov, tukaj smo sedeli lansko leto, ko smo se pogovarjali, ko vemo, da
               smo imeli tudi izredno sejo odbora na temo suše. Suše letos je ni, žal, ampak ne
               izključuje, da ne bo drugo leto, ker vemo, da jo beležimo po podatkih že nekaj let
               zapored. Povedali smo, da je strateško in pripravljen akcijski načrt izgradnje
               namakalnih sistemov pa mene vseeno zanima kako smo s temi namakalnimi sistemi. Vem,
               da jih letos ne rabimo, ampak vseeno, če smo si nekaj zadali me zanima koliko smo
               tega akcijskega načrta tudi rešili?</p>
               <p>Dotaknila bi se še ekoloških kmetij, ekološke prireje mleka, govejega mesa. Sama imam
               občutek, to mi lahko tudi nekateri rejci ekološke živine potrdijo, da je mogoče
               nekako v Sloveniji še vedno premalo poudarek na ekološki pridelavi govejega mesa,
               predvsem zaradi tega, ker ti ekološki rejci so razdrobljeni po celi Sloveniji. V
               Sloveniji imamo eno klavnico, če se ne motim. Prihaja do tega, da ti kmetje, ki se
               ukvarjajo, ki vemo, da imajo veliko večji strošek pridelave hrane, vzreje mogoče
               neekološki oddajajo, potem to klavno živino v klasične klavnice in imajo že nekje tam
               izgubo dohodka. Slišala sem, da je to zelo zaprt trg, da nekako niso v tem kolesju
               lahko izpadeš ven in me zanima, če mislite tudi na tem področju kaj postoriti, ker
               nenazadnje od tega smo vsi odvisni? Jaz sem prepričana, da si želimo imeti naslednje
               leto poročilo, kjer bodo  te zadeve, ki smo jih danes nanizali, rešeno. Predvsem pa
               to, gospod minister, tudi vi ste se zavzemali, da bi bilo poročilo nekako skrajšano
               za poslance, ko ste še vodil ta odbor, da bi bilo mogoče, ne na treh, ampak jaz bi
               bila zadovoljna tudi že z dvajsetimi strani skrčenega poročila, ker je dejansko v
               redu. Moram povedati, da tisti, ki si pa želi pa ga lahko tudi elektronski verziji
               pregleda. Mislim da so poročila lahko rečem kvalitetna in se zahvaljujem za vso
               požrtvovalnost kmetijskem institutu in ministrstvu, hvala. Gospa Tomić, izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp32">

               <speaker>VIOLETA TOMIĆ (PS ZL):</speaker>

               <p>Hvala za besedo.</p>
               <p>Rada bi povedala, da naše opozarjanje proti Monsantu in GSO-ju ni iz trte zvito, zato
               ker bi se bali nečesa kar tako ali tako nočemo. Res je, zmanjšala se je
               fitofarmacevtska poraba sredstev pri nas, imamo podatke, zmanjšala se je iz 1200 ton
               na 1000 ton, vendar imamo podatke, da se je zmanjšala delno res, zaradi osveščanja
               ljudi, delno pa tudi zaradi uvoza. Vsi, ki mejijo z Avstrijo, Madžarsko, Hrvaško
               kupujejo najbolj strupene in cenejše pripravke, verjemite nam, imamo podatke iz prve
               roke, kupuje v tujini. Meja več ni, kontrole ni, se pravi, stavimo še vedno na
               osveščanje, kajti prepovedati verjetno tega trenutno ne morete. Imamo tudi podatek,
               da je Monsanto z GSO-jem udrl v Ukrajino, ponudil jim je pomoč pod pogojem, da
               sprejmejo Monsanto tam in se bojimo, da bo to testni pogoj in vstop v EU. Bojimo se,
               da bo prišlo, vi pravite, da se cela EU temu upira – skozi Ukrajino do domino efekta.
               Toliko. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp33">

               <speaker>PREDSEDNICA IVA DIMIC:</speaker>

               <p>Hvala. Boste odgovarjali, gospod minister.</p>
            </sp>
            <sp xml:id="SDT7-OZKGIP-redna-1-2014-09-25.sp34">

               <speaker>MAG. DEJAN ŽIDAN:</speaker>

               <p>Najprej bi gospe Violeti Tomić odgovoril, če lahko, ker je to replika.</p>
               <p>Jaz vas dejansko prosim, da če imate te podatke, da prihaja do kaznivega dejanja,
               namreč uvoz iz tujine je kaznivo dejanje, da nam ga posredujete ali na ministrstvo
               ali našo upravo, ker to je kaznivo dejanje. Mi teh podatkov nimamo. Če so kje, potem
               moramo reagirati v skladu z zakonom, to je, izvršiti prijavo. Jaz vem, da v Sloveniji
               ne radi hvalimo tudi državne organe, mi imamo Upravo za varno hrano, veterinarstvo in
               varstvo rastlin in ta uprava, ko primerjamo delo z drugimi podobnimi organi v tujini
               je bila na zadnje ocenjena kot ena izmed treh najboljših v EU. Če pogledamo tudi
               število analiz in kontrol, ki jih delamo je nadpovprečno veliko ravno na FFS-ju če se
               dobro spomnim na posameznih področjih ali na večini področij delamo celo trikrat več
               analitike na enoto. To je s stališča kmetijske proizvodnje obremenjujoče, za zaščito
               potrošnikov je pa dobro. Mi se vedno pravimo, da smo ministrstvo za prehrano in če
               damo to v isto ravnino, najprej moramo ščiti potrošnika. Rad bi tudi povedal, da
               kmetje ne želijo škoditi narave niti sami sebi ne, ker oni tudi pridelke, ki jih
               predelajo sami konzumirajo. Jaz gledamo zelo pozitivno na kmete, ampak dobro.</p>
               <p>Če grem sedaj na vprašanja, ki smo jih dobili. O ekološki predelavi sem že govoril bi
               pa rad še enkrat povedal. Ekološka pridelava je drugi bum rasti doživela sedaj, ko
               izvajamo sedaj že nekaj časa ukrep dvojnega plačila za prehodno obdobje, ki je tri
               leta. To je pomemben ukrep se pa sedaj zaustavlja in to verjetno zaradi istega
               razloga kot v večini evropskih držav, če ni organizirane veleprodaje do trgovskih
               sistemov, potem nekaj časa se to v državi stagnira. Ministrstvo lahko finančno podpre
               skupinske naložbe v male kmetije, ti tudi zajemajo to, da se recimo nabavi
               sortirnica, nekateri potrebni stroji in podobno. To bo sedaj na razpolago in tudi moj
               poziv je, da naj se v bistvu pridelovalci skupinsko odločijo za to, ker če je kmetija
               premajhna naj gredo v skupinsko naložbo. Moram povedati da tudi, ko sem bil na terenu
               sem videl, da na nekaterih koncih Slovenije gredo v sortirnici,  sicer za vrtnine. In to je tista dodana
               vrednost, ki potem omogoča, da se prodre v trgovske sisteme, ki pa kakorkoli so
               največji kupec hrane in potem tudi prodajalec hrane za naprej.</p>
               <p>Jaz se tudi strinjam s tem, čeprav gledamo kot država procent samooskrbe, ker
               govorimo o prehranski varnosti. Je pa jasno, da je pomemben del Slovenije sicer ni
               primeren za intenzivno proizvodnjo klasičnega tipa. Če pogledamo, mi imamo teh 74% v
               Sloveniji imamo tako imenovanih OMD-jev, področje kjer je težje kmetovati. Sicer to
               kontra kompenziramo s temi izplačili za OMD-je, tega je skoraj 40 milijonov, da sploh
               tam proizvodnjo obdržimo. Vendar ti predeli Slovenije niso primerni za intenzivno
               proizvodnjo, ker je cilj samo najnižja cena, kakor imajo nekatere druge nam
               konkurenčne države. Vendar mi delno ta cenovno stroškovno dispariteto popravimo s
               temi plačili kot so OMD. Drugo pa je, in to nam je tudi uspelo, pri nas so plačila na
               hektar, so pomembno višja kot tam, kjer imajo nekatere druge države intenzivno
               proizvodnjo. Se pa tudi sam zavedam, da je potrebno, da ko govorimo o proizvodnji
               hrane, en segment je hrana z neko višjo dodano vrednostjo ali se temu reče ekološka
               ali kako drugače, ki pa ima omejen doseg do kupcev. Ta hrana je dražja. ta hrana je v
               tem trenutku v povprečju držaja do 80%. In en del ljudi se odloči za to hrano, ker je
               prav, en del pa išče klasično hrano, ki mora biti dostopna.</p>
               <p>Ukrepi kmetijske politike gredo v nekaj smeri. Prvo so ukrepi, ki so povezani s
               posodobitvijo kmetij, tehnološko posodobitvijo. Jasno, nova tehnološka znanja in
               potem novi tehnološki ukrepi preko novih tehnologij lahko izboljša konkurenčnost. To
               je eden od kriterijev, kako kmetija potem projekt tudi dobi. Tu bi rad povedal, ko bo
               vmes vprašanje, kaj tako gledamo leto 2015. Leto 2015 gledamo zato, ker so se
               kmetijska pogajanja, ki bi se morala na ravni EU zaključiti do konca leta 2012, so na
               nek način potekala skoraj do konca leta 2013 in so letos v osnovi nove evropska
               kmetijska politika ne izvaja. Edino sredstva se že nekaj kombinirajo. V vseh
               evropskih državah je tako. Letos je leto prilagoditve. Naslednje leto se začne
               izvajati nova kmetijska politika, ki bo Sloveniji pomembna priložnost, tako za
               stališče podpore mladim kmetom, tako za stališča podpore malim kmetijam, ker bo
               bistveno bolj enostavno vodenje, tako s stališča nekaterih drugih podpor, tudi
               investicijskih.</p>
               <p>Mi bomo sedaj znano časovnico predstavili v petek, tako Kmetijsko-gozdarski zbornici,
               ki pač na nek način je naš sogovornik kar se tiče kmetijstva. Tu imate nekaj čez
               100.000 članov. Tudi zato, ker preko svojih služb morajo to vedenje prenesti do
               kmetij, da bodo pripravljene. Prav tako pa bomo te nove informacije prenesli do
               industrije, s katero se pa sestanemo z njihovim pravnim odborom isti dan v petek ob
               12. uri. Generalno bo pa takole. Če bo šlo tako, kot je sedaj dogovorjeno oziroma se
               načrtuje v teh pogovorih z EU, bo program razvoja podeželja pred nas operativen, kar
               se tiče prvih razpisov v marcu naslednje leto. In potem bodo razpisi potekali celo
               leto. Razpisi bodo potekali sedaj nekoliko drugače, kot do sedaj. Vi ste verjetno
               videli, da so do sedaj bili neki poudarki. Moji poudarki so pa, jasno, potrebujemo
               več hrane in delovna mesta so pomembna. In to bo tudi usmeritev novih razpisov. Zakaj
               bo leto 2015 tako zelo polno razpisov? Zato, ker je pač to pravilo, da je potrebno
               refundirati do konca leta 2018 polovico sredstev. In ker to je postopek, pa je
               postopek, da se je treba prijaviti, pripraviti vlogo, dobiti odobritev, investicijo
               izpeljati. Torej, morajo biti razpisi naslednje leto, da bomo lahko do konca leta
               2018 to mi naredili. Tu je pogosto vprašanje, ali je možno v bistvu iti na
               akontiranje sredstev. Je pa tako, da mi potrebujemo, evropska pravila so jasna,
               potrebno je dobiti, pripraviti projekt, pridobiti odločbo. Šele ko se gre v odločbo
               se lahko gre v nakup novega stroja. To je pomemben poudarek, ker marsikatera kmetija
               bi želela kupiti tudi mogoče rabljen stroj iz katere od evropskih držav, pa ga ne
               more s tem denarjem. Evropski ukrepi tovrstnih investicij ne omogočajo. In potem, ko
               se stroj nabavi se potem refundira. Preden se pa refundira se izvrši kontrola.  Postopek je zapleten, pri
               postopku se najdejo tudi napake, je pa to na način, kako v državo pripeljati
               milijardo sto. In mislim, ko se tehta administriranje in po drugi strani denar, ki je
               na razpolago, je potem administriranje nujno zlo, ki ga je treba tudi
               realizirati.</p>
               <p>Mladi na kmetijah. Vsi se zavedamo, da je starostna struktura neustrezna. Pri tej
               starostni strukturi se pomaga od 1.1.2015 dodatno na tri načine. Preko finančnega
               vzvoda, je treba povedati, ker tudi v kmetijstvu velja, da finančni vzvod je vzvod,
               ki najbolj deluje. Prvi vzvod je dodatek plus 25% za mladega kmeta na hektar, pa
               kakršnokoli je plačilo za hektar, za obdobje 5 let. O tem se bomo tudi pogovarjali v
               petek, pomembno je, da kmetije vstopijo čim prej ali takoj, zato ker je 5-letno
               obdobje, ker pa je eno leto že zamujeno, želimo, da kmetije ta denar koristijo vseh 5
               let, ko ga imajo mladi kmetje na razpolago. Drugi ukrep je enkratna pomoč, ki se
               izplača v dveh obrokih. Povprečna, mi računamo, da bo 23.000 evrov na kmetijo, kjer
               mlad človek prevzame od očeta ali mame kmetijo. In potem so še neke posebne prednosti
               pri višini sofinanciranja, kar se tiče sofinanciranja v tehnološko opremo.</p>
               <p>Kako je z GSO. Tudi za to vprašanje se zahvaljujem, pa dovolite, da nekoliko širše
               odgovorim. Treba je ločiti, kaj je dovoljeno pridelovati v Evropski uniji in kaj se
               lahko pripelje v Evropsko unijo, to ni enako. Mislim, da v tem trenutku v Evropski
               uniji sta dovoljeni samo še koruza od Monsanta, šifra M-810, ki se goji v tistih treh
               državah, ki sem jih prej omenil. Dovoljen je še industrijski krompir, ki se ga po
               meni dostopnih podatkih v Evropi ne goji več. Torej, kar se gojenja tiče, je Evropska
               unija dejansko zaprla vrata. Tudi ko smo imeli zadnjo delovno srečanje z ameriškim
               sekretarjem za kmetijstvo, smo zelo jasno povedali, da Evropa pač te tehnologije
               enostavno ne tolerira. Drugo je pa uvoz genetsko spremenjenih surovin v Evropsko
               unijo. Tu moram povedati, da pri uvozu je vpliv posameznih držav takšen, da ga v
               bistvu ni. Pri uvozu se odloča preko Agencije za varno hrano v Evropski uniji, preko
               stališča komisije in potem do blokirajoče manjšine, ki se zelo težko zagotovi, ki je
               proti. In v Evropo prihajajo genetsko spremenjene surovine. Primer tega je, recimo,
               soja. 80% soje, ki prihaja v Evropsko unijo, je po meni dostopnih podatkih genetsko
               spremenjene, pa tudi v Slovenijo prihaja. Generalno velja pri genetsko spremenjenih
               surovinah naslednje. Če imamo v živilu genetsko spremenjeno surovino, mora biti
               živilo označeno kot takšno. In, seveda, ker nihče noče kupiti kruha, kjer je genetsko
               spremenjena surovina, mleko ali kaj podobnega, mi tovrstnih živil skorajda ne najdemo
               oziroma se ne spomnim, da bi našel kakšno živilo na evropskih trgovskih policah, kjer
               je primarna surovina genetsko spremenjena. Težava, ki pa je, je pa v tem, da pa ni v
               tem trenutku prepovedi za posredno uporabo. To v praksi pomeni, da če se živino krmi
               z genetsko spremenjeno sojo, ni oznake na mleku. Torej ni predpisano v tem trenutku,
               je pa Slovenija v tisti skupini držav, ki zahtevajo ta predpis, je pa to označevanje
               evropski predpis, ni državni predpis. Zahtevamo, da imamo tudi oznako posredne
               uporabe. Potrošnik, ki pa želi biti varen na tem področju, ima pa dve možnosti - in
               noče se ukvarjati s posredno uporabo genetsko spremenjenih organizmov. Prva možnost
               je ta, da enostavno kupuje od shem, ki garantirajo, da genetsko spremenjenih
               organizmov ni. To so sicer privatne sheme, to niso državne sheme, vendar v trenutku,
               ko se privatna shema priglasi državi, ima država pravico in potem tudi izvaja
               kontrolo nad to shemo. Torej, je notranja kontrola, ki jo izvajajo tisti, ki so del
               te sheme, in država potem kontrolira. Tudi v Sloveniji imamo kakšno takšno shemo.
               Drugo pa je, da potrošnik išče ekološka živila. Tam pa tako in tako tega ni.
               Slovenija se zavzema, da je prišlo do označbe tudi za posredno uporabo, tako daleč pa
               v tem trenutku nismo uspeli. Podobno vprašanje, ki sicer mogoče v tem trenutku zgleda
               futuristično – to ste, gospa Violeta, tudi prebrali iz koalicijske pogodbe -, je v
               bistvu  kloniranje
               živali. Jaz verjamem, da je stališče nas, ki smo v tej dvorani prisotni, kot tudi
               velike večine Evropejk in Evropejcev, da enostavno tovrstnih živali nočejo imeti v
               prehrani. In tudi tu gremo tako daleč, da ne samo, da nočemo imeti kloniranih živali,
               ampak tudi njihovih potomcev ne. Pravni akt na ravni Evropske unije nastaja, ker to v
               bistvu v tem trenutku še ni realna težava. Slovenija je pač na ravni tistih, ki se
               zavzemamo, in ker je to tako zelo enotno mnenje Evropejcev. Verjamem, da bo prišlo
               tudi do zelo zaščitnega pravnega akta.</p>
               <p>Kako je z razpisi - aha, kako je z nadzorom. Nadzor v Sloveniji se vrši preko Uprave
               za varno hrano, veterinarstvo in zaščito rastlin. Moram reči, da sredstva, ki jih ima
               uprava za svojo analitično delo, so kar velika. Točne številke v tem trenutku ne znam
               povedati, koliko vzorcev na leto uprava vzame, to je osnova. Če pa želite, vam te
               podatke pošljemo ali pa vam o tem referiramo na naslednji seji odbora, spoštovana
               poslanka.</p>
               <p>Posredna uporaba, kako je z razpisi. Torej, razpisi bodo v letu 2015 veliki. Osnova
               obveščanja bo preko Kmetijsko-gozdarske zbornice in Zbornice kmetijskih in živilskih
               podjetij. Prav tako pa bomo o razpisih obveščali, kot je že do sedaj navada, preko
               elektronskih medijev. Poleg tega pa ministrstvo najavlja tovrstne stvari tudi preko
               Kmečkega glasu, ki je časopis, ki ga kmetje v veliki večini tudi berejo. Ne bo
               neizkoriščenih sredstev. V tem trenutku smo – ko rečem v tem trenutku, mislim dva
               meseca nazaj -, izkoriščenost programa razvoja podeželja je 86%. To je čisto drugače,
               kot če se gleda kohezijo. Smo v skupini boljših evropskih držav. Res je, da v bistvu
               tu načrtujemo tako, da vedno načrtujemo za neke rezerve. To pomeni, da če imamo na
               razpolago 100 enot, po dosedanjih izkušnjah je potem razpis v vrednosti 110 enot, ker
               dolgoletne izkušnje so, da na koncu vsi, ki dobijo odobritve, enostavno ne
               realizirajo projekta. V zadnjih letih je ta številka celo nekoliko narasla in temu
               prilagajamo razpise. Tako da ves čas tudi pazimo in preračunavamo, če bi kje na
               katerem od razpisov ostajal denar, da potem še kakšnega izpeljemo, ker ta denar, ki
               je na voljo iz programa razvoja podeželja, želimo izkoristiti.</p>
               <p>Kar se tiče suše, delamo tako, kot smo obljubili. Letos smo imeli ponovno razpis.
               Moram reči, da se tudi neki novi namakalni sistemi sedaj v Sloveniji gradijo.</p>
               <p>Ekološka reja. Ja, pri ekološki reji, moram reči, bil sem v soboto v Velenju. Velenje
               omenjam zato, ker je tam v bližini zadruga, ki je postala neke vrste skorajda pionir
               na organizaciji ekološke prireje živali, zlasti goveda. Ima tudi dogovor z eno od
               slovenskih klavnic, ki je morala iti v poseben sistem certificiranja, da je dobila
               tudi pravico, da je ekološko okolje. Kolikor sem se pogovarjal z njimi, jim prodaja
               uspešno napreduje. Imajo tudi prve resne pogovore, da bi to postal izvozni produkt.
               Povedali so mi, da kmetje, ki z njimi sodelujejo, lahko živino prodajo kot ekološko,
               to pomeni, po višji ceni. Je pa to tudi neke vrste navodilo kmetijam, ko se
               preusmerjajo. Kmetija se mora z nekom vnaprej dogovoriti, kdo bo odkupoval. Ker iti v
               ekološko preusmeritev brez tega, da se zagotovi ekološki trg, je pa nevarno za
               kmetijo, ker po treh letih ni več prehodnega obdobja in država ni tista, ki lahko to
               odkupuje. Imamo pa posamezne zadruge, ki se začenjajo v to smer specializirati. In to
               je dobro, ker to je potem dobičkonosna dejavnost tako za kmetijo, pa želim, da tudi
               za zadrugo in ostale, ki sodelujejo. In tisti, ki želijo potem tudi imeti na
               razpolago tovrstne prehranske proizvode, jih tudi imajo.</p>
               <p>Kakšno bo poročilo naslednje leto. Glede na današnjo razpravo bo še nekoliko
               obširnejše, če sem to dobro razumel. Potrudili se bomo, da bo bolj jasno narejen tudi
               povzetek. V tem trenutku, če se kaj bistvenega ne zgodi, pa če bo vreme kolikor
               toliko stabilno, bodo zato, ker bo narava to omogočila, številke boljše kot letos.
               Trenutni podatki, mi jih vidimo samo statistično, kažejo rast. Povedal sem, recimo,
               da glavna  kmetijska
               proizvodnja v Sloveniji je surovo mleko. Proizvodnja surovega mleka narašča. Tisto,
               kar mene tudi veseli, da zadnje mesece narašča tudi odkup s strani slovenskih
               mlekarn, torej ne samo izvoz, tudi odkup s strani slovenskih mlekarn. Tisto, kar je
               pa zanimivo, proizvodnja se segmentira. V Sloveniji narašča proizvodnja konzumnega
               mleka, ponovno, kar je dobro. Narašča proizvodnja mleka v prahu, kar ni dobro.
               Narašča proizvodnja sirov, kar je dobro. Manjša pa se proizvodnja fermentiranih
               proizvodov, kar pa ni dobro. Vendar, ravno včeraj, ko smo bili skupaj s slovenskimi
               trgovci, je bilo eno prvih vprašanj, ali se povečuje prodaja tujih fermentiranih
               proizvodov, pa so povedali, da cele blagovne skupine se izjemno krčijo, ker pač
               potrošnik več ne sega po njih. Očitno vedno manj potrošnik verjame v te bakterije, od
               katerih naj bi bila neka korist. Enostavno posamezni segmenti prodaje se krčijo.
               Zakaj sem opozoril na fermentirane izdelke – zato, ker fermentirani izdelki so tisti,
               ker je dosti velika dodana vrednost v mlečni proizvodnji in v večini primerov so to
               proizvodnje linije, ki prinašajo dobiček. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp35">

               <speaker>PREDSEDNICA IVA DIMIC:</speaker>

               <p>Hvala lepa.</p>
               <p>Imamo še krog treh prijavljenih razpravljavcev. Prvi je gospod Tomaž Lisec.</p>
            </sp>
            <sp xml:id="SDT7-OZKGIP-redna-1-2014-09-25.sp36">

               <speaker>TOMAŽ LISEC (PS SDS):</speaker>

               <p>Hvala, predsednica, za besedo. Spoštovani minister z ekipo, kolegice in kolegi!</p>
               <p>Včeraj smo na Komisiji za poslovnik rekli, da je poslovnik sveta knjiga delovanja
               Državnega zbora. Mislim pa, da je poročilo o stanju kmetijstva, živilstva, gozdarstva
               in ribištva za posamezno leto pa neka sveta knjiga Odbora za kmetijstvo, gozdarstvo
               in prehrano, ker lahko vidimo, kaj je za nazaj dobrega, kaj je slabega, pa morda tudi
               tisto, kar je slabo, vzamemo kot nek izziv, da bo v enem, dveh ali treh naslednjih
               letih tudi bolje.</p>
               <p>Dejstvo je, ko sem preletel pomembnejše teme znotraj tega poročila oziroma teh dveh
               poročil, da so številke zaskrbljujoče. Če samo preberemo že v uvodu: "Skupno število
               kmetijskih gospodarstev se je zmanjšalo za 3%." Stopnje samooskrbe skoraj pri vseh
               kmetijskih proizvodih so se zmanjšale. Obseg kmetijske proizvodnje se je zmanjšal za
               4% in tako naprej. Skratka, moram reči, da ko sem zadnjič na hearingu malo za šalo,
               pa tudi veliko zares rekel, da sta dve stalnici v letu 2008 v kmetijstvu, to so
               naravne nesreče in Dejan Židan. In se mi zdi, da je to poročilo o stanju kmetijstva,
               ki ne govori samo za leto 2013, ampak tudi za pretekla leta, tudi od leta 2000 dalje,
               te številke pri teh mojih besedah ne negirajo. In občutek imam, da bo leto 2014 še
               slabše. Kakšna bo vloga ministra oziroma kakšna je, bomo še videli. Ampak če vidimo,
               kakšna je vloga narave v letu 2014, lahko rečemo, da je katastrofalna. Vsi vemo, kaj
               je bilo zgodaj spomladi oziroma konec zime, žledolom, katastrofa verjetno premila
               beseda, kar se je zgodilo v slovenskih gozdovih. Poleti oziroma še ne dolgo nazaj
               poplave, tudi toča. Tudi v naši občini smo v enem tednu doživeli hudo neurje s točo,
               to je bilo v začetku tedna, na koncu tedna pa še hujše neurje s poplavami. Tako da
               vse to bo sigurno imelo na tak ali drugačen način vpliv na slovensko podeželje in na
               slovensko kmetijstvo. Veliko pa je odvisno, kot sem že rekel, od ministra, pa tudi od
               nas v tej dvorani, od vseh nas 90 v dvorani višje, ko bomo sprejemali preko
               zakonodaje odločitve o tem, kakšno kmetijsko politiko si želimo. Še vedno sem
               prepričan oziroma čedalje bolj prepričan, da vsaj to, kar smo počeli v letu 2012, pa
               tudi v letu 2013, da ne grem še bolj v zgodovino, smo nekatere velike napake naredili
               na področju kmetijstva ali pa so jih nekateri naredili. Določene napake pa smo
               preprečili. Že prej so kolegi rekli v uvodu, Zakon o vinu, Zakon o gozdovih,  Zakona o kmetijstvu,
               nesrečni Zakon o davku na nepremičnine. Vsi vemo kaj smo sprejeli in kaj smo
               naredili, da recimo davka na nepremičnine nismo uvedli. Skratka, tudi ti zakoni bodo
               poznali oziroma se že poznajo, tako pri poročilu o letu 2014 in verjetno bodo imeli
               še bolj katastrofalno posledico za poročilo v naslednjih letih. Jaz pozdravljam, da
               minister reče, da reče, gledam pozitivno na kmete, in da imamo ministra za
               kmetijstvo, ki to izjavi, ampak jaz upam, da bo te svoje besede tudi udejanjil preko
               zakonskih predlogov, preko podzakonskih vladnih uredb in pravilnikov, in da bodo te
               besede, v narekovaju, tudi meso postale.</p>
               <p>Danes nismo spregovorili o eni temu, kljub temu, da imamo 500 strani poročila. Kaj pa
               dejansko poleg naravnih nesreč in slabe zakonodaje in slabih ukrepov uničuje
               slovenskega kmeta. Birokracija. Vprašajte slovenskega kmeta kaj ga je najbolj strah.
               Spet kakšnega novega zakona ali podzakonskega akta, ki mu bo nekaj prepovedoval, če
               pa bo hotel nekaj pozitivnega oziroma nekaj dovoljenega, pa se bo srečal s kopico
               papirjev in bo tekel od kmetijsko svetovalne službe do posameznih lokalnih uradov do
               upravnih enot do občinskih služb do kakšnega dopisa na ministrstvu in v vsakem
               odgovoru bo dobil dva, za vprašanje bo dobil dva, na žalost, dva različna odgovora.
               In jaz, minister, predlagam, da prav v temu delu se mi zdi najlažje pa tudi
               najhitreje pa najbolj učinkovito, da daste veliko pozornost, da slovenskega kmeta, pa
               ne glede na to ali govorimo o majhnemu kmetu, ki se doma na pol hektarjev ukvarja s
               pridelavo polžev ali pa velikih vinogradnikih s 100 tisoč trsi ali z velikimi
               živinorejci ali malimi, skratka ne glede na njihovo velikost in teritorialno
               razdrobljenost, da lahko tem kmetom najlažje pomagamo tako, da v bistvu kot
               ministrstvo, pa tudi mi kot zakonodajna veja oblasti ne ubijemo kmeta, ampak ubijemo
               slovensko birokracijo.</p>
               <p>Izzivov pa je kar nekaj, da bodo te številke v poročilu za leto 2014 boljše.
               Katastrski dohodek. Vemo kaj smo naredili. Pristavili smo eno zelo negativno
               odločitev in se bomo z njo še enkrat spopadli, kaj želimo in kako želimo pobirati
               katastrski dohodek. Davek na nepremičnine. Še vedno nek kostanj v žerjavici, ki ga bo
               nekdo moral pobrati in upam, minister, da boste v tem mandatu imeli podobne besede in
               pa tudi dejanje, kot ste jih imeli, mislim da v letu 2011, ko ste rekli, da je bil
               davek na nepremičnine tragedija za slovensko kmetijstvo. koncesije v gozdovih. Poleg
               žledolomov v letu 2013, vemo kdaj potečejo koncesije v gozdovih. Sedanje stanje, vsak
               kar sem si sam prebral, na straneh 132 v drugem delu tega poročila, gozdarstvo
               oziroma lesno predelovalna industrija, vsi vemo, idealna prihodnost slovenskega
               kmetijstva in podeželja, izraba pa na žalost dokaj katastrofalna.</p>
               <p>Sam sem se precej pozanimal oziroma prebral nekatere teme oziroma izdelke, ki me
               predvsem zanimajo zaradi področja iz katerega prehajam. To sta krompir, grozdje in
               vino, pa zaradi nekih davnih izkušenj tudi problematika hmeljarjenja.</p>
               <p>Na področju krompirja lahko dva stavka. Poraba krompirja v Sloveniji je večja od
               pridelave. Ko preberemo celoten ta uvod, vidimo, tudi krompir je na velikih možnosti
               v Sloveniji, pa vem, da je bila še večja možnost razvoja področja krompirja v
               Sloveniji pred približno desetimi leti s tako imenovanim semenskim krompirjem, ampak
               smo zaradi takšnih in drugačnih, tudi birokratskih neumnosti vsem tistim kmetom, ki
               so želeli namesti ene njive posaditi deset njih ali pa še več, krompirja, naredili
               medvedjo uslugo, ki so se pol leta ukvarjali z ministrstvom ne pa s pridelavo
               krompirja. Skratka, krompir po mojem mnenju poleg enih izmed tistih, ki so bolj
               specialnih živil, govorili smo o  polžih, veliko je debate o industrijski konoplji, krompir
               glede na slovensko razgiban teren, mislim da je ena priložnost, ki ji moramo dati več
               spodbude in večjo možnost razvoja.</p>
               <p>Glede grozdja in vina. Morda zadeve niti niso tako katastrofalne, vsaj kakor izhaja
               iz tega poročila, ampak verjemite, v teh zadnjih štirinajstih dneh se z <stage>/
               nerazumljivo/</stage> manjšimi pa tudi večjimi vinogradniki pogovarjam na terenu, kaj
               pričakujejo od letošnje letine, pa najprej rečejo: "Joj, samo ne govorite o letošnji
               pridelavi grozdja in vina, kajti letina bo katastrofalna, mnogo kje tudi do 50%
               slabša kot v letu 2013". Pa že tukaj vidimo kako se na področju grozdja in vina
               zadeve poslabšujejo. Že v poročilu piše, zmanjševanje števila gospodarstva s
               pridelavo grozdja in povečanje povprečne površine vinogradov v obdelavi kmetijskih
               gospodarstev. Majhni vinogradniki bodo, hočemo, nočemo, priznati, propadli. Tisti
               ljubiteljski vinogradniki, jaz pravim, to so tisti, ki imajo približno do tisoč
               trsov, se letos, vsaj vsaki četrti je rekel, resno razmišljam, da se bom s tem nehal
               ukvarjati. Vsak šesti pa sigurno reče, niti pod razno ne bom se več ukvarjal z
               vinogradništvom ali malo zaradi EMŠA, malo zaradi slabe kmetijske politike, zaradi
               naravnih nesreč, pa verjetno se z lahkoto najde še kakšen razlog, zakaj se bodo
               nehali ukvarjati s to, jaz verjamem, lepo gospodarsko oziroma kmetijsko panogo. Ampak
               jaz vsakemu odgovarjam, da očitno je neka težnja tega ministra oziroma tega vodstva
               Ministrstva za kmetijstvo, da pridobijo veliki kmetje ali pa vinogradniki, mali so pa
               pač neka kolateralna škoda slovenskega kmetijstva. Tako, da jaz upam, da ko bomo
               naslednjič govorili o deležih, o izboljšavah, da bomo govorili čim prej v teh letih
               in verjemite, v letu 2014, ko bomo imeli poročilo pred nami, upam, da prej kot jeseni
               drugo leto, bodo te številke katastrofalne. Skratka, spoštovani minister, da ne bom
               predolg, naravne nesreče bodo verjetno še večjo vlogo imele na slovenskega kmeta in
               slovensko kmetijstvo in jaz upam, da z vašo novo ekipo, da boste, glede na to, da ste
               se znebili okoljskega dela ministrstva, dali en spodbuden hiter tempo, kajti če se
               bodo poročila, bom rekel, od leta 2000 kakor kažejo, pa še predvsem v zadnjih treh,
               štirih letih, če se bodo te številke ponavljale oziroma šle tako dol kot izhaja iz
               zadnjih poročil, bomo imeli morda res, da debelejša poročila o stanju kmetijstva,
               živilstva, gozdarstva in ribištvo v posameznem letu, ampak tudi številke bodo šle pa
               v popolno v napačno smer. Tako, da jaz na žalost ne pričakujem nič dobrega za
               slovenskega kmeta. Minister, kot sem pa rekel, v prvi vrsti pričakujem, da pripeljete
               v državni zbor ukrepe oziroma zakone, ki bodo ubili slovensko birokracijo, ampak to
               na žalost imamo slabe izkušnje. Če že naredimo kakšen zakon, kjer kakšno
               administracijo oziroma birokracijo zmanjšamo, pa potem pripeljete čez druga vrata
               preko vladnih uredb dva ali tri pravilnike, ki pa to slovensko birokracijo
               razraščajo. Moje mnenje je o državnih uradnikih, pa res nič nočem biti slabšalen, več
               dela imajo, manj razmišljanja in neumnosti.</p>
               <p>Torej spoštovani minister, čim več dajte delati vašim uradnikom, manj bodo
               razmišljali o raznih neumnih ukrepih, ki so na dolgi rok na žalost usmerjeni proti
               slovenskemu kmetu in kmetijstvu. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp37">

               <speaker>PREDSEDNICA IVA DIMIC:</speaker>

               <p>Hvala gospodu Liscu.</p>
               <p>K besedi se je prijavil tudi gospod Simon Zajc. Izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp38">

               <speaker>SIMON ZAJC (PS SMC):</speaker>

               <p>Hvala za besedo.</p>
               <p>Glede poročila. Meni se seveda zdi tudi dobrodošlo, da bomo dobili en povzetek, ampak
               povzetek je lahko varljiv, ker v povzetku je potem toliko več enih povprečij in enih
               procentov,  ker mi se
               moramo tu vprašati zakaj je povprečna velikost kmetije narastla. Ali je zaradi tega,
               ker se je res povečala … mislim, ker so kmetije toliko povečale ali zato, ker so male
               pač ugasnile. Enako velja pri količini fitofarmacevtskih sredstev. Ali je to zaradi
               tega, ker je res manj škodljivo ali zaradi tega, ker je manj kmetov, ki bi škropili.
               Pozdravljam to, da lahko pogledam tudi potem številke v tisočih koliko je zares več
               recimo ekoloških kmetij, ki spet ali se je procent povečal zaradi tega, ker jih je
               toliko več ali ker je pač nasplošno manj kmetij.</p>
               <p>Da bom pa čisto kratek bi pa za zaključek, da bo naslednje leto poročilo še malo
               daljše. Pogrešam v delu samopreskrbe, da ne omenjamo začetka samopreskrbe, se pravi
               ne vemo v kakšnem procentu smo mi v samopreskrbi glede semen. Je pač ena majhna
               tabelca, mogoče sem jo zgrešil kaj več, ena majhna tabelca kaže, da se semenarstvo
               popravlja spet po enem padcu. Ne vemo pa v kakšni meri smo samozadostni kar se tiče
               semen kar je po mojem mnenju pomembna stvar, da zmanjšamo odvisnost od tujih
               korporacij kar se tiče semenarstva. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp39">

               <speaker>PREDSEDNICA IVA DIMIC:</speaker>

               <p>Hvala lepa.</p>
               <p>In še k besedi se je prijavil gospod Franc Laj. Izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp40">

               <speaker>FRANC LAJ (PS SMC):</speaker>

               <p>Hvala za besedo gospa predsednica. Spoštovani minister, spoštovani kolegice in
               kolegi!</p>
               <p>Kar se tiče poročila bom povedal tole. Da poročilo je v redu. Transparentno je
               marsikaj iz njega razvidno kar tudi slika kmetijstva in tudi celotne panoge. Da bi
               bili podatki boljši in bolj spodbudni v naslednjem obdobju, mogoče je že to celo
               prepozno za 2014 ampak za bodoče bi pa predlagal, da se večja pozornost posveti tudi
               obvladovanju tržnih in podnebnih tveganj, ker smatram, da trenutno je slovenski kmet
               najbolj ga ogrožajo te nestabilne tržne razmere in pa seveda ob poplav in suš, se
               pravi negativni učinki podnebnih sprememb.</p>
               <p>Kar se pa tiče samooskrbe z ekološkimi produkti pa lahko iz svojih lastnih izkušenj
               iz terena povem naslednje. Da če bo se spremenila miselnost in pristop pridelovalcev
               in seveda spodbude ministrstva bodo peljale v to smer, da se bodo podpirale
               kooperative, potem vidim svetlo prihodnost tudi za ekološko predelavo, ker drugače je
               nemogoče, ker posamezniki so tako majhni, da tudi pri zelenih javnih naročilih pri
               zavodih, javnih zavodih niso zanesljivi in vemo, javni zavodi, kot recimo šole,
               vrtci, bolnišnice in tako dalje, morajo imeti sigurno za seboj eno sigurno oskrbo, se
               pravi, da če se naslonijo na te dobavitelje, da jim morajo tudi zagotoviti te
               izdelke. Kar se pa tiče tržnih tveganj pri integriranju oziroma konvencionalni
               pridelavi pa smatram, da je zelo pomembno, da se v bodoče dajo boljše oziroma bolj
               večje spodbude za pridobitev oziroma izgradnjo tehnološke infrastrukture, kot so
               sušilnice, potem skladiščni prostori za žitarice in tako dalje. Pa vam povem zakaj.
               Zaradi tega, da bi se s tem izognili tistim nenadnim tržnim nihanjem predvsem zaradi
               uvoza pridelkov iz tujine. Zgodi se to, da v momentu, ko pride do žetve, padajo cene
               in tisti, kateri ni pripravljen z  lastno infrastrukturo, se pravi s temi, kar sem naštel, je
               izpostavljen tako močnim tveganjem, padcem cen, katere niti cene ne zagotavljajo
               lastne pridelovalne cene pridelovalcev. Se pravi, če bodo ukrepi usmerjeni v to smer,
               v obvladovanje teh tveganj, ki sem jih naštel. Mislim, da bodo podatki lahko
               neprimerno boljši v naslednjem poročilu oziroma v naslednjih poročilih, kot v
               pričujočem za 2014. Hvala za odgovore.</p>
            </sp>
            <sp xml:id="SDT7-OZKGIP-redna-1-2014-09-25.sp41">

               <speaker>PREDSEDNICA IVA DIMIC:</speaker>

               <p>Hvala gospod Laj. Imamo še eno prijavljeno, pa bi jo dali v ta sklop, gospa Vojka
               Šergan izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp42">

               <speaker>VOJKA ŠERGAN (PS SMC):</speaker>

               <p>Lep pozdrav spoštovana gospa predsednica, spoštovan gospod minister, in vsi kolegi in
               kolegice. Glede na to, da ste se v razpravah dotaknili tudi razvoja 2014-2020 bi se
               tu v tem dotaknila razvoja tega PRP-ja 2014-2020, in sicer ukrepa programa Lider, ki
               je eden izmed ukrepov, ki se bo tudi v naslednjem obdobju nekako izvajal, pa bi imela
               samo vprašanje. Kar se tega ukrepa Lider, ki ga potem izvajajo lokalne akcijske
               skupine v Sloveniji, ki jih je 33, temu ukrepu naj bi se v naslednjem obdobju
               pridružila tudi sredstva iz kohezijskih skladov, in sicer naj bi bil to CLLD. To je
               lokalni razvoj, ki ga vodi skupnost. In ta del naj bi upravljalo Ministrstvo za
               gospodarstvo. Zanima me, ali boste nekako poskušali vplivati in urediti ali
               kakorkoli, da bi se ta sredstva tudi v naslednjem obdobju pridružila sredstvom Lider,
               da bi lahko LASI tudi s tem del sredstev razpolagali, ker mislim, da je to pomemben
               segment razvoja podeželja tudi za naslednje obdobje, in pa tudi, bom rekla, razvoja
               kmetijstva, kot tudi mikro malih podjetij in sploh pridelave hrane in novih delovnih
               mest, kot ste tudi sami imenovali. Se pravi, ali se boste zavzemali, da se bodo ta
               sredstva nekako združila in se tudi na ta način, če že mogoče veste. Ker se pa nekako
               zelo mudi, ker se tudi mora odgovor dati v Bruselj, so me opozorili iz terena.
               Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp43">

               <speaker>PREDSEDNICA IVA DIMIC:</speaker>

               <p>Hvala tudi vam. Gospod minister, beseda je vaša. Najlepša hvala. V začetku bi morali
               iti skozi podatke, ker lepota podatkov je, da ko so napisani, da držijo. Na žalost
               leta 2008 ni bilo leto, ko so se začele naravne nesreče. To se dogaja že ves čas.
               Zadnjih 11 let smo imeli, recimo, pet ali šest suš, da ne govorimo o poplavah. Mogoče
               bo gospoda poslanca tudi zanimalo, čeprav to rad poudarja, 2008 ni povezano z mojo
               politiko. Če se boste mogoče spomnili, po podatkih, boste ugotovili, da je to bil maj
               leta 2010. Še enkrat ponovim, maj 2010, ker tako radi poudarjate številko 2008. Moram
               reči, da po enem letu dela se je po dolgem času zgodilo, torej, jaz sem vstopil v
               kmetijstvo v politiko kot minister leta 2010 in verjamem, da vam podatki ne bodo
               všeč. Po dolgih letih vpadanja je bilo leto 2011 uspešno leto za kmetijstvo. Potem pa
               me več ni bilo kot ministra in potem sem se vrnil, in jaz bom vse naredil, da bo tudi
               leto 2014 takšno. Bi vam pa rad dve ali tri številke prebral, če želite. Če pogledamo
               bruto dodano vrednost v kmetijstvu, kar je pomembno, leta 2010 je bila 409 milijonov
               evrov, leta 2011 pa 477 milijonov evrov. Če pogledamo ta način uspešnosti, ki jo mi
               ugotavljamo preko faktorskega dohodka je bila leta 2010 408, leta 2011 470, potem pa
               ponovno padla. Če pogledamo vrednost kmetijske proizvodnje milijarda 100, leta 2011
               milijarda 235. Tudi ostale podatke bi lahko bral.  Verjetno vsi, ki tukaj sedimo, pa vsaj tisti, ki več
               razmišljamo o kmetijstvu vemo, da je kmetijska politika kot titanik, ukrepi se vrsto
               let vodijo in potem tudi rezultati tisti pravi se vidijo čez vrsto let. Bistveno pa
               na to vplivajo naravne nesreče. Letošnje leto, če ne bi bilo tega, kar je sedaj bi
               bili podatki res dobri. To, kar se dogaja, bodo podatke poslabšali, še vedno obstaja
               možnost, da bodo pomembno boljše ali vsaj tako kot lansko leto, če se ne bo to slabo
               vreme nadaljevalo, med tem, ko drugi ukrepi pa potekajo. Pri administriranju imamo
               opravka z dvema politikama, na katero eno ne moremo vplivati, to so usmeritve takšne
               ali drugačne, ki jih dobimo iz Evropske unije, nekatere prave akte moramo neposredno
               prepisati, nekatere moramo tudi uporabljati na način, da dobimo odobritev s strani
               Evropske unije. To recimo je program razvoja podeželja, je zelo zapleten, res je zelo
               zapleten, ampak po drugi strani prinaša milijardo sto. In lepota programa podeželja
               je to, da ni obvezen, vsak sam se odloči ali vstopi v njega ali ne vstopi, ampak če
               pa vstopi pa pride do zelo zapletene kmetijske politike, to je resnica, to je
               splošno. O tem dosti govorimo na ravni kmetijskih ministrov, pa potem, čeprav se
               bojimo govoriti, ker kadarkoli se odločimo, da bomo dodatno zmanjšali administrativna
               bremena, je potem rezultat pogosto napačen. Tudi nova kmetijska politika, ker je bil
               eden pomembnih ciljev, da se bo zmanjšala administrativna obremenitev je po izračunih
               nemške države prinese 15 % več administrativnih bremen. Razen izjeme in ta izjeme so
               kmetije, ki se odmaknejo. To je ta tretjina kmetij, ki bo sedaj šla, vsaj upam, da bo
               šla v shemo za male kmetije, to so tiste kmetije, ki bodo vzele recimo do 1250
               neposrednih plačil na leto. Te kmetije lahko v Sloveniji do tretjine, lahko tudi več
               in potem te kmetije na nek način ne bodo imele opravka z državo 6 oziroma 7 let,
               ampak to bo poenostavitev za njih.</p>
               <p>Zdaj pa tista pravila, ki pa so v domeni slovenske politike. moram reči, da v
               prejšnjem mandatu smo začeli to odpravljati. Bili smo fokusirani v prvem koraku na
               okoljski del, zato, ker je bilo zelo dosti velikih obremenitev na okoljskem delu,
               zlasti kar se tiče Zakona o vodah in Zakona o ohranjanju narave. Tam so nekatera
               pomembna bremena odpravljena. Sedaj pa poteka oziroma bo potekalo čiščenje
               zakonodaje, ki ureja kmetijstvo, živinorejo, prehrano in je slovenska zakonodaja. V
               kolikor se le da, bomo skušali izbrisati tiste določbe ali so na ravni pravilnikov,
               uredb ali tudi zakonov, ki postanejo, ki so administrativno breme, ki je samo sebi
               namen.</p>
               <p>Kar se tiče obdavčitev v kmetijstvu. Katastrski dohodek je bil soglasno, tudi na
               mojo, našo, skupno pobudo je bil zakon zaustavljen, čeprav na koncu je potrebno
               povedati, če bi zakon, v bistvu zakon je na koncu prinesel celo nekaj in to je, da je
               celo manj pobranega KD-ja, kakor je bilo pred tem. In razen, mislim, da na dveh ali
               treh segmentih bi večina sektorjev že plačala manj. Sam zakon v katastrskem dohodku
               je postal sporen tudi zaradi nekaterih drugih stvari in to je v bistvu, da so se
               uporabljali statistični podatki na ta način, da se je delala celo regionalizacija
               Slovenije. Torej, da je ena vrsta proizvodnje nekje v Sloveniji bila povsem drugače
               obdavčena kot istovrstna proizvodnja drugje v Sloveniji na podlagi statističnih
               podatkov. In to mislim, da je napačno. To je bil eden od pomembnih razlogov, da smo
               dali vse skupaj v preverbo strokovni skupini in ta strokovna skupina dejansko je
               predlagala, da v bistvu pripravimo nov model obdavčitve. Ali bo to skupna obdavčitev,
               kakršna je značilna recimo za eno od sosednjih držav ali bo to v bistvu pavšalizem
               preko katastrskega dohodka ali se bo kako drugače imenoval. To je v bistvu tako
               narediti, da bo za kmetijo in kmetijstvo najbolj enostaven in da ne bo prinašal
               dodatne obremenitve. Kar se tiče davka na nepremičnine, sem povedal 100 krat, pa bom
               še 101. Vi verjetno poznate, da sem se res boril, da bi bilo kmetijstvo izvzeto kot
               panoga posebnega družbenega pomena, to mi ni uspelo. So pa bile postavke bistveno
               zmanjšane. Tako, da v bistvu bi bil neto efekt, ki še vedno, vsak evro, ki gre iz
               kmetijstva je odveč, ampak je bil neto efekt v bistvu takrat 10 milijonov. To je bilo
               potem, omogočilo je kmetijsko ministrstvo, da so do konca potekala pogajanja med
               predstavniki kmetijstva in finančnega ministrstva.  Na zadnji seji, ko se je zakon sprejemal smo še tri
               dodatne stvari, ki nam jih je kmetijski sektor sporočil, da prosijo, da izpogajamo,
               smo uspeli izpogajati. Zakona sedaj ni, v pogodbi pa piše približno takole: Zakon se
               bo pripravil, ne piše da se bo uvedel, se bo pripravil zato, ker nepremičninski davek
               v osnovi ga imajo vse ostale države in pri nas bi združeval tri zakone, tri davke, ki
               so drugače, ki se izvajajo. Mora pa imeti neka načela. Prvič, da gre za izvorni davek
               lokalne skupnosti, to je prvo načelo in drugo načelo, da ne prinese dodatne
               obremenitve, tako za ljudi, kakor za gospodarske subjekte, kakor za karkoli drugega.
               To je bilo dogovorjeno v koalicijskih pogajanjih.</p>
               <p>Koncesije v gozdovih, so se zviševale zadnja leta. Se spominjam, da v preteklosti so
               bile 5 evrov na kubik, prišle so do 14 evrov na kubik. Vi tudi poznate kako je
               koalicijska pogodba na tej točki sestavljena, poznate tudi tisto, kar je meni
               pomembno. Jaz bi si želel, da na tem področju ne bi imeli ponovno slovenskega
               unikuma, ampak da vzamemo podoben model, ki je bodisi v Avstriji ali na Bavarskem ali
               v kateri drugi zvezni deželi v Nemčiji ali na Finskem, to so zelo dobri primeri
               praks. Bilo je kar nekaj vprašanj takrat v razpravi, eno od vprašanj je bilo, da je
               treba paziti, da pa tisto za kar so koncesije tudi namenjene in to je nekatera
               plačila, ki se še morajo izvršiti zaradi zakona o denacionalizaciji, da se izvršijo,
               to je jasno, ker to je zakonska obveza, tisto, kar je treba dokončati je treba
               dokončati, potem pa v bistvu še nekaj kar smo pa <stage>/ nerazumljivo/</stage> kako narediti
               dodatno polo<stage>(?)</stage> za gorsko-hribovske kmetije in o tem smo se pogovarjali z lastniki
               gozdov in tudi zakon, ki ni bil sprejet, ki ni šel niti na vlado, je bila že takrat
               noter rešitev, da se pa da v bistvu delo za gorsko-hribovske kmetije mimo teh
               splošnih razpisov in podobno, kar omogoča da kmetija svoje znanje, svojo tehnologijo,
               stroje in delovno moč, z njo dodatno zasluži v državnih gozdovih. In to je, moram
               reči, ena usmeritev, ki jo je podprlo tudi Združenje zveze lastnikov slovenskih
               gozdov, torej ki predstavljajo tudi kmetije, ki se ukvarjajo z gozdarstvom.</p>
               <p>Jaz o uradnikih imam boljše mnenje, uradniki so podobno kot vsi ostali ljudje,
               nekateri so izjemno dobri, nekateri so povprečni, nekateri so tudi takšni, da bi si
               človek želel, da bi mogoče kakšen drugi izziv v življenju poiskali, jih pa nikoli ne
               bom žalil. Slovensko uradništvo se še razvija, slovensko uradništvo je relativno
               mlado. Na področju kmetijstva je tudi slovensko uradništvo omogočilo, da smo
               pripeljali v Slovenijo milijardo 200 starega programa razvoja podeželja in ga tudi
               uspešno koristimo, da smo v Slovenijo pripeljali 144 milijonov neposrednih plačil na
               leto in jih uspešno koristimo. Slovensko uradništvo je tudi to omogočilo, da na
               področju kmetijstva nimamo nekih zelo odprtih zadev med Slovenijo in Evropsko unijo,
               kar na nekaterih drugih segmentih so in tisto, kar si jaz želim, da bi slovensko
               uradništvo tudi vedelo, da je tudi zaščiteno. Ker, moj občutek včasih pa je, da
               slovensko uradništvo, zato, ker se tako zelo boji narediti napake, včasih dela
               premalo, ker se boji narediti napake. Je v slovenskem uradništvu je predvsem potrebno
               povedati, delajte dosti, imate pa tudi pravico včasih do napake, ki jo je treba
               popraviti. Ker vsak, ki dela, se bo tudi kdaj pa kdaj zmotil.</p>
               <p>Kar se tiče semenarstva. Tu na splošno velja, da imamo neko nesorazmerje v dosedanjih
               ukrepih, da se je relativno dosti denarja dajalo v živinorejsko proizvodnjo in da se
               je dajalo pomembno manj denarja v rastlinsko, vključno v semenarsko. To bi bilo
               seveda najlažje odpraviti takrat ko je v državi prisotna rast. Ker potem, ne pa
               takrat, ko se vse krči. Vendar, kljub vsemu je prišlo do povišanja nekaterih postavk,
               recimo kot je žlahtnjenje rastlin, kljub vsemu da je država v fazi krčenja proračunov
               in to usmeritev bomo nadaljevali naprej, ker se zavedamo, da avtohtone sorte pa
               sorte, ki so na konkretne geografske in klimatske razmere prilagojene, niso več samo
               neka prednost, so tudi že varnost.</p>
               <p>Kar se zelenih javnih naročil tiče, podobno opažamo kakor vi gospoda poslanec. Težava
               tukaj postaja skupna prodaja v osnovi, ker mi smo imeli do zdaj v Sloveniji mislim,
               da 10 regionalnih konferenc,  zadnjo bomo imeli sedaj, ker je namreč prišlo do spremembe pravnega
               reda in javni zavodi, ki imajo nakupno moč 140 milijonov evrov surovin za hrane in
               hrano, tudi vedno bolj želijo kupovati lokalni izvor. Torej hrano in surovine <stage>/
               nerazumljivo/</stage> lokalnega izvora. Sprememba zakonodaje to omogoča. In potem zakaj smo
               se odločili, da organiziramo regionalne konference? Ker potem damo za isto okroglo
               mizo javne zavode in na drugi strani tiste, ki bodisi proizvajajo ali pa organizirajo
               proizvodnjo. Na takšnih okroglih mizah je kar prišlo že do nekih neposrednih
               poslovnih dogovorov, o tem sem obveščen. Moram pa reči, da pa sedaj beležimo še neki
               novi primer, ki pa upam, da se bo razširil po celi Sloveniji in to je, da tudi kakšen
               župan opazi, da v bistvu občina, ki ima dosti javnih zavodov, recimo ki ima sedež v
               tej občini, da če občinska administracija prevzame naročila, torej da imajo
               specializiranega človeka, ki obvlada javna naročila, da potem dosti lažje potem s
               skupnimi naročili v javne zavode ali so šole, vrtci, domovi za upokojence potem preko
               skupnega naročila preko občin oziroma da se da to lažje izpeljati. In to je še ena od
               teh pomožnih metod s katerim povečamo delež lokalne hrane v zavodih.</p>
               <p>Kar se tiče tehnološke infrastrukture se pa strinjam. Obdobje … pred nami je obdobje
               bolj ciljnih ukrepov. Ciljni ukrepi so pa tisti, da se bolj vlaga tja kjer je v tem
               trenutku že vidno, da so ozka grla. Ozka grla v tem trenutku ko opazujemo Slovenijo
               so, prvič, sortiranje in potem ostali centri, ki omogočajo združevanje neke
               proizvodnje in plasiranje naprej, pa katerokoli vrsto proizvodnje gledamo in to se pa
               da slediti in se bo sledilo preko razpisov.</p>
               <p>Bi pa še enkrat rad povedal nekaj. Država ustvarja pogoje. Tisto kar pomeni, da mi
               ustvarjamo, pomeni da ustvarjamo, zagotovimo denar iz evropskih in sofinanciranje,
               ker vedo slovensko tudi iz slovenskega proračuna, da pripravimo tovrstne razpise, da
               pravočasno opozorimo deležnike, da se pripravljajo in da pri tej pripravi upoštevamo
               tudi njihove usmeritve, kar v končni fazi delamo za neko konkretno gospodarstvo, neko
               konkretno kmetijstvo, neko konkretno obrtništvo, ki je v tej državi, vendar na koncu
               pa končno poslovno pobudo pa le morajo konkretni poslovni subjekti prevzeti.</p>
               <p>Zdaj pa še zadnje vprašanje. Lider. Resnično v bistvu pri liderju razmišljamo oziroma
               so že dogovorjeni združevanje skladov. Moram reči, da je področje kmetijstva denar za
               lider skoraj da podvojilo. Nam je to všeč zato, ker izhajamo iz tega, da lokalna
               skupnost najbolj ve kaj potrebuje, pomembno bolje ve kaj potrebuje. Pomembno bolje
               kot se to ve recimo iz pisarn, ki imajo sedež v Ljubljani. Sam tudi zagovarjam
               stališče, da bi bilo dobro, da imamo v naslednjem obdobju čim manj nekih strukturnih
               sprememb, ker strukturne spremembe nam povzročajo, da potem se ljudje ukvarjajo pol
               leta ali pa eno leto s tem kako se je struktura nečesa spremenila, posamezna
               koriščenja denarja, projektov in podobno pa enostavno takrat stojijo. In v to smer
               bodo šli tudi pogovori z ostalimi ministrstvi ampak tu je treba nekatere konkretne
               dogovore še doreči. Hvala gospa predsednica.</p>
            </sp>
            <sp xml:id="SDT7-OZKGIP-redna-1-2014-09-25.sp44">

               <speaker>PREDSEDNICA IVA DIMIC:</speaker>

               <p>Hvala tudi vam gospod minister.</p>
               <p>K besedi se je prijavil še enkrat v tej razpravi gospod Zvonko Lah. Izvolite.</p>
            </sp>
            <sp xml:id="SDT7-OZKGIP-redna-1-2014-09-25.sp45">

               <speaker>ZVONKO LAH (PS SDS):</speaker>

               <p>Hvala lepa še enkrat.</p>
               <p>Gospod minister, glede na to, da ste že bil kar nekaj let minister za kmetijstvo in
               to kar se je dogajalo v preteklem mandatu res da bo ste z letom 2015 bistveno več
               sredstev namenili za mlade prevzemnike kmetij ampak povem vam, kolikor sem se jaz
               pogovarjal z nekaterimi, glede na politiko, ki je bila do sedaj, glede davka na
               nepremičnine, ki je grozil v začetku zelo visok, potem se je stvar nekako znižala,
               glede na katastrski dohodek, obračun katerega bi bistveno vplival predvsem na mlade
               družine in na vse na podeželju, da nimajo nekega zaupanja, da bi šli mladi v prevzem
               kmetije, vse kar se je pripravljalo pa ni bilo uveljavljeno. Glede na to, da davek
                   na katastrski
               dohodek ni odmišljen, ampak bo na novo nekako umišljen, glede na to, da davek na
               nepremičnine, nihče ne zagotavlja, da ne bo na kmetijska zemljišča in na kmetijske
               objekte. Kmetijstvo oziroma kmetje kot vsa gospodarstva rabijo, preden gredo v neko
               investicijo, v nekaj novega, neko stabilno poslovno okolje. In to, kar se je dogajalo
               pretekla leta, in to nekaj preteklih let, ni spodbudno za te mlade, ki so na začetku
               neke poslovne kariere ali pa nekega življenjskega obdobja, ko praktično stavijo na
               vse. Prej ste omenili, da razmišljate, da bi šli v obdavčevanje tako, kot imajo
               sosednje države, recimo, Avstrija. Mene zanima, ali razmišljate v tej smeri, da se
               določi neko davčno vrednost kmetije in na osnovi tega potem vrsta operacij pelje na
               osnovi te davčne vrednosti, tako možnost subvencij, kreditiranja in obdavčevanja, kot
               imajo v Avstriji. Vemo, da je poslovanje kmetij v Avstriji, predvsem manjših, glede
               pavšalov, bistveno bolj enostavno, kot je pri nas. In naši mladi, ko imajo ogromno
               idej in vidijo poslovne priložnosti, so takoj, ko pogledajo predpise, zavrti oziroma
               se ustavijo. Tudi nov program operativnega razvoja podeželja, če hočemo črpati, bi
               morali imeti že sedaj jasno politiko in projekti bi se morali že sedaj pripravljati,
               če bo razpis v letu 2015, ne vem, nekje sredi leta. Ne moreš tega čez noč. Ko se
               pogovarjamo s kmeti, ki mejijo na Avstrijo in poznajo tam politiko, je pri njih
               bistveno bolj stvar enostavna, kot je pri nas. Pri nas je zelo, zelo zapletena. Tudi
               jaz poznam veliko dobrih uradnikov, ki imajo prenizko plačo in veliko naredijo. Ampak
               tisti, ki veliko delajo, se bojijo, da bodo naredili eno napako, pa bo že po njih,
               ker je pač taka politika. Tako da res ti mladi, ki nimajo kam več v službo, pa imajo
               zemljo doma, se nekako ne morejo odločiti, ali nimajo pravega suporta glede
               svetovalne službe ali se bojijo, da je ta kmetijska politika oziroma ravno
               obdavčevanje in obremenitve tako odvisne od dnevne politike, kakršna pač je v
               Sloveniji, da brez tega, nekega stabilnega okolja, jih je težko prepričati, da bi
               nekaj zastavili, ker poti potem nazaj ni več. To, kar je bilo s tema dvema davkoma,
               je pogrom za slovensko kmetijstvo. Pa je bilo to leto nazaj, ne več. In moje mnenje
               je, da bila vaša politika glede tega, da ste bili podpredsednik Vlade, predsednik
               Odbora za gospodarstvo pri Vladi, če se ne motim, preveč mlačna do teh kmetov. Poleg
               tega pa so mnenja, glede na to, da smo predvsem živinorejski, da imajo kmetje 80%
               živinoreje, in povprečje na kmetijo 6,9 GVŽ, da se politiko predvsem vodi za tiste,
               ki imajo 30, 40 GVŽ, ne pa v povprečju tam do 10 GVŽ. Za tiste, ki imajo 20, 30
               hektarjev, ne pa 6, 7 hektarjev, kar je povprečje. In to ne vodi. Vsaj kolikor
               svetovalno službo jaz poznam, se ukvarjajo, vem, velika večina ali pa 80, 90% s temi
               večjimi kmeti, s temi malimi kmeti, kjer pa opuščajo kmetovanje, se pa bolj malo.
                   To smo tudi že na
               zbornici govorili o tem i da bi bilo treba to politiko spremeniti. S tem pavšalom,
               kot ste rekli, za male kmetije bo mogoče rešeno, ampak ljudi je treba osvestiti.
               Treba je pač te priložnosti ali pa te možnosti čim prej jim povedati, pokazati.
               Mislim, da se na terenu premalo dela na tem. Ko se enkrat kmetijska zemlja zaraste,
               je težko nazaj povrniti jo v aktivno. In tu bi bilo treba po moje več narediti, ravno
               zaradi tega, ker imamo dve tretjini kmetijskih zemljišč na območju z omejenimi
               dejavniki. In temu dajemo premalo pozornosti in politika je premlačna oziroma niste
               dovolj močni v Vladi, ali se pa Vlada ne zaveda pomembnosti samooskrbe s hrano.</p>
            </sp>
            <sp xml:id="SDT7-OZKGIP-redna-1-2014-09-25.sp46">

               <speaker>PREDSEDNICA IVA DIMIC:</speaker>

               <p>Hvala lepa.</p>
               <p>Gospod minister, imate besedo.</p>
            </sp>
            <sp xml:id="SDT7-OZKGIP-redna-1-2014-09-25.sp47">

               <speaker>MAG. DEJAN ŽIDAN:</speaker>

               <p>Hvala za vprašanja.</p>
               <p>Moram reči, da ne samo kot minister, ministrstvo tako deluje, da ko se pogovarja z
               Vlado, se pred tem zelo uskladi s sektorjem in stališča sektorja zastopa. Tudi pri
               davku na nepremičnine, moram povedati, ker je dobro, da veste, potem, ko so drugi
               sektorji, recimo obrtništvo in ostali, videli, kakšen prostor za pogajanja kmetijstvu
               smo naredili in kako se je potem končni izkupiček postavil, so tudi glasno povedali,
               da bi želeli, da so del Ministrstva za kmetijstvo, gozdarstvo in prehrano. Se pa z
               vami strinjam, da za vsako gospodarsko dejavnost, pa tu ni kmetijstvo nekaj
               posebnega, je izrazito potrebno stabilno davčno okolje in zakonodajno okolje. Namreč,
               sam sem se tudi pogovarjal, ne samo s kmeti in kmetijstvom, pač pa tudi z nekimi
               drugimi investitorji, ki želijo investirati v Sloveniji. In je zanimivo, kaj pravijo.
               Ne pravijo, da so davki previsoki, ker generalno gledano, v Sloveniji je skupna
               davčna stopnja po Eurostatu nižja, kot je povprečje Evropske unije, ko se vse štiri
               skupine davkov pogleda. Ampak tisto, kar jih straši, je nestabilno davčno okolje, kar
               naprej se neki davki spreminjajo. Zato je tako zelo jasna zaveza nove koalicije, da
               ne bo zviševanja davkov. To je koalicijska zaveza tudi zato, ker na ta način želimo
               tudi na tej točki investitorjem povedati, kar se tega tiče, ste varni. Pravijo še
               nekaj, in to je, da v bistvu v Sloveniji odreagiramo, ko pride do česarkoli, pogosto
               na način, "nujno je treba spremeniti zakon". In se potem zakoni kar naprej
               spreminjajo in s tem povzročamo pa tudi nestabilno pravno okolje. Upam, da sem zelo
               jasno povedal, da tisto, kar se tiče pristojnosti Ministrstva za kmetijstvo,
               gozdarstvo in prehrano, ne napovedujemo nekih velikih reform. Mi napovedujemo dobro
               implementacijo nove kmetijske politike, ki je delno tudi gozdarska, tudi ribiška,
               tudi za to smo pristojni, in tokrat čiščenje zakonov, uredb in ostalih pravnih aktov.
               Čiščenje na ta način, da bomo dosegli soglasje z deležniki, da bomo iz zakonodaje
               skušali v največji možni meri odstraniti vse tisto, kar je nepotrebno ali preveliko
               administriranje.</p>
               <p>Kar se tiče tega, ali kmetijstvo, obrtništvo in industrija vedo, kaj se bo dogajalo
               naslednje leto. Moram reči, da celo pogajali smo se skupaj na nekaterih točkah v
               Bruslju. Tudi ves čas znotraj Slovenije potekajo intenzivni pogovori s predstavniki
               in deležniki s tega področja, tako ali gre za mlade kmete ali gre za kmetijstvo ali
               gre za zbornico, sindikat in podobno. Tako da na tej ravni je informacij zadosti.
               Tudi ko smo sprejemali oziroma razvijali program razvoja podeželja, smo imeli kar
               veliko različnih konferenc po različnih koncih Slovenije. Tako da tudi od tam so
               prišle nekatere informacije. Jasno mi pa sedaj je, da ko je pa prišlo do zaključka,
               ko pa so nekje končne odločitve že znane, je pa treba krog informiranja zavrteti še
               enkrat. Najlažje pa mi pridemo do kmetic in kmetov preko kmetijske svetovalne službe.
               To nalogo je država že enkrat imela in ta naloga je bila prisotna leta 2006, 2007.
               Bila je zelo obremenjujoča za kmetijsko svetovalno službo, ampak imeli smo srečo, da
               smo jo v tej obliki imeli.  Tudi zdaj bo ta naloga zlasti obremenjujoča za kmetijsko svetovalno
               službo. Bi pa rad povedal, da za ministrstvo so vsi ti pri kmetiji pomembni, ali so
               majhne ali srednje ali velike. Je pa res, to pa so tudi moja spoznanja, da v bistvu
               različni tipi kmetij, službe, ki so na voljo, različno koristijo. Ker pogosto pa je
               le tako, da je treba priti vprašati za nasvet, potrebno je priti vprašati za nasvet.
               In jaz mislim, da vsaj v večini primerov so odzivi na delovanje kmetijsko svetovalne
               službe ugodni, ampak treba je priti po nasvet. In če pogledate katalog izobraževanj,
               ki se vrtijo v imenu države, ker država to financira, to državni proračun financira v
               veliki meri, nekaj tudi samoplačniških, ki se vršijo zlasti takrat, ko je kmetijskih
               opravil manj. Dejansko se vrši zelo pomemben izobraževalni proces. Vendar prav tudi
               tam je podobno, pride tisti, ki želi. In bomo naredili napor, da bomo še bolj
               obveščali kmetijstvo, da je pa tokrat res potrebno, da pridobijo nove informacije,
               ker sistem se spreminja in jaz verjamem, da bodo s strani služb, ki za to tudi dobijo
               plačilo, da bodo te informacije kvalitetne.</p>
               <p>Ja, to še. Seveda ministrstvo ni pristojno za davčno politiko, je pa zainteresirano
               za davčno politiko od katere je odvisno kmetijstvo, gozdarstvo, prehrana in ribištvo,
               zato smo aktivni potem kot neke vrste pogajalci tudi, odpiramo poti nevladnim
               organizacijam, s katerimi mi sodelujemo. Jaz sem se tudi odločil, da ker imamo zdaj
               časa do konca leta 2016, to je zdaj to prehodno obdobje, kar se tiče KD-ja, da bomo v
               neki skupini skupaj pogledali modele, ki se pogosto reče, da so tisti idealni, in ni
               to samo avstrijski, še nekateri drugi so, in težava teh modelov je, da se pogosto
               potem ko se nam o njih govori, povedo samo nekatere prednosti, ki se zaznajo. Ti
               modeli pa imajo tudi nekatere svoje skrivnosti, ki pa so daljše od tega da so
               prednosti. Tako, da zelo odprto pogledamo te modele, tudi zato da ne bo potem kakšne
               napačne odločitve, da bomo rekli, bomo prevzeli model po tisti državi, ker kmetijstvo
               ne more doživeti novih bremen. Ima samo velike naloge, da poveča stopnjo samooskrbe
               in to je pač usmeritev.</p>
               <p>Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp48">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Ker smo izčrpali seznam razpravljavcev, želi še kdo besedo. Ne. Zaključujem to točko
               dnevnega reda. Mogoče želi kdo predlagati tudi kakšen sklep tega odbora glede
               poročila. Tudi ne želi.</p>
               <p>Zato zaključujem s to točko dnevnega reda.</p>
               <p>Prehajamo na <title>4. TOČKO DNEVNEGA REDA</title>, to so <title>VPRAŠANJA IN POBUDE ČLANOV ODBORA.</title>
               </p>
               <p>K obravnavi te točke sem vabila Ministrstvo za kmetijstvo in okolje.</p>
               <p>Preden dam besedo članicam in članom odbora, vas želim seznaniti s predlogom, da bi
               odbor organiziral terensko sejo odbora, na kateri bi se seznanili s potekom sanacije
               žledoloma in napovedanimi ukrepi Ministrstva za kmetijstvo, gozdarstvo in prehrano na
               področju sofinanciranja sanacije iz naslova ukrepov iz naslova programa razvoja
               podeželja za obdobje 2014-2020. Seja bi bila v sredo, 8. oktobra 2014. Odhod izpred
               Državnega zbora ob 13. uri, potekala pa bi na območju Postojne in Pivke. Želi kdo
               razpravljati o tem predlogu? Ne želi. Potem bi prešli na glasovanje, če se strinjate,
               s to terensko sejo odbora. In začenjam glasovanje. Glasujemo in glasovanje poteka.
               Zaključujem glasovanje.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklica terenske seje sprejet.</p>
               <p>O sklicu seje boste pisno obveščeni.</p>
               <p>Želi kdo zastaviti vprašanje ali podati tudi pobudo?</p>
               <p>Ja, gospod Laj, izvolite, beseda je vaša.</p>
            </sp>
            <sp xml:id="SDT7-OZKGIP-redna-1-2014-09-25.sp49">

               <speaker>FRANC LAJ (PS SMC):</speaker>

               <p>Hvala za besedo.</p>
               <p>Ja, preživeli smo žledolom, preživeli smo suše, zdaj pa je žitnica Slovenije
               prizadeta in zelo močno prizadeta od poplav.  Mene zanima če ima Ministrstvo za kmetijstvo,
               gozdarstvo in prehrano izdelano kakšno stališče do reševanja in sanacije nastalih
               škod. Če ja, bi prosil, da bi potem odbor seznanili, če pa ne, pa pričakujem, da bi,
               da bo naj to čim prej. To bilo prvo vprašanje ali lahko celo pobuda.</p>
               <p>Naslednje vprašanje oziroma pobuda je pa naslednja. Nekako sem prišel do tega
               zaključka, da bi bilo pametno proučiti možnost oblikovanja ene vrste medresorske
               projektne skupine in sicer za namen, da bi ta projektna skupina pripravila sistemske
               ukrepe za zagotavljanje poplavne varnosti in nadzor nad njihovim izvajanjem. Zakaj
               predlagam, kot medresorska po sestavi, zaradi tega ker smatram, prizadeto je
               kmetijstvo, ukrepi so močno odvisni od razpoložljivih financ, od proračuna in seveda
               kot ministrstvo okolje in prostor, ki ima marsikaj zdaj v svojih rokah, od
               upravljanja z vodami, vodotoki in tako dalje.</p>
               <p>Tretja pobuda z moje strani se prav tako nekako sistemsko veže na te negativne učinke
               podnebnih sprememb, je pa ta, kot sem tudi že pri, v prejšnji točki omenil, in sicer
               da bi bilo treba čim prej zasnovati sistem za obvladovanja tveganj v kmetijstvu. Pred
               časom smo imeli sejo Odbora za finance in tam je bilo tudi podano poročilo Agencije
               za nadzor zavarovalništva in je bilo jasno razvidno naslednje. Zavarovalnice so na
               nek način ugotovile zelo visok riziko pri zavarovanju v kmetijstvu oziroma kmetijske
               proizvodnje, kar pomeni, da nekatere zavarovalnice so se celo tega odrekle, nekatere
               pa normalno katere so vzele tovrstna zavarovanja, so dvignili tudi cene svojih
               storitev. To se pravi, da se je na ta način dodatno obremenilo kmetijstvo, in če
               izhajam iz tega, da bodo vsi, da bodo vse bolj pogostejši tovrstni negativni vplivi,
               pomeni da kmetijstvo pričakuje dodatno breme zaradi stroškov zavarovanj. Ali je to
               sposobno prenesti ali ne, se na terenu kaže naslednje, da se marsikatera kmetija
               rajši odloči, da ne bo zavarovala, ampak to lahko pomeni konec družinskim kmetijam,
               ki so manjše, in da utrpijo škodo na letni ravni, pomeni, da bodo potrebovali ali
               kredite, da se poberejo iz te situacije, ali pa enostavno opustijo dejavnost. Zato
               smatram, da bi morali čim prej posvetiti zelo veliko pozornost pri oziroma za
               snovanje sistema teh ukrepov.</p>
               <p>Potem pa še naslednje bi še predlagal in sicer glede na škode, ki se ocenjujejo v
               Pomurju zaradi poplav različno od 5 pa 10 milijonov evrov ali pa celo več, te ocene
               so trenutne, bi predlagal, gospa predsednica, ko opravimo sejo  v Postojni in Pivki, da opravimo sejo
               tudi v Žitnici. Natančno lokacijo bi se pa potem dogovorili.</p>
               <p>Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp50">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Preden dam besedo ministru, naj samo povem, da en del vaših pobud, ki ste jih podali
               glede projektne skupine za poplave, da je to stvar Vlade, tako da mi… <stage>/ oglašanje v
               dvorani/</stage> pobudo, ja. Ali so to vsa vprašanja ali še kdo želi?</p>
               <p>Ja, izvolite, gospa Tomić.</p>
            </sp>
            <sp xml:id="SDT7-OZKGIP-redna-1-2014-09-25.sp51">

               <speaker>VIOLETA TOMIĆ (PS ZL):</speaker>

               <p>Hvala za besedo.</p>
               <p>Kratka bom. 4. 10. je svetovni dan živali, dajem pobudo ministru naj pozove
               veterinarje, da bi tisti dan mogoče brezplačno opravljali kastracije in
               sterilizacije.</p>
               <p>Hvala lepa.</p>
            </sp>
            <sp xml:id="SDT7-OZKGIP-redna-1-2014-09-25.sp52">

               <speaker>PREDSEDNICA IVA DIMIC:</speaker>

               <p>Hvala tudi vam za pobudo.</p>
               <p>Minister, želite besedo? Imate, seveda.</p>
            </sp>
            <sp xml:id="SDT7-OZKGIP-redna-1-2014-09-25.sp53">

               <speaker>MAG. DEJAN ŽIDAN:</speaker>

               <p>Lahko, spoštovana predsednica?</p>
               <p>Želim vas informirati, da tudi danes smo obravnavali poplave tudi na vladi. Pristojni
               minister, to je minister za obrambo, je predstavil aktivnosti, ki potekajo. Poznate,
               da se je čakala ocena, da potem direktor Uprave za varovanje in reševanje izda sklep
               o popisu. Nam je pomembno, in mi smo to kot ministrstvo potem tudi predlagali, da je
               vključen v popis škode tudi sektor kmetijstvo, zlasti "živa proizvodnja", torej
               zelena proizvodnja, čeprav v bistvu se težko tu pričakuje neka neposredna pomoč,
               ampak to potem pomaga, da preko tega državnega sistema Ajde se lažje uveljavljajo
               nekateri odpustki pri plačevanju nekaterih prispevkov. Tudi nekatere občine so
               prosile za neko intervencijsko pomoč, da lahko nekatere nujne stvari izpeljejo. Na
               podlagi tega bo ministrstvo, ki je odgovorno, to je Ministrstvo za obrambo
               nadaljevalo in verjamem, da tudi potem bo dobilo iz državnega proračuna denar in
               seveda interventno pomoč da nekatere nujne ukrepe občine izpeljejo.</p>
               <p>Na področju kmetijstva bi rad povedal, sam sem tri dni preživel na terenu. Dobili smo
               tudi formalne pobude, dobili smo formalne pobude s strani Sindikata kmetov Slovenije,
               s strani Kmetijsko gozdarske zbornice Slovenije, kjer je gospod predsednik podpisan
               in njihove območne enote iz Murske Sobote. Kar celo paleto ukrepov predlagajo. Mi smo
               na ministrstvu že imeli operativni sestanek, kjer smo šli skozi posamezne ukrepe.
               Lahko rečem, da večina predlaganih ukrepov je takšnih, da jih lahko tudi izpeljemo in
               predvidevam, da se bomo o teh ukrepih pogovarjali tudi v petek na upravnem odboru
               zbornice in bomo prilagodili tako izvajanje kmetijske politike kot nekatere druge,
               vključno z nekaterimi akontacijami do kmetij, ki so doživele največjo škodo.</p>
               <p>Ukrepi za poplavno varnost. To v vsakem primeru tudi jaz podpiram medsektorski
               pristop, zato, ker ko gledamo te ukrepe, gledamo v osnovi finančna sredstva, ker
               poplavna varnost je čisto sorazmerna z vložkom in ko gledamo finančna sredstva
               gledamo kohezijo okoljsko iz katere se lahko del poplavne varnosti, v tem trenutku
               potekata dva velika projekta v Sloveniji, največji je poplavna varnost Savinje, to je
               projekt, ki ima mislim, da 40 milijonov evrov, Dravinje čez 20 milijonov, in Drave,
               nekaj čez 20 milijonov. In treba je pripraviti in dogovoriti projekte, ki se iz nove
               kohezije, ki je zdaj v bistvu že tukaj, bodo financirali. Drugo je financiranje iz
               vodnega sklada. Tu je ves čas ta težava, da je vodni sklad delno angažiran pri
               nekaterih elektrarnah na Savi, ampak to je zakon, ki ste ga vi poslanke in poslanci
               sprejeli, vodni sklad ima kapaciteto letno 40 milijonov, plus-minus 5 milijonov. Jaz
               tudi osebno mislim, da je pomemben del teh sredstev treba usmeriti v tem trenutku A –
               v investicije v vodno infrastrukturo, ne vodovodno, samo vodno infrastrukturo in v
               vzdrževanje. Letos je bilo iz tega sklada za osnovno vzdrževanje namenjeno mislim, da
               7,4 ali 7,6 milijonov evrov, ko je prišlo do žledoloma in do nekaterih tveganj, da bo
               prišlo zato, ker je vejevje in nekatere druge stvari, ki so prisotne v vodotokih, se
               je dodatno zagotovilo še 7 milijonov, tako da je bilo v ta dela namenjeno nekaj čez
               14 milijonov evrov, strokovnjaki pa pravijo, da samo vzdrževanje bi država,  če bi hotela, da sistem
               deluje, da bi bilo potrebno samo za vzdrževanja namenjati 20 do 24 milijonov evrov
               letno. Bi pa rad tudi takoj vnaprej povedal. Tudi dobro vzdrževanje pomeni, da ne bo
               poplav. Če pogledamo, kako so letos poplave razporejene. Mimogrede mi smo dali tudi
               narediti sliko Pomurja, tako da se vidijo točni razlogi, kje in zakaj je prišlo do
               poplav. Če samo pogledamo sosednjo Štajersko, ki je znana po tem, kako vzdržuje
               vodotoke in je bilo v nekem trenutku 8 tisoč hektarjev pod vodo. Enostavno v nekem
               trenutku narave ne moreš premagati. Lahko pa se prilagodiš in marsikatero
               arhitekturno napako v okolju tudi odpraviš. Tako, da sam tudi podpiram to skupino.
               Bomo pa tudi to ugotovili, da je ko združimo vse tri vire, da je še vedno denarja
               premalo in da bo potrebno iti po investicijski denar na Evropsko investicijsko banko,
               tukaj se govori o več sto milijonih. In, ko bomo več sto milijonov investirali, bo
               poplavna varnost bo izboljšanja, niti približno ne bo 100 %.</p>
               <p>Trenutna ocena je, če bi investirali 600 milijonov evrov v poplavno varnost, bi se
               poplavna ogroženost zmanjšala, ampak tako, da ne bi bilo povprečno škod na leto 100
               do 150 milijonov, ampak pol manj. Od tukaj naprej so pa investicije še bistveno
               dražje. Samo, da vidim. Kar se tiče zavarovanja in tveganj. Delno ISO financira
               Ministrstvo za kmetijstvo. Izkušnje niso dobre, ko smo analizirali stanje za nazaj,
               imam občutek, da to kar v bistvu mi financiramo konča pač pri zavarovalnicah, ker je
               to približno kot pri nekaterih drugih ukrepih, kjer se država pojavi, potem tisti,
               zanimivo, da državna zavarovalnice potem spremenijo tarife. Tako, da v bistvu ta del
               ne pomaga kmetijstvu, ampak je dodaten denar za nekaj drugega. Zato, da naredimo
               mogoče več konkurence. Ministrstvo je seznanjeno s svobodami tako Kmetijsko gozdarske
               zbornice, kakor zadružnega sistema, da se pripeljejo v Slovenijo nove zavarovalnice,
               tudi, če je potrebno opraviti kakšen pogovor, smo mi na razpolago. Dejstvo pa je, da
               do sedaj pogovori niso bili uspešni zato, ker specializirane zavarovalnice, ko
               pogledajo Slovenijo rečejo, to je premajhna država, da bi tukaj razvili mrežo. Ampak
               v tem trenutku se je treba truditi naprej, ker ta tveganja bo treba zavarovati.</p>
               <p>Kar se pa tiče v Pomurju pa ni stvar odbora. Kar se pa tiče pobude od gospe poslanke,
               to pobudo sprejemam. Mi bomo preko, predlagam takole, mi bomo Veterinarsko zbornico
               Slovenije obvestili o vaši pobudi, jo podprli in predlagali, da svoji članom, ki so
               člani, obvezni člani Veterinarske zbornice Slovenije na dan živali priporoča, da
               opravijo nekatera dela za živali ali brezplačno ali pa cenejšo, kakršnokoli, ampak da
               naredijo en korak tudi za dobrobit živali. Hvala.</p>
            </sp>
            <sp xml:id="SDT7-OZKGIP-redna-1-2014-09-25.sp54">

               <speaker>PREDSEDNICA IVA DIMIC:</speaker>

               <p>Hvala ministru. Če samo dopolnim, da imamo navadno v spomladanskem in jesenskem delu
               terenske seje, da terenske seje niso ravno vsak mesec. Če ni več vprašanj, potem
               zaključujem to današnjo še zadnjo točko dnevnega reda. In s tem današnjo sejo
               odbora.</p>
               <p>Zahvaljujem se vam za udeležbo in za razpravo. Hvala. <stage type="time">Seja je bila zaključena
                  25. septembra 2014 ob 16.28.</stage>
               </p>
            </sp>
         </div>
      </body>
   </text>
</TEI>