<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-Skupna-2016-05-27_1">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT7-Skupna-2016-05-27_1.OZG">60B731FBD97CE445C1257FB20028C61B</idno>
               <idno type="custom"
                     subtype="session"
                     corresp="#SDT7-Skupna-2016-05-27_1.OZZEU">3D6B8D5EC22F6E78C1257FB500201933</idno>
               <idno type="custom" subtype="day" corresp="#SDT7-Skupna-2016-05-27_1.OZG">0DF1B867E2651038C1257FD90028C2C0</idno>
               <idno type="custom"
                     subtype="day"
                     corresp="#SDT7-Skupna-2016-05-27_1.OZZEU">F1C1784D0464A08DC1257FD90028C6DD</idno>
               <idno type="URI" corresp="#SDT7-Skupna-2016-05-27_1.OZG">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=0DF1B867E2651038C1257FD90028C2C0</idno>
               <idno type="URI" corresp="#SDT7-Skupna-2016-05-27_1.OZZEU">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=F1C1784D0464A08DC1257FD90028C6DD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2016-05-27_1.OZG" n="1">
               <name>javna predstavitev mnenj</name>
               <date when="2016-05-27"/>
            </setting>
            <setting who="#SDT7-Skupna-2016-05-27_1.OZZEU" n="2">
               <name>javna predstavitev mnenj</name>
               <date when="2016-05-27"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2016-05-27_1.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2016-05-27_1.OZG">
                        <orgName key="OZG">Odbor za gospodarstvo</orgName>
                     </org>
                     <org xml:id="SDT7-Skupna-2016-05-27_1.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="title">in ODBOR ZA ZADEVE EVROPSKE UNIJE</stage>
            <stage type="title">Javna predstavitev mnenj o Čezatlantskem partnerstvu na področju trgovine in naložb med EU in ZDA</stage>
            <stage type="date">(27. maj 2016)</stage>
            <stage type="chairman">Javno predstavitev sta vodila Andreja Potočnik, predsednica Odbora za
            gospodarstvo in Kamal Izidor Shaker, predsednik Odbora za zadeve EU.</stage>
            <stage type="time">Javna predstavitev se je začela ob 10.05. </stage>
            <stage type="mag"/>


            <sp xml:id="SDT7-Skupna-2016-05-27_1.sp1">

               <speaker>PREDSEDNICA ANDREJA POTOČNIK:</speaker>

               <p>Spoštovane gospe in gospodje, kolegice in kolegi, dragi udeleženci! Začenjam javno
               predstavitev mnenj o Čezatlantskem partnerstvu na področju trgovine in naložb med
               Evropsko unijo in ZDA <stage>(TTIP)</stage>. Odbor za gospodarstvo in Odbor za zadeve Evropske unije
               sta odločitev za organizacijo javne predstavitve mnenj sprejela na skupni seji dne
               12. 5. 2016. Pozdravljam vse prisotne udeleženke in udeležence javne predstavitve
               mnenj, zlasti pa: predstavnika Evropske komisije, gospoda Hidda Houbena, prisotne
               predstavnike Vlade in vse goste, ki ste se odzvali na vabilo. S predsednikom Odbora
               za zadeve Evropske unije sva se dogovorila, da bom današnjo javno predstavitev mnenj
               vodila jaz, predsednik Odbora za zadeve Evropske unije pa bo predstavitev sovodil
               oziroma me bo potrebi tudi nadomeščal. Besedo predajam predsedniku Odbora za zadeve
               Evropske unije, gospodu Kamalu Izidorju Shakerju.</p>
            </sp>
            <sp xml:id="SDT7-Skupna-2016-05-27_1.sp2">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala, spoštovana predsednica. Prav lepo pozdravljeni vsi skupaj tudi v
               mojem imenu in imenu Odbora za zadeve Evropske unije na tej javni predstavitvi mnenj,
               katere namen je pridobiti mnenja in stališča strokovne in širše javnosti glede stanja
               pogajanj ter vsebine Čezatlantskega partnerstva na področju trgovine in naložb med EU
               in ZDA, ki bodo služila kot podlaga za delo obeh odborov. Upam in verjamem, da bo
               današnja debata doprinesla k razumevanju, pa tudi k izboljšanju pogledov na omenjeni
               sporazum. Želim pa si, da bi bila današnja debata konstruktivna in vsebinsko bogata.
               Skratka, še enkrat prav lepo pozdravljeni vsi skupaj! Zdaj pa besedo predajam
               predsedujoči, gospe Andreji Potočnik.</p>
            </sp>
            <sp xml:id="SDT7-Skupna-2016-05-27_1.sp3">

               <speaker>PREDSEDNICA ANDREJA POTOČNIK:</speaker>

               <p>Dovolite, da vas obvestim še o nekaterih tehničnih podrobnostih. Uvodno predstavitev
               o Čezatlantskem partnerstvu na področju trgovine in naložb med EU in ZDA bo podal
               predstavnik Evropske komisije, in sicer namestnik glavnega pogajalca Evropske
               komisije za pogajanja o sporazumu, gospod Hiddo Houben, sledili mu bodo predstavniki
               Vlade. Uvodnemu delu bo sledila razprava, vprašanja in komentarji udeleženk in
               udeležencev. Obveščam vas tudi, da se javna predstavitev mnenj snema, magnetogram
               javne predstavitve mnenj pa bo v nekaj dneh objavljen na spletnih straneh Državnega
               zbora. Vse, ki bi radi razpravljali, prosim, da izpolnijo prijavnico k razpravi, ki
               jo imate pred seboj na klopeh oziroma ob začetku dvorane, ter mi jo oddate, tako da
               bom lahko vsako napovedano razpravljavko oziroma razpravljavca lahko tudi
               predstavila. Vse razpravljavce prosim, da svoje razprave omejijo na največ 5 minut.
               Nekaj razprav je bilo že najavljenih vnaprej, vendar tudi te razpravljavce prosim, da
               izpolnijo prijavnico in jo oddajo. Obveščam vas tudi, da so v avli pred dvorano na
               voljo tudi pisni prispevki razpravljavcev, ki smo jih prejeli pred predstavitvijo. Ob
               vhodu v dvorano pa so na voljo tudi slušalke za tiste, ki bi si želeli poslušati ali
               sodelovati v javni razpravi v angleškem jeziku.</p>
               <p>Prehajamo torej na uvodne predstavitve. K besedi vabim predstavnika Evropske
               komisije, in sicer namestnika pogajalca Evropske komisije za pogajanja o sporazumu,
               gospoda Hidda Houbena. Izvolite, imate besedo. Prosim, da se predstavite za
               govornico.</p>
            </sp>
            <sp xml:id="SDT7-Skupna-2016-05-27_1.sp4">

               <speaker>HIDDO HOUBEN:</speaker>

               <p>Hvala lepa. Hvala, gospa Potočnik. Hvala lepa, da ste me povabili. Danes sem prvič v
               Sloveniji in, žal, se jutri poroči moja nečakinja, tako da ne morem ostati do jutri
               in se nocoj vračam, ampak zagotovo se bom vrnil. <stage type="mag"/><stage>(nadaljevanje)</stage> Par stvari bi rad povedal, kar nima nobene zveze s
               TTIP. Ko je Slovenija postala članica EU leta 2004, sem si mislil, to je velik
               diplomatski dosežek te države. Ta država je prva vstopila skozi vrata, prej je bila
               del neke druge tvorbe, neke druge entitete. Sam že 25 let delam na projektu EU in rad
               bi vam čestital k temu dosežku. Mislim namreč, da je bil to velik politični dosežek,
               da ste že leta 2004 s prvim valom vstopili v EU.</p>
               <p>Naj povem par stvari o sebi. Po narodnosti sem Nizozemec, že 25 let se ukvarjam s
               trgovino Evropske unije, 5 let, do leta 2014, sem živel v Washingtonu, nato pa sem se
               vrnil in postal namestnik glavnega pogajalca za sporazum TTIP. Danes bi rad
               prisluhnil, če imate vprašanje, lahko so še tako strokovna, če jih bom le zmogel –
               namreč, sledil sem vsem področjem pogajanj -, bom z veseljem odgovoril na katerokoli
               vprašanje, ki bi ga utegnili imeti. Tako kot vsi v Bruslju se zavedamo, da so
               pogajanja z ZDA pogajanja, ki jih povsod po Evropi aktivno spremljajo. Nekateri deli
               družbe so kritični do teh pogajanj in prepričati moramo tudi tiste, ki so najbolj
               kritični v naši družbi, namreč, da gre za sporazum, ki ne bo izničil evropskih
               vrednot, ravni zaščite in da bo ta sporazum prinesel rast in delovna mesta v
               evropskem gospodarstvu. Zato je preglednost te razprave nekaj, kar želimo spodbuditi,
               in ravno zato sem danes tu.</p>
               <p>V osnovi bi rad povedal predvsem tri stvari v svojem prispevku. Najprej bi rad
               razložil, zakaj sploh TTIP, nekaj več bi povedal o preglednosti pogajanj, nato pa bi
               rad razložil tudi, česa ne počnemo v okviru TTIP, kajti kar nekaj besed je bilo
               slišati, da se bodo spremenile nekatere stvari, ki se dejansko ne bodo. Zato bi se
               rad dotaknil vseh teh treh področij in poskusil osvetliti to, kar počnemo skupaj z
               našimi ameriškimi partnerji. Potem pa, če imate vprašanja, bom rade volje poskusil
               odgovoriti.</p>
               <p>TTIP je za komisijo prednostna naloga. Predsednik komisije Jean-Claude Juncker je to
               tudi povedal, ko je nastopil svojo funkcijo lani. Razlog je ta, da želimo spodbuditi
               rast in delovna mesta po vsej Evropi. Liberalizacija trgovine namreč lahko pomaga
               ustvarjati bogastvo, delovna mesta, to pa naj ne bi vplivalo na naše fiskalno
               področje, kajti TTIP nima nobene obremenitve za našo zakladnico. In ravno zato gre
               predvsem za gospodarsko dejavnost. Neodvisne študije so pokazale, da bi TTIP lahko
               prinesel 120 milijard letno evropskemu gospodarstvu, to je polovica odstotka BDP.
               Morda boste rekli, pol odstotka ni veliko, ampak na to pravim, to je pol odstotka, ki
               bi ga dobili vsako leto, to ni enkraten znesek, ampak je to vsakoletni prihodek k
               našemu gospodarstvu. Seveda obstajajo razhajanja med državami članicami. Nekatera
               gospodarstva bodo od TTIP imela večjo korist. Slovenija je v spodnji polovici, vsaj
               kar zadeva količino koristi od sporazuma TTIP. Vendar pa moram povedati, imate zelo
               odprto gospodarstvo, 77 % vašega gospodarstva je vezanega na izvoz, na nekaterih
               področjih ste zelo konkurenčni, na področju farmacije, avtomobilske industrije,
               elektronike, zato boste tudi vi imeli koristi od tega, prav tako <stage type="mag"/><stage>(nadaljevanje)</stage> pa vem, da imate neto presežek v vaši
               trgovini z ZDA. Kaj torej želimo doseči. Želimo nadalje liberalizirati naše
               gospodarstvo in promovirati čim višje standarde. Zato je eden od nesporazumov o TTIP
               ta, da naj bi s tem zniževali standarde v Evropi ali v ZDA. Eno od izhodišč, ki smo
               jih imeli, je to, da bodo standardi zaščite po TTIP šli navzgor, v najslabšem primeru
               pa bodo standardi ostali na enaki ravni. Nobenega namena torej ni, ne na eni ne na
               drugi strani, da bi zniževali standarde zaščite. Včasih mislimo, da so standardi
               zaščite vedno višji v Evropi kot v ZDA. To velja za nekatera področja, drugod pa ne.
               Če, recimo, ameriškega bančnega regulatorja vprašate, ali so ameriške banke bolje
               kapitalizirane, boste gotovo dobili odgovor Američanov, da je njihov finančni sistem
               bolje pripravljen na zunanji šok kot evropski. To bi se utegnilo spremeniti, ampak če
               pogledate finančno stabilnost, to je nedvomno področje, kjer lahko priznamo, da je
               stopnja zaščite v ZDA višja. Prav tako so v 70. letih Američani bili prvi, ki so
               uvedli neosvinčen bencin, ki so se začeli ukvarjati z zaprtjem ozonske luknje,
               skratka, na mnogih področjih so bili Američani pred nami. So pa tudi področja, kjer
               je Evropa prevzela vodilno vlogo. Podnebne spremembe so verjetno najboljši primer.
               Namen TTIP pa je vsekakor spodbujati najboljše prakse med regulatorji, tako da bi
               evropski regulatorji sodelovali z ameriškimi, zato da bi izboljšali zaščito, ki jo
               zagotavljamo našim državljanom in našemu gospodarstvu.</p>
               <p>Še nekaj besed o preglednosti in TTIP. V Bruslju se seveda zavedamo občutkov
               javnosti, češ da se pogajanja vodijo v tajnosti. Rad bi pojasnil, kateri deli so
               javni in kateri niso. Celotno predlagano besedilo pogodbe je javno. Vsi deli, in če
               greste na spletno stran Evropske komisije in vtipkate TTIP, boste videli, da so vsi
               naši predlogi navedeni po poglavjih. Sta pa dva dela besedila, ki nista javna. In
               sicer, ameriško besedilo – namreč, Američani imajo drugačen pristop do mednarodnih
               trgovinskih pogajanj kot mi -, pred tremi tedni je to besedilo spravil v javnost
               Greenpeace, to je bilo ameriško besedilo, kajti evropsko je že javno. In če
               primerjate obe besedili, evropsko in ameriško, in če pogledate, v pravnem jeziku temu
               rečemo konsolidirano besedilo, potem lahko vidite, kje so razhajanja med evropskimi
               in ameriškimi stališči. Vendar pa tudi ameriška besedila niso tako zelo javna oziroma
               tajna, kajti v Čezatlantskem oziroma Čezpacifiškem sporazumu je to bilo objavljeno,
               to je zdaj v kongresu in kongres bo o tem glasoval; ne vem, ali se bo to zgodilo še v
               času te administracije ali prihodnje. Ampak vsakokrat velja, da ko se pogajanja
               zaključijo, ima javnost možnost izvajanja nadzora preko kongresa v ZDA in na naši
               strani v Evropskem parlamentu, ponekod tudi v nacionalnih parlamentih. Tako bo
               preglednost končnega izdelka vsekakor v celoti zagotovljena. Kar pa zadeva naše
               evropske predloge, so ti že ves čas na voljo na spletni strani v obliki, kot smo jo
               predložili našim ameriškim partnerjem. Če pogledate besedila, ki so pricurljala v
               javnost pred tremi tedni, <stage type="mag"/><stage>(nadaljevanje)</stage> vidite, da ni nobenih razhajanj med informacijami, ki jih
               je dajala Evropska komisija, Generalni direktorat za trgovino, in besedili, ki jih je
               Greenpeace spravil v javnost. En del je, ki ni javen, to pa je dostop do trga,
               namreč, tu so vpleteni komercialni interesi. In ko se začnemo pogajati o govedini, ki
               se bo uvažala v okviru TTIP, ali pa če se pogovarjamo o tarifah in kdaj bodo te
               odpravljene, potem je to vsekakor del komercialnih pogajanj, kjer imata obe strani
               interes, da se ohrani določena stopnja zaupnosti. Seveda pa, ko bodo pogajanja
               zaključena, bo celotno besedilo na voljo in bo tudi predmet javne razprave.</p>
               <p>V Bruslju se vsaka dva tedna sestajamo v Odboru za trgovinsko politiko, kjer sodeluje
               28 članic, tudi vaši predstavniki, in lahko vam zagotovim, da se posvetimo zelo
               podrobno razvoju dogodkov na področju pogajanj. Podobno velja tudi za naše
               predstavitve v Evropskem parlamentu oziroma predstavitve, ki jih imamo v Odboru za
               mednarodno trgovino. Skratka, želimo biti čim bolj transparentni. Res je, da so
               trgovinska pogajanja v preteklosti bila bolj tajna, zato ker smo želeli zaščititi
               posamezne panoge, jeklarstvo, tekstilno industrijo. Ampak v 21. stoletju je prišlo do
               spremembe in gre pri trgovinskih pogajanjih veliko bolj za to, kako zaščititi okolje,
               pravice potrošnikov, pravice delavcev. Zato se pri pogajanjih veliko bolj ukvarjamo z
               družbenimi vrednotami oziroma regulatornimi predpisi, vse to pa veliko bolj sodi v
               domeno javnosti. Očitno je torej, da je prišlo do pomembne razlike, v 20. stoletju je
               bilo veliko več zaščite delovnih mest, v 21. stoletju pa skušamo v sporazume vtkati
               naše vrednote in pristop, ki ga imamo v naših gospodarskih sistemih.</p>
               <p>Še 5 minut mi je ostalo. Rad bi razložil, česa TTIP ne bo dosegel, zato ker želim
               spodbuditi javno razpravo, ki temelji na dejstvih. Upam, da boste kot izvoljeni
               predstavniki tudi vi pomagali predstaviti pozitivne plati TTIP. Obenem pa je
               pomembno, da informiramo javnost tudi o tistih stvareh, ki enostavno ne držijo, da
               javnost poučimo o dejstvih, ki enostavno niso resnična. TTIP ne bo nikoli, ne zdaj ne
               v prihodnje, spodbuja privatizacije. V Združenem kraljestvu je zdravstveni sistem v
               celoti javen in širile so se govorice, da se bo to spremenilo. Slišali smo, da naj bi
               TTIP povzročil spremembo javnega zdravstva v Združenem kraljestvu. V sporazumu jasno
               piše, da v EU ne delamo nobene razlike med javnim in zasebnim, to je zapisano tudi v
               evropski ustavi, če smem tako reči, tako da TTIP tega ne bo spremenil.</p>
               <p>Slišal sem tudi, da se pri vas veliko pogovarjate o oskrbi z vodo. Kot suverena
               država boste imeli v celoti proste roke, da odločate o tem, ali bo to v javnih ali
               zasebnih rokah, ta trgovinski sporazum na to ne bo vplival v nobeni obliki. Tudi v
               prihodnje bo torej vsaka evropska država lahko spreminjala svoj model zagotavljanja
               določenih storitev in to bo lahko bodisi v zasebnih ali javnih rokah. <stage type="mag"/> <stage>(nadaljevanje)</stage> Na področju kmetijstva
               želim poudariti, da TTIP ne bo spreminjal načina kako spreminjamo gensko spremenjene
               organizme. To se ne bo spremenilo. Imamo pravno strukturo, tudi v Bruslju, za
               sprejemanje gensko spremenjenih organizmov. Ta struktura je zelo zapletena, za tiste
               od vas, ki je ne poznate in tega TTIP ne bo spremenil. TTIP torej ne bo vsiljeval
               uvoza ali gojenja gensko spremenjenih organizmov v državah članicah.</p>
               <p>Seveda, bo razprava v Evropi ostala, nekatere države bodo bolj kritične do tega, kot
               je Avstrija. Druge države - Španija, Portugalska so temu bolj naklonjene ampak TTIP
               ne bo spremenil našega pravnega okvirja. Podobno, TTIP ne bo spremenil naših
               predpisov glede govejega mesa, obdelanega s hormoni. Mi uvažamo govedino in sicer smo
               tisto, ki ni obdelana s hormoni, to se ne bo spremenilo s TTIP. Previdnostno načelo
               je tudi temeljna predpostavka evropske okoljske in drugih politik, tudi tega TTIP ne
               bo spreminjal in to se odraža tudi v našem pristopu skozi pogajanja.</p>
               <p>In ne nazadnje še zaščita naložb, v Evropi je bilo to zelo kontroverzno vprašanje.
               Tukaj gre za sistem reševanja sporov med vlagatelji in državami. Veliko smo se
               ukvarjali z obstoječimi sistemi za zaščito naložb, imeli smo javna posvetovanja in
               povsod po Evropi je bil odziv zelo velik. Močno smo spremenili naš pristop, ki ga
               zdaj predlagamo za zaščito naložb v okviru TTIP. Želimo, da bodo sodni postopki zelo
               podobni postopkom ki jih imamo za reševanje sporov v okviru trgovinske organizacije
               ali drugih organizacij, tako da bo ta postopek postal bolj podoben sodnemu, sodniki
               bodo imenovani s strani držav članic, podobno kot redni sodniki in upamo, da bomo s
               tem lahko odpravili kritike, ki jih je bilo veliko in ki so jih izražali tisti, ki so
               proti TTIP.</p>
               <p>Morda se sprašujete in s tem bom zaključil, kdaj se bodo pogajanja zaključila?
               Trgovinska pogajanja so zelo zapletena in trajajo kar nekaj časa. Zato je zelo
               pomembno, da to besedilo izpogajamo čim bolj natančno. Obstaja možnost, da bi
               zaključili pogajanja že s sedanjo ameriško administracijo in to je tudi naš namen,
               tako na evropski kot na ameriški strani, je pa to še toliko bolj pomembno zato, ker
               je to zelo pomembna tema. Namreč, globalizacija je zelo pomembna tema v predvolilni
               kampanji v ZDA, tako gospa Clinton kot gospod Trump sta glede ameriške trgovinske
               politike dala kar nekaj pomembnih izjav. Zato si želimo, da bi letos čim bolj
               napredovali s pogajanji, želimo si dobiti besedilo, ki bo čim bolj popolno. Želimo da
               bi ljudje videli kateri so naši cilji po posameznih poglavjih potem pa, če bo možno
               bomo pogajanja zaključili, če pa ne, potem upamo da bo to prva naloga za novo
               ameriško administracijo.</p>
               <p>Danes sem tukaj, skupaj s kakšnimi sto kolegi, sodelujem pri pogajanjih. Sem bolj
               generalist, ukvarjam se torej s splošnimi zadevami v vseh delih pogajanj in če imate
               kakšno vprašanje o katerem koli delu pogajanj, izvolite, vprašajte me ne glede na to
               koliko znanja imate, ali ste "za" ali ste "proti". Poskusite, vprašajte me in <stage type="mag"/> <stage>(nadaljevanje)</stage> poskusil vam bom dati čim
               več informacij. Prav tako lahko pošljete vprašanje tudi v pisni obliki in z veseljem
               vam bom odgovoril.</p>
               <p>Če smem zaključiti, kot javni uslužbenec sem zelo vesel, da sem v temu hramu
               demokracije, zdaj sem pa v vaših rokah, hvala lepa za vašo pozornost.</p>
            </sp>
            <sp xml:id="SDT7-Skupna-2016-05-27_1.sp5">

               <speaker>PREDSEDNICA ANDREJA POTOČNIK:</speaker>

               <p>Gospod Houben, najlepša hvala za vašo uvodno predstavitev. </p>
               <p>Besedo bi predala še preostalim predstavnikom vlade. Besedo predajam Ministrstvu za
               gospodarski razvoj in tehnologijo in sicer direktorici direktorata za turizem in
               internacionalizacijo na Ministrstvu za gospodarski razvoj in tehnologijo, gospe Evi
               Štravs Podlogar.</p>
            </sp>
            <sp xml:id="SDT7-Skupna-2016-05-27_1.sp6">

               <speaker>EVA ŠTRAVS PODLOGAR:</speaker>

               <p> Hvala lepa za besedo. Spoštovani gospod Houben, spoštovani evropski poslanci,
               spoštovani poslanci Državnega zbora in seveda vsi ostali gostje v tej dvorani. </p>
               <p>Dovolite mi, da v uvodu najprej iskreno opravičim našega ministra, gospoda
               Počivalška, ki je skupaj s predsednikom vlade na delovnem obisku v Luki Koper in
               Državnega sekretarja, gospoda Aleša Cantaruttija, ki se nam bo pridružil nekoliko
               kasneje, trenutno pa je vpet v obisk komisarke Bulčeve v Sloveniji. Zelo me veseli,
               da bo današnja javna predstavitev mnenj namenjena trgovinski politiki in enemu
               ključnih in obsežnih sporazumov, tako imenovanemu TTIP in bi se ob tem tudi rada
               zahvalila obema parlamentarnima odboroma Odboru za gospodarstvo in Odboru za zadeve
               EU da imamo danes to priložnost in da sta organizirala ta skupni dogodek.</p>
               <p>Pogajanja za TTIP sta zagotovo zelo visoko na agendi tako ministrstva kot seveda tudi
               Vlade Republike Slovenije. Veseli me, da je tako močno izražen interes širše
               javnosti, vseh deležnikov, podjetij, strokovne javnosti, glede na to kar potrjuje, da
               gre za izjemno pomembno vprašanje. In kljub temu, da imamo po eni strani že občutek,
               da vsi vemo vse o TTIP mi dovolite, da vseeno preletim slovensko vključenost oziroma
               pogajanja, vse od leta 2013 ko so se ta pogajanja odprla.</p>
               <p>Začela so se na podlagi delovne skupine na visoki ravni med EU iz ZDA, ki je
               ugotovila, da so carine med partnericami relativno nizke in mora zato sporazum za
               dosego pozitivnih učinkov, predvsem v čim večji meri odstraniti nepotrebne trgovinske
               ovire in poskušati prilagoditi standarde oziroma podpreti uporabo istih mednarodnih
               standardov, preko sodelovanja pa približati bodočo tehnično zakonodajo. Da ta ne bo
               več po nepotrebnem omejevala trgovine med EU in ZDA. Vse to pa pod pogojem, da
               spremembe ne bi zahtevale znižanje obstoječih standardov, na področju zaščite zdravja
               ljudi, živali, varnosti, dela in okolja. V luči tega je Slovenija podprla mandat za
               pogajanja Evropski komisiji.</p>
               <p>Trgovina med EU in ZDA predstavlja kar 30 % svetovne trgovine. Vsak dan se medsebojno
               trguje z blagom in storitvami v vrednosti 2 milijardi evrov kar poganja gospodarsko
               rast in zagotavlja milijone zaposlitev v obeh gospodarstvih. Poleg tega se obseg
               neposrednih investicij med EU in ZDA izraža v trilijonih evrih. Kot je že poudaril
               uvodoma gospod Houben je osnovni namen sporazuma olajšati trgovino, ki že poteka ter
               okrepiti vpliv EU in ZDA v svetovnem okviru, kjer oba izgubljata svoje poslovne
               deleže.</p>
               <p>Slovenija se na področju trgovinske politike tradicionalno uvršča med liberalne
               države in podpira odpiranje trgov ter prosto trgovino. Izvoz je za Slovenijo ključno
               gonilo rasti. Ob odločanju o mandatu je bil TTIP ocenjen kot priložnost za poglobitev
               trgovinskih odnosov ZDA ter na diverzifikacijo našega izvoza, ki je trenutno močno
               orientiran na trg Evropske unije, več kot 70 % našega izvoza je znotraj EU.</p>
               <p>Veliko smo v preteklih tednih govorili o transparentnosti in zato želim najprej
               poudariti kako potekajo pogajanja znotraj Slovenije in ministrstva, ne pogajanja
               ampak priprava gradiv. Ministrstvo za gospodarski razvoj in tehnologijo je k
               sporazumu pristopilo z vso resnostjo in odgovornostjo. Že ob obravnavi in
               usklajevanju pogajalskega mandata je znotraj ministrstva, Direktorat za
               internacionalizacijo in turizem <stage type="mag"/>
               <stage>(nadaljevanje)</stage> organiziral sestanke tako s predstavniki gospodarstva kot seveda z
               resorji na ostalih ministrstvih in treba je res poudariti, da so vpeta vsa
               ministrstva. Že takrat smo se zavedali, da gre za obsežen sporazum, treba je pa
               priznati da si nismo predstavljali pa razsežnosti, ki smo jim priča sedaj. </p>
               <p>Okrepili smo sodelovanje z javnostmi, organiziramo redna srečanja s predstavniki
               zainteresirane javnosti ves čas obveščamo vlado in državni zbor, sodelujemo z
               Ekonomsko socialnim svetom. Imamo redno izmenjavo mnenj z nevladnimi organizacijami. </p>
               <p>Zanimanje za pogajanje in vsebino sporazuma narašča in zato odgovarjamo tudi na
               številna poslanska ter novinarska vprašanja. Stališča Slovenije do posameznih
               vprašanj v okviru pogajanj oblikujemo sprotno, glede na podlagi informacij in
               dokumentov, ki jih Evropska komisija posreduje glede na to da je glavni
               pogajalec.</p>
               <p>Tu bi želela poudariti, da je za Slovenijo ključnega pomena možnost dostopa do vseh
               teh relevantnih pogajalskih gradiv in podobnih informacij v vsakem krogu pogajanj. Te
               informacije so osnova za kredibilno delo vlade in pripravo stališč zato morajo biti
               kvalitetne oziroma tudi za vse države članice pravočasne. Predstavniki Slovenije ne
               sodelujemo neposredno v pogajanjih ampak kot že rečeno na različnih odborih skupaj v
               osnovno stališče pa poda Evropska komisija. Zato dvom v celovito poročanje lahko
               ustvarja tudi dvom v pogajanja. Vlada pa je zavezana, da obvešča o tem pogajalskem
               procesu Državni zbor kot tudi domačo zainteresirano javnost in seveda to tudi
               opravlja.</p>
               <p>Gradivo in informacije posredujemo resorjem, veliko je res, kot že rečeno
               medresorskega usklajevanja. Pred vsakim zasedanjem sveta ministrov za zunanje zadeve
               se sestane tudi posebna tako imenovana četrta delovna skupina, ravno tako sestavljena
               iz vseh predstavnikov ministrstev, ki seveda pregleda aktualno gradivo. Po zasedanju
               sveta pripravimo poročilo, ves čas poteka tudi izmenjava stališč z drugimi državami
               članicami Evropske unije. Pri oblikovanju nam je pa veliko pomoč tudi stalno
               predstavništvo Republike Slovenije v Bruslju.</p>
               <p>Za oblikovanje svojega stališča smo poleg razpoložljivih dokumentov upoštevali tudi
               analize učinkov. Ker večina analiz pripravljenih v EU ni izračunavala ločeno, za
               posamezne države članice smo naročili študijo o učinku sporazuma za slovensko
               gospodarstvo. Študija, ki jo je pripravil Center poslovne odličnosti Ekonomske
               fakultete ne izkazuje posebnih gospodarskih koristi sporazuma za Slovenijo in celo
               opozarja na nekatere nevarnosti. Ugotovitev študije kot tudi rezultati analize
               pogajalskih gradiv sta vplivala na izhodišče Slovenije do predvidenega sporazuma.
               Sprejeta je bila odločitev, da Slovenija še naprej podpira pogajanja da pa se posebno
               pozornost namenja vsebini, nevarnostim oziroma ključnim elementom, ki so se izkazala
               kot problematična. Da se jasno zagovarja naša stališča v okviru ustreznih
               odborov.</p>
               <p>Tudi študija Evropskega sveta za zunanje zadeve je postavila Slovenijo med tiste
               evropske države, ki naj bi imele od sporazuma najmanj pozitivnih učinkov. Razlog je
               tudi v tem, da trenutna zelo majhna blagovna menjava med ZDA ter strukturo
               slovenskega izvoza. No, najnovejša študija, ki jo pripravlja Ecuris pa nas več ne
               uvršča v sam rep teh držav, ki bodo imele najmanj koristi.</p>
               <p>Vsekakor bomo ob zaključku pogajanj, trenutno je za nami trinajst krogov, ko bo znano
               končno besedilo sporazuma naročili še eno študijo, ki bo, za razliko od vseh
               obstoječih, ki so v vsebini sporazuma lahko bolj ali manj predvidevale temeljila na
               konkretnih določbah sporazuma in bo lahko služila kot osnovo za odločanje glede
               podporo sporazumu.</p>
               <p>Zdaj sem pač povedala kako oblikujemo stališča kot rečeno veliko v dvorani ste seveda
               podrobno seznanjeni s tem no ampak morda še vseeno na kako različnih nivojih pa se
               potem tudi v Evropski uniji govorimo o svojem mnenju. Slovenija kot država članica
               sodeluje v odboru za trgovinsko politiko, ki je matični odbor sveta Evropske unije
                  za<stage type="mag"/> <stage>(nadaljevanje)</stage> vprašanja s
               področja trgovinske politike. Tega odbora se udeležujem enkrat mesečno kot ena od
               stalnih članov tega odbora in lahko zagotovim, da je TTIP res skoraj vsak mesec, ne,
               ni skoraj ampak vsak mesec je na dnevnem redu.</p>
               <p>Seveda se v Bruslju sestajajo tudi na različnih odborih v ekspertnih sestavah, na
               neformalnih tehničnih sestankih in politična razprava za vprašanje trgovinske
               politike pa poteka na Svetu za zunanje zadeve, ki se sestane v formatu trgovinskih
               ministrov in se ga udeležuje minister Počivalšek z delegacijo. Zadnji takšen sestanek
               je bil 13. maja.</p>
               <p>Slovenija razume politične razloge za hiter zaključek pogajanj vendar poudarjamo
               vedno, da vsebina sporazuma mora imeti prednost pred hitrim zaključkom pogajanj. Ena
               od posledic uhajanja dokumentov je bilo povečano zanimanje javnosti tudi za
               pogajanja, kot tudi večja intenzivnost razprav v slovenskem parlamentu. Slovenija
               zaenkrat še podpira pogajalski proces vendar imamo nekaj zadržkov, ki pa morajo biti
               v celoti upoštevani. Ne sme biti dvoma, da bo TTIP mešan sporazum, to pomeni da ga bo
               obravnaval in podprl tudi slovenski parlament. Zahtevamo posebno obravnavo
               občutljivih kmetijskih izdelkov, regulatorno sodelovanje mora jasno in nedvoumno
               odražati uporabo previdnostnega principa. Nivo obstoječih standardov mora biti vsaj
               ohranjen, vključno s standardi na področju varne hrane in SPS. V Sloveniji smo se
               odločili proti gojenju gensko spremenjenih organizmov. Zaskrbljeni smo, da trenutno
               pogajanja v regulatornem sodelovanju ne gredo v pravo smer. Investicijsko poglavje in
               ICS ne smeta biti del sporazuma. Ameriške zvezne države bi morale biti vključene v
               pogajanje, to vprašanje je ključno za večino poglavij. V povezavi z uhajanjem
               dokumentov pa Slovenija pričakuje, da to ne bo znižalo stopnjo transparentnosti v
               pogajanjih.</p>
               <p>Stališča redno predstavljamo na sestankih v Svetu EU in Evropski komisiji in so, še
               enkrat poudarjam, res rezultat argumentiranega dialoga in vsekakor dobrega
               sodelovanja ekspertov v medresorski skupini. Ključno seveda pa je, koliko so oziroma
               bodo naša stališča dejansko upoštevana v pogajanjih.</p>
               <p>Naj za zaključek moje uvodne predstavitev povzamem misel iz dosedanjih razprav, ki se
               mi zdi zelo primerna za TTIP – to je sporazum, ki pomeni priložnost za odpiranje
               novih trgov, je izziv, je odraz in odziv na globalizacijo in je sporazum glede
               katerega je potrebna previdnost zaradi groženj, ki jih prinaša za EU standarde. Na
               TTIP moramo gledati tudi v kontekstu ostalih trgovinskih sporazumov, kot so sporazum
               CETA, sporazum z Mehiko in drugim in seveda trgovinsko politiko Evropske unije kot
               celote. Na TTIP moramo gledati tudi kot na sporazum, ki bo imel širok vpliv tako na
               podjetja, globalne ekonomske odnose in bo vplival tudi na življenje vsakogar izmed
               nas.</p>
               <p>Kot že rečeno, kasneje se nam bo pridružil tudi naš državni sekretar, z menoj pa so
               danes tudi eksperti za to področje iz ministrstva ki bodo kasneje z veseljem
               odgovarjali tudi na vaša vprašanja.</p>
               <p>Hvala lepa za to priložnost in veselim se današnjega konstruktivnega dialoga.</p>
            </sp>
            <sp xml:id="SDT7-Skupna-2016-05-27_1.sp7">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo predajam Ministrstvu za kmetijstvo, gozdarstvo in prehrano in sicer državni
               sekretarki, mag. Tanji Strniša.</p>
            </sp>
            <sp xml:id="SDT7-Skupna-2016-05-27_1.sp8">

               <speaker>MAG. TANJA STRNIŠA:</speaker>

               <p>Spoštovana predsedujoča, spoštovani visoki predstavnik Evropske komisije, gospod
               Houban, spoštovana evropska poslanka in poslanci, poslanci Državnega zbora in
               številni gostje, ter kolegi iz Vlade.</p>
               <p>Dovolite mi, da na kratko pojasnim kako na Ministrstvu za kmetijstvo, gozdarstvo in
               prehrano ocenjujemo priložnosti in tveganja, ki jih prinaša prostotrgovinski sporazum
               z ZDA.</p>
               <p>Ker je bilo že vse, ker so bila glavna stališča Vlade že predstavljena <stage type="mag"/> <stage>(nadaljevanje)</stage> s strani kolegice Eve Štraus, mi
               dovolite, da se v celoti osredotočim na področje kmetijstva in hrane.</p>
               <p>Tu bi želela najprej izpostaviti, da se na ministrstvu že od samega začetka teh
               pogajanj zavedamo, da bo sklenitev teh pogajanj oziroma tega sporazuma imela tako kot
               vsak prostotrgovinski sporazum, bilateralni ali multilateralni, velik vpliv na
               kmetijstvo Evrope in tudi posledično na kmetijstvo v Sloveniji. Slovenija ima
               zanemarljivo menjavo kar se tiče kmetijskih proizvodov z ZDA. Vpliv pa bo posreden,
               ne samo na trgovino, ker zaradi povečanega dostopa za proizvode v obe smeri in s tem
               povezan vpliv na cene in ekonomski položaj slovenskih kmetov, pač pa zaradi večkrat
               danes že izpostavljenih standardov varnosti in kakovosti hrane, dobrobiti živali in
               vseh vprašanj, ki so povezani s kmetijsko proizvodnjo in s proizvodnjo hrane. Zakaj?
               EU se je že pred desetletji odločila, da je kmetijstvo gospodarska dejavnost s
               posebnim pomenom. Ni samo gospodarska dejavnost, je dejavnost širšega družbenega
               pomena, ker z načinom, kako se vodi kmetijska politika, prispevamo k ohranjanju
               okolja, narave, k varovanju dobrobiti živali in predvsem visokim standardom varnosti
               in kakovosti hrane. Mi v Evropi smo se že zdavnaj nazaj, pa tudi v Sloveniji,
               odločili, da pri kmetijstvu ne gre za to, da moramo hrano pridelati na čim bolj cenen
               način oziroma s čim manj stroški, ampak da moramo vse te druge funkcije s tem
               uresničiti. Naši državljani, evropski državljani, slovenski državljani imajo in mi
               vsi imamo seveda neko drugo percepcijo o kmetijstvu v ZDA, ki je do velike večje mere
               industrializirano, ki je na mnogih področjih drugače ragulirano in od samega začetka
               se tu postavlja vprašanje, kaj se bo zgodilo, ko da oziroma če dva ta sistema
               združimo oziroma če se najdeta, če trčita skupaj. In tukaj so že od samega začetka
               identificirana ta vprašanja varnosti in kakovosti hrane. Zakaj je to za Slovenijo
               pomembno? Če bi Slovenija pristala na industrializiran tip kmetijstva, ki svojo
               konkurenčnost vidi samo v zniževanju stroškov in nizki ceni hrane bi se lahko v
               trenutku odpovedali kmetijstvu, površin v Sloveniji, ker imamo pač težke razmere,
               majhne kmetije. In to, ker je včasih ali kar bi lahko bilo naš razvojni zaostanek
               zaradi take neugodne strukture, mi ravno zaradi tega, ker smo ves čas razvijali
               kmetijstvo, ki je bilo odgovorno do narave okolja, vidimo to kot svojo razvojno
               priložnost, ker lahko s tako strukturo kmetijstva ustvarjamo oziroma proizvajamo
               hrano višje kakovosti in višje dodane vrednosti. Torej, mi pričakujemo, da bo
               sporazum, če bo sklenjen, v celoti ohranil ne samo standarde, ki smo jih sedaj
               ustvarili, sem vesela, da je predstavnik komisije posebej izpostavil nedotakljivost
               pravice vsake države članice da sama odloča o gojenju oziroma negojenju gensko
               spremenjenih organizmov. Pri nas se je v naši resoluciji za strateški razvoj
               kmetijstva do 2020 parlament soglasno odločil, da je treba pridelavo prepovedati in v
               skladu s sprejeto evropsko zakonodajo je potem lani bil sprejet zakon, ki prepoveduje
               oziroma ki da možnost prepovedi gojenja gensko spremenjenih organizmov in si ne
               moremo predstavljati, da bi kdorkoli ali karkoli v to poseglo. Gre pa tudi seveda za
               način odobritve GSO za promet, se pravi kar se tiče gensko spremenjene hrane in
               živila. In tukaj neko jamstvo, da se v ta postopek bodisi kar se tiče GSO ali drugih
               modernih tehnologij ne bo poseglo s tem sporazumom, se pravi, da bo EU imela tudi v
               bodoče možnost sama po svojih standardih in vrednotah se odločati ali bo take
               tehnologije sprejemala ali ne, je ključno. <stage type="mag"/><stage>(nadaljevanje)</stage> Namreč treba je tukaj odkrito povedati in treba se je
               zavedati, da je marsikaj kar v Evropi razumemo kot rezultat več desetletnega
               prizadevanja za višji standard življenja in za višjo kakovost življenja je lahko s
               strani naših tretjih partnerjev tudi ZDA razumljeno kot ovira za trgovino, ki ni
               utemeljena. Mi ne moremo pristati, da bodo ovire za trgovino oziroma da bo regulacija
               kar se tiče kakovosti ali varnosti hrane pogojena z znanstvenim dokazovanjem, da je
               nekaj škodljivo in utemeljevanjem. Mi v Evropi imamo visoke etične standarde in jih
               moramo ohraniti v bistvu v polnem obsegu. Mi smo večkrat v nacionalnem parlamentu
               tudi v javnosti govorili o tem, zato jaz ne bi šla v detajle. Še enkrat izpostavljam.
               Ključna področja so gensko spremenjeni organizmi, meso kloniranih živali in njihovih
               potomcev bi rekla nedopustno dajanja na trg mesa iz takih živali, potem nedopustnost
               uporabe rasnih hormonov pri reji živali, nedopustno razkuževanja piščančjega mesa s
               klorovimi pripravki, potem kar se tiče dovoljenih ostankov kemikalij, zdravil,
               česarkoli v hrani. To so vse stvari, za katere menimo in tudi v dobrobit živali želim
               to izpostaviti, za katere menimo, da jih moramo v Evropi sami postavljati v skladu s
               standardi in vestjo, če tako rečem kot jo imamo v Evropi.</p>
               <p>Posebej bi želela izpostaviti še dobrobit živali. Predstavnik Evropske komisije je
               povedal, da na naš trg ne bodo mogli priti ameriški proizvodi, ki ne bodo ustrezali
               našim standardom, evropskim standardom recimo če bo meso tretirano s hormonskimi
               pripravki ne bo zašlo na naš trg. Tukaj ne gre samo za hormone. Sem že omenila
               dobrobit živali zakaj. Ne samo, zaradi tega, ker naše evropske državljane skrbi
               vprašanje kako se ravna z živali tudi v živinoreji v reji živali za meso. Tukaj ima
               velika pričakovanja tudi od kmetijskega sektorja, da te standarde dviguje. Na drugi
               strani, če ni v tretjih državah, s katerimi se sklepajo sporazumi ali pa od koder
               prihaja meso na naše trge, če se ne spoštuje enakih standardov to pomeni nelojalna
               konkurenca za naše kmete, se pravi, gre za dvojno skrb. Državljane skrbi kako mi
               ravnamo z živino se pravi tudi meso, ki prihaja na naš trg mora biti na enak način
               prirejeno oziroma proizvedeno.</p>
               <p>Zato bi jaz izpostavila dvoje. Z vidika kmetijskega področja je nujno, da tudi v
               bodoče to omenim regulatorno sodelovanje, da tudi v bodoče, če bi bil sporazum
               sklenjen ima EU možnost oziroma se pričakuje, da bo EU samostojno, da se ne posega v
               te postopka odločanja na EU ravni tudi pri ter regulatornem sodelovanju ZDA to je
               prvo. Drugo. Ko govorimo o samem sporazumu želim izpostaviti naslednje. Jaz sem
               prepričana glede na dosedanjo razpravo v Sloveniji, da bo rezultat na tem področju
               pogajanj ključen za to ali bo sporazum sprejemljiv za Slovenijo ali ne. Že v
               dosedanji razpravi mislim, da nobeno drugo poglavje sporazuma ni bilo v tolikšni meri
               izpostavljeno s strani najširše javnosti kot ravno to kaj na področju varnosti in
               standardov varne in kakovostno hrane prinesel evropski sporazum. Še enkrat poudarjam.
               Mi v Sloveniji jemljemo hrano kot proizvod, ki združuje informacije oziroma ki
               vsebuje tudi informacije o tem kako je bil proizvod proizveden, kako se je ravnalo z
               živali, kakšen je bil vpliv na okolje, kakšen je bil vpliv na tej proizvodnji. Pri
               nas hrane ne pojmujemo generično, zato so nam pomembne geografske označbe. Ne mislim,
               da bi si ameriški proizvajalci lastili naše zaščitene označbe na EU ravni, ker imamo
               te proizvodnje zelo malo, ampak že na EU ravni geografske označbe pomenijo veliko,
               ker razlikujejo, ker nakazujejo kakšen odnos imamo do hrane. Pri nas ni mleko mleko,
               ampak je mleko z nekim imenom in z neko informacijo ozadaj. To je nujno, da ohranimo
               v tem sporazumu, zato je za mene <stage type="mag"/><stage>(nadaljevanje)</stage> ta nepripravljenost ali nezmožnost dojemanja, da so
               geografske zaščite recimo v Evropi pomembne ali pa neki drugi postopki, pač pomeni,
               da imamo to soočanje dveh popolnoma različnih pogledov na kmetijstvo. Zdi se mi, da
               je prav, da se ta skrb izpostavi pravočasno in dovolj jasno in glasno, da se v tem
               sporazumu lahko tudi naslovi.</p>
               <p>Torej, da še enkrat ponovim. Za Evropo, za Slovenijo so visoki standardi kakovosti
               pomenijo naš način življenja in naša pravica. Tukaj ne gre za trgovinske ovire v
               sporazumih in to mora biti v teh pogajanjih jasno. Zato je za nas pomembno kot je
               bilo že povedano, da pri teh pogajanjih dosežemo kvalitetne dogovore, to je bolj
               pomembno kot to, kdaj bo dogovor sklenjen. Ohraniti moramo evropski model kmetijstva.
               Ali bo to s tem sporazumom doseženo se lahko preveri samo na način, da je sporazum
               mešane narave in da ga potem nacionalni parlamenti, pri nas nacionalni parlamenti o
               vseh strateških vprašanjih kmetijstva odloča in navsezadnje bo lahko, če bo sporazum
               mešane narave tudi imel v postopki ratifikacije to možnost preseje. Ali bo sporazum
               zagotovil, da ohranimo svoj model kakovosti življenja ali pa ga morda načenja in
               ogroža? Hvala lepa.</p>
            </sp>
            <sp xml:id="SDT7-Skupna-2016-05-27_1.sp9">

               <speaker>PREDSEDNICA ANDREJA POTOČNIK:</speaker>

               <p>Hvala državni sekretarki tudi za njen prispevek. Sedaj odpiram razpravo. Še pred tem
               vas obveščam, da je med razpravljavce se nam je opravičil evropski poslanec gospod
               Franc Bogovič, njegov prispevek lahko najdete v avli pred dvorano, opravičil se je
               tudi gospod Marijan Svetličič iz Fakultete za družbene vede. K besedi najprej vabim
               predstavnika in sicer gospoda Iztoka Majheniča iz društva Gibanje za trajnostni
               razvoj Slovenije. Hvala.</p>
            </sp>
            <sp xml:id="SDT7-Skupna-2016-05-27_1.sp10">

               <speaker>IZTOK MAJHENIČ:</speaker>

               <p>Pozdrav vsem navzočim. Najprej naj tudi v imenu društva Gibanja za trajnostni razvoj
               Slovenije Trst pozdravim vse prisotne in pohvalim odločitev po današnji razpravi.</p>
               <p>Kljub uvodu moram podati, da naše stališče ostaja isto. Jasno je, da smo v evropski
               civilni družbi izbrali skoraj 3 milijone podpisov proti tajnim sporazumom. Tudi
               civilna družba pri nas je v okviru koalicije proti tajnim sporazumom bila aktivna pri
               tem, tako pri evropski kvoti podpisov kot pri aktivnosti na terenu, osveščanju in
               protestih. V svojih akcijah smo vseskozi opozarjali na vsebino. Naravno razkrita, ki
               smo jim bila priča v preteklih tednih nam potrjujejo, da je bil v nas strah več kot
               utemeljen. Nobenega dvoma ni, da ge za kapitalski pritisk velikih korporacij ZDA na
               našo hrano…</p>
            </sp>
            <sp xml:id="SDT7-Skupna-2016-05-27_1.sp11">

               <speaker>PREDSEDNICA ANDREJA POTOČNIK:</speaker>

               <p>Se oproščam. Vas smem prositi, da ste malo bolj počasni, zaradi prevajalcev oziroma
               tolmačenja.</p>
            </sp>
            <sp xml:id="SDT7-Skupna-2016-05-27_1.sp12">

               <speaker>IZTOK MAJHENIČ:</speaker>

               <p>V redu. Nobenega dvoma ni, da gre za kapitalskih pritisk velikih korporacij in ZDA na
               našo hrano, na naše standarde, na našo socialno politiko, na našo vodo, na naše
               kmetijstvo skratka praktično na vse kar imamo in kar je za preživetje in kvaliteto
               življenja pomembno. Povsem jasno nam mora biti, da imajo tovrstni poskusi in pritiski
               neposreden vpliv na našo suverenost. Če se uresničijo bomo postali talci velikih
               korporacij. Sprevrženost misli in delovanje le teh še stopnjuje njihova prizadevanja
               za ohranitev možnosti izterjave odškodnine, če se razmere ne bodo že v začetku
               odvijale v njihovo korist. Človek bi pričakoval, da nas je po vseh krizah poleg
               kapitala tudi politika ni ostala povsem neomadeževana končno le srečala pamet pa
               vendar ponovno vidimo, da se, očitno še vedno nismo ničesar naučili. Vse se odvija na
               nekakšni blazni skrivnosti in vse se počne na način, ki ga v današnjem času, ki je
               kljub vsem pomislekom vendarle čas demokracije ne moremo popolnoma dojeti. Razočarani
               smo, da Evropska komisija veliko bolj pripravljena ustreči zahtevam ZDA po tajnih
               pogajanjih, potem pa ne prisluhne velikim zahtevam ljudi katerih interese naj bi
               konec koncev zastopala po objavi vseh besedil. Vsi postopki vsa nasprotovanja
               ratifikacijam v nacionalnih parlamentih vse to dokazuje dejstvo, da gre za novo
               izdelovanje veliki korporacij in kapitala ter nočevanje iz EU in Evropejcev. Naj
               ponazorimo kako demokratično se sprejema tovrstne sporazume na primeru sporazuma
               CETA. Kot se kaže bo ta sporazum stopil v začasno veljavo kot se temu že reče v
               trgovskem pogajalskem žargonu kar v bistvu pomeni, da bo pričel veljati takoj, ko bo
               oziroma bo potrjen samo v Evropskem parlamentu. Naš državni zbor bi tako če že
               glasoval o ratifikaciji nečesa kar pravzaprav že velja in nas obvezuje. <stage type="mag"/> <stage>(nadaljevanje)</stage> Četudi so bili narejeni
               nekateri lepotni popravki, glede arbitražnih sodišč, se izsiljevalci tovrstnemu
               postopku še vedno niso odrekli. To še dodatno podčrtuje domnevo, da interes zgolj
               izkoriščanje in še enkrat, le izkoriščanje. Razkriti dokumenti dokazujejo, da
               namerava Vlada z ZDA in sporazum TTIP vse, kar so od njega zahtevale korporacije.
               Dejansko so vse niti v rokah velikih korporacij, ki želijo poseči v naše kmetijstvo
               in na naš trg vsiliti, med drugim tudi svojo gensko spremenjeno hrano.</p>
            </sp>
            <sp xml:id="SDT7-Skupna-2016-05-27_1.sp13">

               <speaker>PREDSEDNICA ANDREJA POTOČNIK:</speaker>

               <p>Jaz vas ponovno prosim, če ste lahko malo bolj, govorite malce počasneje, ker vas
               težko tolmačijo. Hvala.</p>
            </sp>
            <sp xml:id="SDT7-Skupna-2016-05-27_1.sp14">

               <speaker>IZTOK MAJHENIČ:</speaker>

               <p>Hvala. Četudi se naša politika brani, da takšne, na različne načine kontaminirane
               hrane pri nas ni, dokazuje dejstvo, da se na naših tržnicah že sedaj prodaja hrana iz
               tujine, ki je nabrana, kot dnevni višek na tržnicah od Trsta do Milana, ravno
               nasprotno. Ali pa to, da ne storimo ničesar ob dejstvo, da uvažamo hrano iz držav,
               kjer se uporabljajo pesticidi, ki so pri nas v Sloveniji že leta prepovedani. Očitno
               državi in njenim odločevalcem ter kreatorjem politike, ni za ta vprašanja in
               probleme, dosti mar. Ker ni moč opaziti nobenega ukrepanja. Kako naj ob vsem tem
               neravnanju verjamemo, da bo država, politika ukrepala proti velikim korporacijam in
               vse nas znala varovati pred pritiskom kapitala. Pred časom smo imeli en obisk iz
               tujine Sharon Treat in Maude Barlow, ki sta predstavila svojo neposredno in negativno
               izkušnjo s free sporazumom NAFTA. Morda bi bilo politiki lažje verjeti njuni
               življenjski izkušnji, vendar le, če bi bili prisotni. Politika v povezavi z delom
               gospodarstva rada reče, da nam, kot laični civilni javnosti vsebina ni jasna, in da
               nasprotujemo, ker pač civilna družba vedno nekaj nasprotuje, ker da je taka drža v
               njeni naravi, da je pač nergava. Vendar strokovna javnost, oziroma njen del tako
               preko študij, kot preko svojih razprav poudarja, da je srž problema konflikt med
               standardi in želja po prevladi in uveljavitvi nižjih standardov, ki jih imajo v ZDA,
               nad višjimi, ki jih imamo zaenkrat še vedno pri nas. Skratka, za zniževanje naših
               evropskih standardov življenja na raven, ki jo poznajo v ZDA, za katero vemo, da je v
               njej vse plačljivo – od zdravstva, do šolstva. Ne gre prezreti nevarnega dejstva, da
               se lahko v ZDA za predelavo hrano praktično uporablja vse, kar se komur zljubi. V
               primeru, da se ne bomo podredili diktatu, nam pa grozijo z embargom. In ne gre samo
               za hrano, isto velja za okoljevarstvene standarde, isto velja za socialne standarde,
               standarde glede minimalnega plačila za delo. Skratka, velja za vse, kar smo v svojih
               letih, v svoji suverenosti ohranili, nadgradili, dosegli in si pridobili. Brez
               velikega pretiravanja lahko trdimo, da si s podpisom teh sporazumov, podpisujemo
               lastno smrtno obsodbo. Večina evropskih poslancev, razen redkih izjem, kot so Igor
               Šoltes, za kar se mu izreka priznanje in zahvalo za njegov jasen ne, so v Evropskem
               parlamentu večinsko dvignili roko za nadaljevanje tajnih sporazumov in njihovih
               pogajanj. Stopnja zavedanja pomena in usodnosti odločanja glede teh vprašanj se je
               jasno pokazala tudi v našem parlamentu, ko sta se na poziv za udeležbo na tečaj za
               morebitno rokovanje in pregled tajnih sporazumov in branje v varni sobi, odzvali le 4
               poslanci. Predsednik Državnega zbora in kolega iz njegove stranke in poslanka ter
               poslanec koalicije Združena levica. Politika nam laže, da prinaša sporazum dvig naših
               standardov. Le v čem, se lahko jasno vprašamo? V klečeplazenju in aplavdiranju ZDA
               morda? Pohvala gre Greenpeacu, odprli so nam oči. Z njimi smo dobili možnost
               neposrednega vpogleda v zakulisje pogajanj in zahtev, ki jih postavlja ameriški
               kapital. Če so do sedaj v javnost uhajali le deli sporazuma, smo sedaj izvedeli kako
               ta sporazum sploh nastaja. In če so že pogajanja potekala v takem duhu, vsebina pač
               ne more biti nič boljša in je seveda vse naše opozarjanje o realnosti zmanjšanja
               naših pravic, še kako na mestu in upravičeno. Torej, če malenkostno povzamemo in
               poskušamo povedano osvetliti na še en način. Tajni sporazumi bodo, ko bodo stopili v
               veljavo, postavljeni nad nacionalno zakonodajo. Naj ponovimo še enkrat, postavljeni
               nad nacionalno zakonodajo. Mi bomo morali svojo zakonodajo prilagoditi njim, ne oni
               svojih pohotnih želja naši. Zakonodaja naklonjena državljankam in državljanom bo
               izruvana in nadomestila jo bo zakonodaja naklonjena kapitalu, večanju dobička in
               nadizkoriščanju naših skupnih naravnih in planetarnih virov. Četudi opozorilo, da nam
               grozi izguba suverenosti in totalna prevlada kapitala nad družbo ni dovolj, potem nam
               je jasno, večini politike tudi pri nas ni nič več jasno. Koalicija se gre več, kot
               očiten bolj proti tistim, ki ugovarjajo in ugovarjamo proti tajnim sporazumom.
               Podprli jih bomo pravijo,<stage type="mag"/>
               <stage>(nadaljevanje)</stage> tajne sporazume, pa naj stane kolikor hoče, četudi je to cena naše
               suverenosti. Tajni sporazumi bodo odločali in določali usodo vseh nas. Zato vztrajamo
               pri zahtevi, da se o tem ne odloča v Evropskem parlamentu. Vztrajamo pri zahtevi, da
               se o tem odloča v nacionalnih parlamentih in še bolj jasno, zahtevamo, da se o tem
               odloča na posvetovalnem referendumu. Gre za našo skupno in posamično usodo. Gre se za
               naša življenja, zato nam mora naš parlament dovoliti, da se o tem odločamo mi, torej
               narod. Očitno večina politike še vedno podcenjuje moč kapitala in moč lobijev, ki
               delajo zanj. Očitno je večini politiki malo mar, kar se bo smelo pri nas sejati,
               obdelovati, odbirati ali žeti ali konec koncev – tudi jesti. Prav malo jim je mar za
               GSO, kemijska sredstva in vse ostalo, kar se v ZDA že tako ali tako ponuja v njihovi
               umetno pridelani hrani. In več, kot očitno je večini politike prav malo mar za lasten
               narod, lastno državo, lastno samostojnost ter lastno suverenost. Pa saj že tako ali
               tako to dokazujejo iz dneva v dan, ne le v primeru tajnih sporazumov. Zatorej jasen
               ne, vsem tajnim sporazumom in pogajanjem, in jasen ja takojšnji prekinitvi pogajanj,
               ohranitvi naše suverenosti, naših pravic in našega življenja. Hvala.</p>
            </sp>
            <sp xml:id="SDT7-Skupna-2016-05-27_1.sp15">

               <speaker>PREDSEDNICA ANDREJA POTOČNIK:</speaker>

               <p>Hvala. Naj vas samo še enkrat opozorim, da bi vas prosila, če se lahko omejite na 5
               minut. K besedi vabim gospoda Roka Deželaka, Piratska stranka Slovenije. Pripravi naj
               se potem dr. Igor Šoltes.</p>
            </sp>
            <sp xml:id="SDT7-Skupna-2016-05-27_1.sp16">

               <speaker>ROK DEŽELAK:</speaker>

               <p>Spoštovani gospod predsednik, spoštovana gospa predsednica, spoštovana javnost,
               ostali gostje. Pirati smo danes tu zato, da opozorimo na nekatera vprašanja, teme in
               probleme pri pogajanjih med ZDA in komisijo v TTIP. Prav tako smo tud, apeliramo na
               vas glede posledic in pasti sprejetja tovrstnega sporazuma. Ko javnost govori o
               trgovinskih sporazumih, govori o tajnih trgovinskih sporazumih z razlogom, saj v
               procesih pogajanj nima možnosti vpogleda, ali preko nevladnega sektorja vplivanja na
               vsebino pogajanj. Pogajalski proces je skrajno netransparenten. Vendar pa smo to že
               videli tudi pri sprejemanju ACTA, in na žalost naših državljanov je navkljub
               protestom bila tudi podpisana s strani naše države na Japonskem. Da se to ne bi
               zgodilo tudi pri sprejemanju TTIP in CETA, apeliramo na vas z argumenti preko katerih
               ni mogoče iti. Trgovinski sporazumi so postali grožnja demokratični državi. Ne
               predstavljajo nikakršne priložnosti za državljane Slovenije, nasprotno, predikcije
               kažejo za izgubo delovnih mest, poslabšanje zakonskih standardov na vseh nivojih,
               namesto, da bi se pogajali za izboljšan sistem, se pogajamo kako znižati standarde.
               Temu procesu Američani pravijo dumb dubm process. Znana je vsebina, ki nakazuje, da
               se želi delno in kasneje mogoče v celoti privatizirati od zdravstvenega sistema,
               izobraževanja, oskrbe z vodo, degradirati ustavnopravne kategorije zasebnosti,
               zmanjšati varstvo potrošnikov in tako naprej. EU bo ukinila nadzor nad hrano uvoženo
               iz ZDA, saj bo nadzor naloga ZDA. Zato, da bodo evropske korporacije lažje izvažale
               hrano v ZDA, nadzor prepuščamo nekomu, ki ga ne izvaja. Bruselj, oziroma komisija,
               trgovino postavlja nad pravico do varne hrane. Zaradi TTIP in CETA bodo propadala ali
               pa se bodo selila podjetja, kar vodi v odpuščanja in izgubo delovnih mest.
               Trgovinskih sporazumov se je zato prijel vzdevek "ubijalci delovnih mest". V EU bi
               zaradi TTIP izgubili milijon, v Sloveniji pa okoli 1.500 delovnih mest. Direktorji
               podjetij priznavajo, da bi TTIP lahko vplival na morebitno selitev proizvodnih
               lokacij izven Slovenije. 99% malih in srednjih podjetij ne izvaža v ZDA in ne bojo
               imeli koristi od TTIP, bodo pa izgubljala posel, saj bodo njihove tržne deleže v EU
               prevzela ameriška podjetja. Ocenjeno je, da bodo evropska podjetja izgubila okoli 72
               milijard evrov trenutnih poslov zaradi TTIP. Tem izgubam bodo najbolj izpostavljena
               ravno mala in srednja podjetja, ki so gonilo razvoja v Sloveniji. Naj izpostavimo, da
               so standardi na področju dela in socialne varnosti v ZDA bistveno nižji. ZDA so
               ratificirale zgolj 2 od 8 temeljnih konvencij s področja človekovih pravic. EU 8 od
               8. ZDA niso ratificirale niti najosnovnejših mednarodnih dokumentov s področja
               temeljnih socialnih pravic. TTIP in CETA dajeta korporacijam pravice, ki jih ne uživa
               nihče drug. Korporacije bodo lahko tožile državo na posebnih zasebnih sodiščih, mimo
               rednih sodišč bodo <stage type="mag"/> <stage>(Nadaljevanje)</stage> tožili
               državno / nerazumljivo/ sodiščih. Mimo rednih sodišč bodo tožile države za
               potencialne izgube vsakokrat, ko bomo želeli spremeniti zakonodajo, da bi zaščitili
               od zdrave hrane, delovnih mest, okoljskih standardov, kulture. Ta mehanizem
               predstavlja napad na sam demokratičen ustroj. Ali predstavlja glasovanje o TTIP in
               CETI v Državnem zboru demokratični nadzor? Ne, vendar je to edini nadzor na katerega
               državljani lahko apeliramo. Referenduma o mednarodnih pogodbah po Ustavi ne moremo
               imeti. TTIP je postal zlata jama za korporativne lobije in največjih podjetij na
               račun manjših standardov v industriji, slabše regulacije s področja finančnega
               upravljanja, nižjih okoljskih standardov, veliko slabših družbenih in državnih norm.
               Bomo ob naslednji krizi spet socializirali izgube med tem, ko se bo dogajala
               privatizacija dobičkov tudi na račun javnih storitev? To je modus operandi novega
               sistema. Ni težko predvideti kaj se lahko zgodi in kdo bo deregualcijo ob naslednji
               bančni krizi bančnega sektorja tudi plačal. To so le nekateri pomisleki ob procesu
               pogajanj. In ne pozabite, tu se pa res gre za otroke. Hvala.</p>
            </sp>
            <sp xml:id="SDT7-Skupna-2016-05-27_1.sp17">

               <speaker>PREDSEDNICA ANDREJA POTOČNIK:</speaker>

               <p>Hvala. Besedo predajam dr. Igorju Šoltesu, poslancu evropskega parlamenta, pripravi
               naj se gospa Romana Tomc.</p>
            </sp>
            <sp xml:id="SDT7-Skupna-2016-05-27_1.sp18">

               <speaker>DR. IGOR ŠOLTES:</speaker>

               <p>Spoštovani, hvala za besedo. Lep pozdrav vsem prisotnim. Zakaj sem sam mnenja, da
               sporazum TTIP je slab tako za Slovenijo in tudi Evropo. Mislim, da nekaj ključnih
               poudarkov je že dala tudi gospa Tanja Strniša, ki je zelo konkretno opozorila na
               področje, ki je za Slovenijo zelo pomembno, to je seveda področje kmetijstva, ker
               jasno je, da bo TTIP tako kot je zastavljen, močno posegel na številne panoge na
               področju, kjer ima EU veliko višje standarde kot ZDA, predvsem seveda bodo na udaru
               tudi varstvo potrošnikov, kakovost prehrane, varstvo okolja, to kar je bilo že
               omenjeno, delavske in socialne pravice, predvsem pa so pomembni in zelo v tvegani
               obliki predstavljeni prehranski standardi. Govorimo tudi o rasnih hormonih, tudi o
               rabi antibiotikov v krmi, o dovoljeni stopnji aditivov med Ameriko in Evropo je
               seveda bistveno različna. GSO pesticidi in tudi hormonski motilci. Ne vem koliko
               veste, ampak v kolikor ste seznanjeni s tem, ravno ta teden je evropski parlament
               razpravljal tudi o hormonskih motilcih. Govorimo o tem, da je sodišče Evropskih
               skupnosti odločilo, da je Evropska komisija ravnala v nasprotju z 266. členom Pogodbe
               o delovanju EU. Skratka, proti svojim lastnim pravilom, zato ker kljub izrecnemu
               navodilu in pozivu in obveznostih ni izdala kriterijev za definiranje hormonskih
               motilcev, ni izdelala normativov in ni izdelala na nek način definicij kemikalij, ki
               jih uvrščamo v hormonske motilce. Namesto tega je izdelovala dokument o oceni učinka,
               ki pa sedaj, ko je narejen, noče pokazati javnosti. Zato je bila tudi kar ostra
               razprava o morebitni zaupnici komisiji glede na to, da je samo sodišče ugotovilo
               kršitve lastnega ravnanja. Govorim to zato, ker na ta način, če seveda pri teh
               stvareh ne bomo imeli jasna stališča, jasnih kriterijev lahko pomeni veliko tveganje
               tudi za prihodnje generacije.</p>
               <p>Predvsem se opozarja tudi na to, da sporazum TTIP omogoča dostop na evropski trg
               seveda manj kvalitetni, manj varni hrani in predstavlja tudi pomembno konkurenco,
               tudi nelojalno konkurenco evropskemu kmetu, kar lahko ogrozi tudi obstoj v Sloveniji.
               Slovenija je tukaj še posebej lahko tvegana, predvsem tudi zaradi sicer relativno
               nizke na določenem področju ravni samooskrbe. In mislim, da to, kar je bilo že danes
               tudi povedano, s tem sporazumom se na nek način skuša združiti nekaj, kar je dejansko
               nezdružljivo oziroma je lahko združljivo s tem, da <stage type="mag"/> <stage>(Nadaljevanje)</stage> Evropa pristane na nižanje standardov na področju
               hrane, tudi na področju sociale in okolja. Da se pravzaprav interes investitorjev
               vseeno zadrži, pa zagotavlja mehanizem ISDS, ki je sigurno ena ključnih spornih točk
               v sporazumu, ker močno spodkopava tudi vladavino prava in daje tujim vlagateljem
               pravico, da zaobidejo na nek način pravni sistem v državi in izpodbijajo odločitve
               države, ki so v načelu, v korist državljanov. Korporacija kot veste, je lahko na
               podlagi tega mehanizma tožijo državo v primerih potencialnega, ne dejanske izgube
               dobička, če na primer država sprejme ukrepe ali zakone, ki jih tuji investitorji
               pripoznajo kot zanje neustrezne oziroma jim določena zakonodaja predstavlja oviro pri
               kovanju dobička. Pri tem seveda ni nobenih omejitev, lahko se lotijo predpisov s
               področja varstva okolja, vode, prehrane, javnega zdravja, delavskih in socialnih
               pravic in ravno to je zaskrbljujoče, da se na ta način uveljavlja nek paralelni
               pravni sistem, ki bo omogočil odločanje posebnim arbitražnim sodiščem, ki niso vezane
               na nacionalno pravosodje, nad njimi države ne bodo imele nikakršne pristojnosti, pri
               čemer pa kljub temu, da je seveda predstavnik pogajalcev izrecno izpostavil, da je
               ISDS podoben mehanizem kot ga sicer pravni uporabljajo tudi v VTO, ampak zdi se, da v
               tem konkretnem primeru je preveč neznank tudi glede načina imenovanja arbitrov
               sodnikov, tudi glede njihovega plačila, virov plačil in pa seveda tudi dostopnosti
               strank v tem arbitražnem postopku vključno tudi s pravnim redimo, ki se bo pri teh
               uporabil. Predvsem je jasno, da je ta mehanizem namenjen zaščiti investitorjev ne
               zaščiti države in kot lahko izhaja oziroma kot lahko razberemo iz dosedanjih sodb
               oziroma iz dosedanjih odločitev na podlagi tovrstnega mehanizma, lahko vidimo, da je
               v dosedanjih primerih zelo veliko tožb bilo namenjenih na področju varstva okolja,
               zdravstva, davčne zakonodaje, patentiranja zdravil, uporabe pesticidov, prepoved
               toksičnih snovi, celo minimalne plače, vse tisto s katerim so posamezne države začele
               oziroma želele zaščititi svoja področja. Zato mi menimo, da tudi modifikacija
               mehanizma ISDS v ICS, se pravi, v International court system ne prinaša bistvenih
               sprememb in gre nekako bolj za lepotne kozmetične popravke ISDS mehanizma, njegovi
               bistveni in pa seveda tudi sporni deli pa ostajajo nespremenjeni.</p>
               <p>Glede standardov sem želel opozoriti še na to previdnostno načelo, ker jasno je, da
               Evropa in Amerika imata popolnoma različna sistema, če Evropa prisega na previdnostno
               načelo, prisega Amerika bolj na načelo tveganja, ki pomeni seveda razdor sedanjega
               sistema, ki je v ospredje postavljala varstvo potrošnikov in seveda tudi zdravje. V
               skladu z načelom tveganja bi bili prepovedani torej le tisti izdelki, ki so dokazano
               škodljivi, kar bi pomenilo, da bi v Evropi tržili številne sporne izdelke, ki
               vsebujejo / nerazumljivo/ še vedno dovoljene snovi, pri nas so pa že dolgo časa
               prepovedane. Kar se tiče gospodarskih učinkov tega sporazuma, če se spomnite še pred
               dvema letoma so bile gospodarske napovedi učinka TTP zelo pozitivne, govorili so prav
               o neverjetnih učinkih, ki jih bo ta sporazum imel za evropsko gospodarstvo, za mala,
               srednja podjetja za dvig GDP tako na evropski kot na ravni posameznih držav, ampak
               sčasoma so se pojavljale tudi druge študije, ki tako mednarodne kot tudi nekatere
               domače, ki so pokazale, da ta prihodek ali pa dobiček zaradi učinkov TTP ne bo tako
               zelo visok in Evropska komisija sicer optimistično napoveduje nova delovna mesta,
               rast bruto domačega proizvoda za <stage type="mag"/>
               <stage>(nadaljevanje)</stage> 0,5% letno do leta 2027 oziroma 119 milijard v 10 letih. Ampak te
               velike besede o gospodarski rasti in povečanem zaposlovanju se vse bolj kažejo bolj
               kot neresnične in seveda zelo težko dosegljive. Za Slovenijo je treba reči, da je
               tudi tista študija o kateri smo veliko že govorili in ki je bila ena prvih narejena
               na podlagi takrat znanih podatkov, kaže, da Slovenija ne bo zmagovalka tega sporazuma
               in tudi nekatere mednarodne študije Slovenija ne uvršča v vrh tistih, ki bi imele
               velike beneficije s sklenitvijo tega sporazuma, predvsem pa se opozarja tudi na to,
               da bi ta sporazum škodil predvsem mikro, malim in pa srednjim podjetjem ki
               predstavljajo gonilo gospodarstva in tudi pri nas pomemben segment zagotavljanja
               delovnih mest.</p>
               <p>Še nekaj bi opozoril. Sporazum temelji na tako imenovanih negativnih seznamih.
               Izjemno problematično je, kar se tiče teh negativnih seznamov, je to, da pomeni, da
               obsega in se razteza na vsa področja, razen tista, ki so izrecno izključena, pri
               čemer je praktično v praksi nemogoče predvidevati vsak mikro nivo posameznega
               področja in spet se vračam na okolje, prehrano, na nekatera druga področja, tista, ki
               so seveda tudi občutljive, narave, javne dobrine, javne storitve. In med temi
               izpostavljenimi je tudi voda, ki bi jo lahko sporazum TTIP vsekakor ogrozil, na kar
               je med svojim obiskom v Sloveniji opozorila tudi kanadska aktivistka, ki je bila prej
               že omenjena, ki je bila svetovalka tudi na področju voda pri Organizaciji združenih
               narodov, torej znanja ne manjka. Poudarila je, da sporazum definira vodo kot tržno
               blago in da je vse vidike povezane z vodo in vodooskrbo praktično nemogoče izločiti
               iz sporazuma, ker predvsem zato, ker je tak kot je sestavljen, sestavljen na tem
               principu negativnih seznamov. Opozarja se na to, da to ne bo mogoče niti z vpeljavo
               izjem v sporazum, ker te seveda morajo predvidevati vsega, prav tako, kot rečeno, je
               tu še ta mehanizem ISDS, ki bi omogočal korporacijam, da izpodbijajo pravila in
               zakone, ki se vežejo na zaščito vode. Vsekakor absolutno pozdravljam z vsem srcem
               odločitev tudi matičnega odbora v Državnem zboru, da je sprejel soglasno, da se
               zapiše pravica vode v svojo ustavo, v našo ustavo in upam seveda, da bo do tega čim
               prej prišlo. To je pomembno tudi zaradi simbolnega pomena. Jasno pa je, da to ne bo
               dovolj za upravljanje z našimi vodami, da je treba urediti tudi podzakonske akte in
               na ustrezne načine tudi če in regulacijo ustrezno normirati.</p>
               <p>Tisto, ker je bilo že rečeno, samo ponavljam, da Slovenija mora zahtevati, da
               sporazum ratificirajo tudi nacionalni parlamenti kot obliko mešanih sporazumov. Pri
               tem mora biti naše stališče popolnoma jasno. In še za zaključek, transparentnost
               oziroma netransparentnost teh pogajanj. Pogled na transparentnost je lahko različen,
               odvisno na kateri strani ste. Če nekateri zagotavljajo, da ta transparentnost je ves
               čas, drugi seveda trdimo, da morda temu ni čisto tako in mislim, da brez angažiranja
               civilne družbe, javnosti širše, evropske, tudi do te stopnje transparentnosti do
               katere smo prišli sedaj ne bi prišli. Šele po pod pritiskom javnosti so se začele
               stvari odpirati. Šele pod pritiskom javnosti so se pojavile tudi tako imenovane tihe
               sobe. In ravno te dni je na dan prišla tudi informacija, da naj bi Evropska komisija
               sprejela odločitev, da se bo od sedaj naprej obveščalo države članice o napredku
               pogajanj zgolj in samo ustno. Torej, da pogajalski dokumenti naj ne bi bili več tako
               dostopni kot so bili sedaj in ta odločitev naj bi bila sprejeta na podlagi
               posvetovanj med evropsko komisarko Malmströmovo in ameriškim predstavnikom za
               trgovino Formanom. Evropska komisija naj bi to odločitev opravičevala z objavo TTIP
               dokumentov 2. maja <stage type="mag"/> <stage>(Nadaljevanje)</stage>
               Greenpeace, kar komisija označuje kot nesprejemljivo in zelo škodljivo za potek
               pogajanj, mislim pa, da seveda državljani Slovenije kot Evropske unije imajo pravico
               vedeti kako, v kakšnem obsegu in na kakšen način se trguje z našo prihodnostjo.</p>
               <p>Hvala.</p>
            </sp>
            <sp xml:id="SDT7-Skupna-2016-05-27_1.sp19">

               <speaker>PREDSEDNIKA ANDREJA POTOČNIK:</speaker>

               <p>Hvala.</p>
               <p>Besedo dajem gospe Romani Tomc, poslanki v Evropskem parlamentu. Pripravi naj se
               gospod Marjan Frigl.</p>
            </sp>
            <sp xml:id="SDT7-Skupna-2016-05-27_1.sp20">

               <speaker>ROMANA TOMC:</speaker>

               <p>Hvala lepa za besedo, spoštovana predsednica, predsednik in seveda gospod Houben.</p>
               <p>Dovolite, da tudi jaz izrazim nekaj svojih misli o sporazumu TTIP. Namreč v Evropskem
               parlamentu sem bila edina izmed slovenskih poslank in poslancev, tudi bolj aktivno
               vključena v pogajanja, saj sem bila poročevalka za svojo politično skupino na
               področju zaposlovanja in sociale. Tako, da lahko povem nekaj zelo konkretnih izkušenj
               tudi iz tega področja. Načeloma pa dovolite, da začnem s stavkom, da globalizacija
               je, obstaja in da se ji ne moremo izogniti. Lahko pa jo obrnemo v smer, da bo tudi
               nam v korist. Sporazumi kakršen je TTIP oziroma ostalih več kot tisoč 400 sporazumov,
               ki v tem trenutku že obstajajo v Svetu, je eden izmed načinov kako lahko to
               globalizacijo obrnemo v svojo korist. Naj seveda takoj na začetku tudi jasno povem,
               da nisem za nobeno zniževanje standardov, ki jih imamo v Evropi. Da tudi na to kar je
               kolega Šoltes opozoril, da komisija predvideva drugačen način objavljanja oziroma
               komuniciranja z ostalimi, z javnostjo, ne podpiram. Če danes odprete spletne strani
               Evropske komisije, boste našli neskončno veliko dokumentov in vsa pogajalska
               izhodišča na katerih slonijo ta pogajanja. Zato še vedno trdim, da javnost ni dovolj
               seznanjena s tem kaj se na področju TTIP dogaja. Če še lahko razumemo javnost, ki je
               seveda odvisna od informacij, ki jih prinašajo tudi javni mediji, pa težko razumem
               tiste, ki se poglobljeno ukvarjajo s to tematiko, da še vedno na nekaterih področjih
               trdijo stvari, ki nikakor ne držijo. Zagotovo to lahko trdim za tisto kar so omenjena
               področja zaposlovanja in sociale. In ne drži, da je Evropski parlament dal zeleno luč
               nadaljnjim pogajanjem. Evropski parlament je dal smernice, jasna navodila in meje v
               katerih se lahko Evropska komisija pogaja in te meje so zelo ostre, zelo trde in
               spoštujejo vse evropske standarde, ki jih imamo, kajti na koncu, ko se bo Evropska
               komisija spogajala, bomo seveda ta dokument dobili v Evropski parlament in bomo o
               njem odločali in ga ne bomo potrdili, jaz osebno ga nikakor ne bom potrdila, če ne bo
               spoštovano tisto kar smo jim naložili, da morajo spoštovati. In na področju
               zaposlovanja in sociale, nihče nam ne bo določal plače, nihče nam ne bo zniževal
               sociale, nihče ne bo posegal na področje zaposlovanja, ker je to izključeno. Upam, da
               bo enkrat vendarle to sprejeto tudi tako kot dejansko je, ne pa na podlagi samo nekih
               presunkcij. In ko bomo v Evropskem parlamentu dobili ta dokument in o njem odločali,
               to še ni konec postopka, ni zaključek. Dobili ga boste, bodo, tudi v nacionalnih
               parlamentih in kjer bodo še enkrat odločali, kjer bomo še enkrat preverjali ali so
               spoštovana vsa načela, ki smo jih seveda, ki jih upravičeno pričakujemo, da se
               spoštujejo. Skratka več nivojev je kako lahko, kako želi Evropa zaščiti svoje
               standarde.</p>
               <p>Sedaj pa dovolite, da vam povem še eno izkušnjo, kjer je nedavno izkušnje, obiskala
               sem Združene države tudi pogovarjali smo se o TTIP z največjimi ameriškimi
               korporacijami, Googlom, Applom, Intelom in podobnimi in pred tednom dni nazaj sem
               bila tudi na japonskem kjer smo se pogovarjali o enakem sporazumu. Poglejte, govorimo
               tukaj samo o sporazumu z Ameriko, z Združenimi državami. V istem času se sprejema
               sporazum med Evropsko unijo in Japonsko. <stage type="mag"/> <stage>(nadaljevanje)</stage> O tem nihče nič ne govori. In vse to kar se pač okoli
               tega dogaja, jaz nekako razumem bolj, kot neko nasprotovanje, protiameriško
               nasprotovanje, kot kaj drugega. In povejte mi od teh 1400 in tudi nekaj 100
               sporazumov, ki jih je sklenila Slovenija, kateri sporazumi in na katerih mestih so
               zmanjšali kvaliteto življenja v Sloveniji? Jaz se ne morem spomniti nobenega takšnega
               področja. Slovenija je majhna država. 2% naše blagovne menjave je povezane samo z
               Združenimi državami Amerika, zato tudi učinki TTIP, neposredni učinki ne bodo veliki.
               In meni se zdi pravzaprav zapravljanje denarja, naročanje novih in novih študij,
               kakšne učinke bo to imeli. Je pa pred nekaj dnevi izšla študija Evropske unije. Jaz
               upam, da ji lahko zaupamo, na več kot 400 straneh, ki podaja vse zelo natančne učinke
               na podlagi tega, kar sedaj obstaja. Ker oprostite zelo težko verjamem študiji, ki je
               bila narejena, ko se pogajanja sploh še niso začela. In še enkrat, in s tem
               zaključim, za Slovenijo je to dober pristop, da se pogajamo, da se odpiramo svetu.
               Ampak tako, kot je državna sekretarka gospa Strniša rekla, mi svojih standardov ne
               damo, mi bomo zahtevali, da se naša kakovost življenja ohrani. Ne samo tukaj, jaz
               predlagam, da to zahtevamo na vseh področjih. Tako, da podpiram, to, da se Evropska
               komisija naprej pogaja. TTIP pa niti ne morem biti za njega niti proti, ker ga še ni.
               In lepo prosim, ne govorite več o tem, da je TTIP dober ali slab, ker TTIP ni. Lahko
               pa smo zelo zahtevni do Evropske komisije, da upošteva vse kar smo ji naložili in če
               ne bo upoštevala vsega, na koncu koncev TTIP pade v vodo. To obljubljam sama s svojim
               glasom v Evropskem parlamentu in upam tudi, da bodo nacionalni parlamenti temu
               sledili. Ampak šele takrat, ko bomo prišli do končne točke, bomo lahko oddali svoj
               glas, za ali proti. Hvala lepa.</p>
            </sp>
            <sp xml:id="SDT7-Skupna-2016-05-27_1.sp21">

               <speaker>PREDSEDNICA ANDREJA POTOČNIK:</speaker>

               <p>Besedo ima gospod Marjan Frigelj, Solidarnost za pravično družbo, politična stranka.
               Pripravi naj se gospa Breda Kutin.</p>
            </sp>
            <sp xml:id="SDT7-Skupna-2016-05-27_1.sp22">

               <speaker>MARJAN FRIGELJ:</speaker>

               <p> Hvala za besedo. V imenu stranke Solidarnost, ki je tudi članica koalicije proti
               tajnim sporazumom, ki jo seveda že poznamo, bi povedal nekaj o posameznih točkah tega
               vabila na to razpravo. In sicer grem kar po vrsti, da ne bo predolgo. Spoštovani vsi
               prisotni, na točko 2. iz poziva na predstavitev mnenj bom povedal naslednje. Šele na
               pritisk javnosti in po nekaj organiziranih javnih ter odmevnih protestih, so postale
               nevladne organizacije in civilna družba, pozvan sogovornik, a imamo vtis, da ne tudi
               zaželen, saj so pogajanja še vedno tajna, dostop do dokumentov izjemno oteškočen, ali
               onemogočen, vse pa pod izgovorom, da gre za občutljiva pogajanja. Čeprav v istem dahu
               vsi vpleteni.</p>
            </sp>
            <sp xml:id="SDT7-Skupna-2016-05-27_1.sp23">

               <speaker>PREDSEDNICA ANDREJA POTOČNIK:</speaker>

               <p>Se oproščam. Prosila bi vas, če ste lahko malce bolj, ne tako hitri, bolj počasni
               zaradi tolmačenja. Hvala.</p>
            </sp>
            <sp xml:id="SDT7-Skupna-2016-05-27_1.sp24">

               <speaker>MARJAN FRIGELJ:</speaker>

               <p>Hvala. Čeprav v istem dahu vsi vpleteni zagovorniki hitijo razlagati, da gre predvsem
               za nekakšen prostocarinski dogovor in sprejemanje visokih evropskih standardov
               zaščite okolja, javnega dobra, delavcev, zdravja ljudi in socialnih standardov
               javnega pomena. Upam, da se strinjamo, da našteto nikakor ne more biti nikoli predmet
               tajnih pogajanj. In hinavsko je reči, da se katerega od teh področij TTIP ne bo
               dotaknil. Namreč, hinavsko zato, ker ga bo uničil preko vseh ostalih mehanizmov.
               Prostotrgovinski sporazum, z odpravo carin in ohranitvijo vseh doseženih najvišjih
               standardov na obeh straneh, ter spoštovanje zakonodaje v državi spora, je lahko
               napisan, sedaj bom karikirano rekel, na desetih straneh, brez drobnega tiska in
               specialnih aneksov. Če je pošten. Za vse ostalo že imamo na voljo delujoča mednarodna
               sodišča, ako bi se pokazala potreba. Iz tega sledi, da lahko upravičeno ničesar<stage type="mag"/> <stage>(nadaljevanje)</stage> ne verjamemo tistim, ki
               nas prepričujejo o dobronamernosti svojega početja.</p>
               <p>Na točko 3. in 4., vsi ki nekaj vemo o temo vemo, da je ICS samo preoblečen in v
               pravni jezik zavit ISDS. Državi jemlje njeno suverenost, državljanom temeljno pravico
               do odločanja po kakšnih zakonih bodo živeli in delali. Postavlja se nad pravni red
               države zato je kakršna koli oblika tako imenovanih mehanizmov, ne glede na njihovo
               ime, popolnoma nesprejemljiva.</p>
               <p>Na točko 5.; Državni zbor Republike Slovenije je edini organ, ki lahko na osnovi
               lastne presoje ali izražene volje državljanov Republike Slovenije zavrne ali potrdi
               takšen tako imenovani sporazum. Vsaka začasna uporaba bi bila zgolj nekakšno
               zaničevalno izogibanje volje zakonodajalca in ali državljanov. Mnenja in vprašanje o
               načinih odločanja v ostalih članicah EU, ki se je tukaj notri pojavilo, v temu
               primeru so popolnoma nepomembna, tukaj gre za državljane suverene Republike
               Slovenije.</p>
               <p>Na točko 6. in 13. – zelo moteča je dikcija na kakšen način bo vplival TTIP na
               različna področja, ne pa recimo kaj menite, na kakšen način bi vplival. Gre za
               arogantno sporočilo da se njegovi lobisti in sestavljavci niti malo ne ukvarjajo z
               možnostjo, da bi ga državljani škodljivega in stopnji dosežene demokracije sovražnega
               zavrnili. Popolnoma jasno je, da sploh ni moč izključiti uporabe referenduma v temu
               vprašanju. Tako imenovani sporazum nima jasnega in nedvoumnega vpliva na proračun
               Republike Slovenije, kar bi lahko pomenilo izključitev iz referendumskega odločanja.
               Nima niti značaja meddržavnega sporazuma med Republiko Slovenijo in drugo državo.
               Evropska komisija pač, kot sogovornik ZDA nima nikakršnega atributa suverene države
               resnici na ljubo, še Evropski uniji tega ne bi bilo moč trditi. Tako imenovani
               sporazum tudi ne znižuje človekovih pravic, v resnici jih močno znižuje na račun
               multinacionalk.</p>
               <p>Naj še enkrat povemo, da gre po našem mnenju za kriminalni naklep, to bi tako
               izničilo zakonodajo, zakonodajno suverenost Državnega zbora ter finančno suverenost
               države. V nadaljevanju pa tudi čisto vse ostale atribute državnosti. Le-te bi
               prenesel na multinacionalke, vsaj odločanje o najpomembnejših zadevah, to pa so
               zakoni in finance, ne bi bilo več v naših rokah. že to in naslednje generacije, bi
               spremenil v sužnje, teh najbolj osovraženih in najbolj brez veznih neoliberalcev.
               Seveda pa računamo, da bodo že poslanci Državnega zbora takšno nespodobnost, kot jo
               predlagajo pobudniki TTIP zavrnili.</p>
               <p>Na točki 9. in 14., kako razmišljajo botri tako imenovanega sporazuma vse pove
               vprašanje, ki se glasi: Ali bo razkritje teh nespodobnih spletk imelo za posledico
               samo pomislite, zaprtje bralnih sodb. In ali bi konsolidirana besedila morala biti
               javno dostopna. To je demokracija, ste prepričani, gospodje spoštovani poslanci, da
               bi kdor koli lahko verjel takšnim ljudem? Kaj šele, da bi jim zaupal usodo lastnih
               državljanov ali celo recimo lastnih otrok.</p>
               <p>Zaključil bom z mnenjem stranke Solidarnost – poslanci Državnega zbora so pred
               najpomembnejšo odločitvijo doslej, verjetno tudi pred najpomembnejšo o kateri bodo
               kdajkoli odločali. Žaljivo do integritete našega Državnega zbora je že to, da jih
               nekdo sprašuje ali smejo odločati o tako škodljivi zadevi kot je TTIP. Ta se je že
               začel z namenom prevare in utajnosti v ozkih krogih brezobzirnih ljudi, ki jim ni nič
               drugega kot lastno bogatenje za vsako ceno, na račun vseh ostalih. In kar se začne
               tako nikoli ne more biti popravljeno, niti toliko, da bi postalo pogojno užitno.
               Takšen nespodoben, zaničujoč predlog je potrebno takoj ter v celoti zavreči. Kot tudi
               na vse podobne na kar nas je spomnila poslanka gospa Tomčeva.</p>
               <p>Če gre Evropski komisiji za to, da naredi nekaj dobrega za državljane evropske
               skupnosti pa naj sestavi preprost sporazum, ki <stage type="mag"/> <stage>(nadaljevanje)</stage> ga lahko vsi podpišejo že v treh mesecih ako bi ga
               nasprotna stran v resnici hotela.</p>
               <p>Hvala lepa.</p>
            </sp>
            <sp xml:id="SDT7-Skupna-2016-05-27_1.sp25">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>K besedi vabim gospo Bredo Kutin, Zveza potrošnikov Slovenije. Pripravi naj se gospod
               Andrej Friedl.</p>
            </sp>
            <sp xml:id="SDT7-Skupna-2016-05-27_1.sp26">

               <speaker>BREDA KUTIN:</speaker>

               <p>spoštovane poslanke in poslanci. Se zahvaljujem za vabilo in sem vesela, da je prišlo
               do te razprave o TTIP kot javna razgrnitev mnenj, hkrati pa žalostno, če pogledam po
               dvorani kjer pravzaprav so poslanci spet izjema, sem in tja je kakšen, ki bo
               prisluhnil našim stališčem.</p>
               <p>Zveza potrošnikov se skupaj z evropsko potrošniško organizacijo BEUC, ki je
               pravzaprav naš predstavnik, lobist potrošnikov v Bruslju, deluje že 53. leto, mi smo
               njeni člani 20 let in skupaj s trans Atlantikom / nerazumljivo/ že tri leta ukvarjamo
               s problematiko TTIP iz preprostega razloga, ker je to eden od izjemnih sporazumen,
               zelo pomemben za vsakodnevno življenje ljudi. Imamo to srečo, da imamo profesionalen
               tim v Bruslju in da imamo skupino ekspertov, ki se s TTIP zdaj ukvarja z
               najrazličnejšimi področji. Posebej bi izpostavila, da potrošniška organizacija smo v
               načelu vedno za konkurenco, za transparentnost, za liberalizacijo trgovine, če
               prinaša koristi za potrošnike. To so seveda nižje cene, to je boljša izbira, pri tem
               pa je potrebno posebej poudariti, da to seveda ne pomeni na račun varnosti
               potrošnikov, delavskih standardov in varnosti okolja.</p>
               <p>Zdaj, da ne bi šli v vse zadeve, ki smo jih pravzaprav izpostavljali že nekaj časa.
               Razdelila sem, oziroma na hodniku imate pravzaprav na eni strani predstavljena
               izhodišča, ki smo jih evropska potrošniška organizacija skupaj uskladile. Imamo tudi
               našo predstavnico, naša generalna direktorica BEUC je v posvetovalnem odboru, to se
               pravi, da do sedaj smo imeli dostop tudi ne samo do pogajalskih izhodišč ampak tudi
               do konsolidiranih dokumentov verzij. 19. maja pa je bil sestanek, kjer so povedali,
               da tega dostopa nimamo več. Kar pravzaprav nas zelo žalosti, kajti eden od zahtev
               potrošniških organizacij je seveda transparentnost procesa.</p>
               <p>Če bi povedala še to, da seveda absolutno podpiramo regulatorno sodelovanje organov
               ampak hkrati pa seveda ne podpiramo obveznega sodelovanja, to je nekaj popolnoma
               drugega. Če bi šli na prostovoljno sodelovanje bi odpravljali tiste tehnične ovire,
               kjer bi pravzaprav sprostili mednarodno trgovino pa ne ogrožali sprejetih predpisov
               in veljavnih pravil. Tisti hip, ko pa se zadeva postavi kot obvezno sodelovanje pa
               pravzaprav postavlja pod vprašaj obstoječe standarde i neobstoječa pravila.</p>
               <p>Tako da, absolutno podpiramo tudi stališče slovenske vlade glede načina, kako naj bi
               se ta sporazum sprejemal in seveda previdnostnega principa. Morali bi ga uveljaviti
               tudi na področju kemikalij, glede na to, da gre pa za popolnoma dva različna pristopa
               EU in ZDA pa seveda je naše stališče, da regulatorno sodelovanje na področju
               kemikalij preprosto ne pride v poštev, ker se jih ne da spraviti na skupen
               imenovalec.</p>
               <p>Prav tako smo proti, kot sem že rekla, obveznemu regulatornem sodelovanju. Mislimo,
               da finančne storitve ne sodijo v ta sporazum in čeprav smo v Sloveniji zelo malo
               govorili o storitvah na področju zdravstva, to gre za cenovno politiko, gre za
               avtorske pravice, gre za medicinske pripomočke, ameriški in evropski pristopi sta
               tukaj tudi popolnoma drugačna tako da je naše stališče, da jih je potrebno izključiti
               iz tega sporazuma.</p>
               <p>Dodala bi na koncu še to, da seveda bomo mi do konca spremljali ta pogajanja, aktivno
               sodelovali kolikor le lahko. <stage type="mag"/>
               <stage>(nadaljevanje)</stage> Tudi, kar se tiče raznih, tako bom rekla balončkov, kaj je boljše v
               Evropi pa kaj v ZDA imamo pravzaprav to prednost kar v okviru trans Atlantik
               "consumer dialog", to je dialog evropskih in potrošniških organizacij, že 12 let
               sodelujemo da dobivamo potem tudi prave informacije, kakšna so dejanska stanja in
               tukaj nas v naših stališčih tudi ameriške potrošniške organizacije podpirajo. </p>
               <p>Dodala bi pa samo še nekaj, zdaj ta razprava v zvezi z zaščito vode kot javne
               dobrine. V Sloveniji je zdaj, tako bom rekla, me veseli da gre v pravo smer,
               pričakovati pa da bo zapis v ustavo rešil ta problem je pa, tako bom rekla, so to
               preprosto prevelika pričakovanja. In mislim da bi bilo potrebno pogledati tudi z
               vidika TTIP, namreč če se bo presojalo o podeljenih koncesijah, poslušali smo danes
               recimo veste, da ima država pravico ali regulira ali odpira konkurenco na temu
               področju, ko je pa enkrat odprta se pa to presoja z vidika zaščite investitorja ne z
               vidike zaščite države in kot pravice do deregulacije. To se pravi, da bi morali mi že
               zdaj imeti ustrezno zapisana pravila pod kakšnimi pogoji lahko koncesionarji črpajo
               vodo. Namreč, veste, če bi bili vedeži ne bi bili reveži in mi ne moremo predvideti
               ta hip, kako bo dejansko z vodnimi viri pitne vode, čez deset, petnajst ali pa
               dvajset let. Koncesije se podeljujejo za dolgoročna obdobja. In se bojim, da tisti ki
               so jih podeljevali o tem sploh niso razmišljali in se lahko ta hip idilična slika
               lahko se spremeni, če se ne bo, smo lahko samo zadovoljni. Samo z neverjetno
               lahkotnostjo se določene odločitve sprejemajo. </p>
               <p>Na koncu bi povedala še to, na žalost se gospod iz Evropske komisije ni povedal, da
               zadnja raziskava, ki jo je Evropska komisija naročila predvideva porast cen za
               potrošnike ne padec. Tako da, tisto kar smo poslušali kako bomo imeli na evropski
               ravni cenejše izdelke, tudi to očitno ne drži. Pa ne govorim o tistih raziskavah, ki
               jih seveda naročajo posamezniki z različnimi interesi.</p>
               <p>Toliko bi jaz imela za povedati. In želela bi si res, tako bom rekla, dialoga v
               prihodnje in tudi tega, da nas v hramu demokracije poslušajo tudi tisti, ki so bili
               izvoljeni.</p>
            </sp>
            <sp xml:id="SDT7-Skupna-2016-05-27_1.sp27">

               <speaker>PREDSEDNICA ANDREJA POTOČNIK:</speaker>

               <p>Besedo predajam gospodu Andreju Friedlu, Gospodarska zbornica Slovenije. Pripravi naj
               se gospod dr. Uroš Rosa.</p>
            </sp>
            <sp xml:id="SDT7-Skupna-2016-05-27_1.sp28">

               <speaker>DR. ANDREJ FRIEDL:</speaker>

               <p>Hvala za besedo. Gospe in gospodje.</p>
               <p>Torej v imenu Gospodarske zbornice Slovenije bi najprej poudaril da seveda mi
               razumemo, da je izvoz naša prva prioriteta in zato v principu pozdravljamo vsak napor
               vlade za sklepanje večstranskih in pa dvostranskih trgovinskih sporazumov, ki
               odstranjujejo ovire za večjo liberalizacijo trgovine in pa investicij. Menjava med
               Slovenijo in ZDA Je zaenkrat res relativno majhna zato pa lahko TTIP prinese posredne
               učinke pozneje. Predvsem vidimo v njem potencial zaradi našega posrednega izvoza,
               torej izvoza slovenskih izdelkov na ameriški trg zlasti preko Nemčije in pa drugih
               naših največjih trgovinskih partnerjev znotraj EU.</p>
               <p>Na Gospodarski zbornici Slovenije zato gledamo na TTIP kot na priložnost, ne kot na
               grožnjo in podpiramo pogajanja, ki pa morajo seveda vsebinsko uskladiti vsa odprta
               vprašanja. TTIP ne razumemo let kot ekonomski sporazum ampak tudi kot geopolitični
               sporazum o strateškem zavezništvu med dvema razvitima deloma sveta, ki gojita podobne
               vrednote.</p>
               <p>Pogajanja za TTIP so povezana s številni predsodki in pričakujemo od vlade, da bo
               nanje bolj odločno odreagirala in razložila zakaj posamezni predsodek ni utemeljen.
               Globalizacija je danes realnost kot smo slišali in razvite države sklepajo številne
               sporazume za liberalizacijo trgovanja in investicij in EU tukaj ne more biti
               izolirana <stage type="mag"/> <stage>(nadaljevanje)</stage> Seveda pa
               tudi po mnenju Gospodarske zbornice Slovenije nikakor in to poudarjam, ne smemo s
               TTIP pristati na to, da bi se odrekli visokim standardom na področju prehrane,
               zdravstvenega varstva, varnosti izdelkov in storitev in pa varstva okolja. To je bil
               samo en takšen kratek splošen pogled. Namreč Gospodarska zbornica Slovenije je
               čez-sektorska asociacija in se zavedamo, da je lahko učinek TTIP na različne panoge
               tudi različen. Za elektronsko in elektro industrijo ali pa za IT sektor lahko rečem,
               da vidi v izenačevanju tehničnih standardov veliko pozitivnega, kakšna druga branža
               danes je bilo omenjeno kmetijstvo ima pa lahko torej tudi drugačna stališča. Zato bo
               zelo pomembno kako se bodo izpogajala ta izhodišča po posameznih sektorjih. </p>
               <p>Kar se tiče investicijskega sodišča moram povedati, da ga na Gospodarski zbornici
               Slovenije ne podpiramo. Prvič, zato ker je to nedorečen mehanizem, drugič pa zato,
               ker podpiramo klasično investicijsko arbitražo. Ni časa za podrobnejše razlage v čem
               je zdaj prednost arbitražnega reševanja investicijskih sporov bi pa vseeno na temu
               mestu povedal, da bi bila dolžnost tudi ministrstva in pa stroke, da enkrat za vselej
               pojasni, da niti slučajno ni res, da država ne sme spreminjati regulacije takrat,
               kadar bi to lahko ogrozil dobiček tujega investitorja. Po mednarodnem pravu, tudi če
               ne bi bilo ene besedice v takšnem sporazumu, tudi če sporazuma ne bi bilo ima država
               še vedno spreminjati regulacijo, kadar je razumna, kadar ni diskriminatorna in kadar
               je seveda v javnem interesu.</p>
               <p>ISDS ni v nobenem primeru mehanizem kot sam kriv za določene težave oziroma morda
               tudi za določene pomanjkljivosti ali pa določena razočaranja držav gostiteljic,
               zaradi tega ker arbitri razsojajo po mednarodnem pravu in pa predvsem potem, kar je
               zapisano v investicijskem sporazumu. In zdaj, če prav razumem, če bomo jasno in
               glasno napisali v investicijski sporazum, da ima EU pravico do regulacije, bomo to
               poudarili do tudi zviševanja standardov nad ravnijo kot so bili takrat, ko je bila
               investicija začeta, potem ne more neko arbitražno razsodišče odločiti drugače.</p>
               <p>Toliko bi jaz imel, hvala lepa.</p>
            </sp>
            <sp xml:id="SDT7-Skupna-2016-05-27_1.sp29">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>K besedi vabim dr. Uroša Rosa iz Akrapoviča d.d., pripravi naj se gospod Anej
               Korsika.</p>
            </sp>
            <sp xml:id="SDT7-Skupna-2016-05-27_1.sp30">

               <speaker>DR. UROŠ ROSA:</speaker>

               <p>Hvala za besedo. Lep pozdrav še v mojem imenu, lep pozdrav vsem prisotnim,
               vabljenim.</p>
               <p>Jaz se bom dotaknil ene točke, ki je danes sicer še nismo slišali pa mogoče bo
               zvenela nekoliko drugače. Dotaknil se bom avtomobilske industrije in dveh področij ki
               so pomembne za avtomobilsko industrijo, evropsko pa sploh bom rekel svetovno in to je
               dve zelo konkretni stvari – ena je povezana na tehnične standarde, predvsem tehnične
               standarde na področju varnosti potnikov, tako imenovano "crash test", drugi pa so
               investicijski standardi. Marsikdo, bom rekel ali pa si upam trditi dva vsi tukaj
               notri ste slišali od tako imenovane Diesel-gate afere pa izzivov Volkswagna na
               ameriškem trgu. In tukaj so določene zadeve o katerih velja izgubiti nekaj besed.</p>
               <p>Vsak avtomobilski proizvajalec pri razvoju nekega novega modela avtomobila porabi
               izredno veliko sredstev, tako za izvajanje tako imenovanih "crash test-ov" in pa za
               izvajanje in prilagajanje emisijam motorja z notranjim izgorevanjem posameznim
               državam. Ko se pogovarjamo o "crash test-ih" pa bom šel res zelo na konkretne primere
               kjer so lahko učinki TTIP ali pa nekih posameznih takšnih dogovorov lahko pozitivni
               so to, da je težko najti odgovore kateri test je strožji pa kateri test je boljši.
               Ali govorimo o evro NK testu v Evropi ali pa govorimo pač o ameriškem <stage type="mag"/><stage>(nadaljevanje)</stage> testu. Za končno izdelavo
               in razvoj avtomobila so primerljivi. Ali so ena na ena primerljivi – niso. Zakaj?
               Zato ker so določeni parametri na eni in na drugi strani, ki odstopajo, ampak oboji
               zagotavljajo neko določeno stopnjo varnosti. Ali pomeni več standardov pri razvoju
               posameznega vozila večjo investicijo in daljši razvoj – ja, to je absolutno dejstvo,
               zato ker niso standardi ena na ena poenoteni, jih je potem težko tudi na enoten način
               upoštevati.</p>
               <p>Če se pogovarjamo o emisijah, kar je zanimiva tema, vedeti moramo, da večina držav po
               svetu nekako sledi Euro 4, 3, 5 in tako naprej, kar vsi poznamo, specifikacijo in
               regulative na področju emisij. Azijske države marsikdaj sledijo z določenim zamikom
               ene ali dveh generacij za evropskimi, ampak nekako se ti standardi enostavno
               prenašajo. In, recimo, če proizvajate nek produkt, recimo, kot je v našem primeru
               izpušni sistem, kjer morate zagotoviti tudi emisijskim zahtevam na globalnem trgu, mi
               lažje prenesemo evropsko regulativo, ki jo spoštujemo, da lahko prodajamo na evropski
               trg, na vse ostale trge, ki niso, recimo, trg ZDA. ZDA ima določene svoje zahteve, pa
               še to niso poenoteni znotraj vseh zveznih držav. Dobro veste, da, recimo, Kalifornija
               je taka specifika, ki ima izredno stroge zahteve, okoljevarstvene, in se vsi svetovni
               proizvajalci avtomobilov morajo prilagajati konkretno kalifornijski zvezni državi,
               zato da naredijo avtomobil s specifikacijo, ki ga potem prodajajo po celih Združenih
               državah.</p>
               <p>Naj se vrnem na začetek. Ali to pomeni neke strožje zahteve v primerjavi z euro testi
               – ne. So pa drugačni, kar pomeni, da vsak proizvajalec mora iti čez ponovni cikel
               nekih posameznih točk razvoja, z ratifikacijo vzdržljivostnih testov, ki so pač neka
               specifika. V končni enačbi pa zadeva je primerljiva. In če bi mi lahko dosegli
               konkretno s tem sporazumom to, da bi prišlo do nekega poenotenja standardov, ki so že
               zdaj v svoji vsebini zelo, zelo podobni, ali pa vsaj do nekega medsebojnega
               priznavanja standardov, če govorimo konkretno o teh primerih znotraj avtomobilske
               industrije, ne bom se spuščal na področje kmetijstva in ostalih industrij, ker jih ne
               poznam, bi lahko bistveno pripomogli k temu, da bi se stroški in investicije v razvoj
               v avtomobilski industriji v Evropi nekako lahko optimizirali, izboljšali, da bi se
               potem tudi večje število evropskih modelov lahko prodajalo v Ameriki oziroma po drugi
               strani tudi ameriški proizvajalci bi svoje avtomobile lažje tržili v Ameriki, ne
               pomeni slabše, zato ker govorim, še enkrat, v teh kritičnih komponentah, "crash"
               testih in emisijah, kar vpliva na varnost in zdravje ljudi tako posredno kot
               neposredno, so si ti standardi zelo podobni. Ker pa ni nekega poenotenja ali pa
               medsebojnega priznavanja, pride enostavno do tega, da je za proizvajalca na eni ali
               pa na drugi strani Atlantika to zelo velik strošek. In ta končni strošek potem
               plačajo potrošniki, ker morajo plačati ta strošek. Toliko z moje strani. Hvala
               lepa.</p>
            </sp>
            <sp xml:id="SDT7-Skupna-2016-05-27_1.sp31">

               <speaker>PREDSEDNICA ANDREJA POTOČNIK:</speaker>

               <p>Besedo dajem gospodu Aneju Korsiki, Združena levica. Pripravi naj se gospod Matjaž
               Dovečar.</p>
            </sp>
            <sp xml:id="SDT7-Skupna-2016-05-27_1.sp32">

               <speaker>ANEJ KORSIKA:</speaker>

               <p>Hvala za besedo. Lep pozdrav vsem prisotnim!</p>
               <p>Poskušal bom biti čim krajši. Veliko pomembnih poant o Čezatlantskem
               prostotrgovinskem sporazumu je že bilo povedanih. Na tem mestu bi se poskušal omejiti
               predvsem na tri. Zdi se mi, da že ko pogledamo samo kratico, in sicer Čezatlantski
               prostotrgovinski sporazum, govorimo o nečem, o čemer ta sporazum v resnici ne govori,
               sama kratica je v resnici precej varljiva. Ne gre zgolj za čezatlantski sporazum, gre
               za sporazum, ki je zelo tesno povezan s celo serijo drugih primerljivih sporazumov,
               zelo podoben je, recimo, CETA, se pravi, sporazumu med Kanado in Evropsko unijo, zelo
               podobne ambicije ima tudi TISA, ki vključuje tudi precejšnji del Južne Amerike,
               Avstralijo, Pakistan, Japonsko. Skratka, gre za <stage type="mag"/><stage>(nadaljevanje)</stage> eno celi serijo sporazumov, ali so to podobni
               sporazumi vsem tistim 1.400 omenjenim, ne vem, ampak v vsakem primeru gre pa za
               kvalitativno drugačne sporazume, ker to pač niso zgolj sporazumi, ki bi reševali
               vprašanje proste trgovine. Vprašanja proste trgovine v bistvu ni več potrebno
               reševati, zato ker od leta 1947, se pravi, od konca druge svetovne vojne, nekje do
               2015 so se carine in trgovinske dajatve s 40 % povečini med zahodnimi državami
               radikalno zmanjšale, nekje na povprečju 5 %. Skratka, kot so tudi zagovorniki TTIP za
               to govornico priznali, v resnici tu ni vprašanje proste trgovine, ampak gre za precej
               globlje zadeve, v katere želi ta sporazum poseči in jih spremeniti. Ne gre toliko za
               odnose med državami, kot rečeno, to so zadeve, ki jih je že v preteklosti Svetovna
               trgovinska organizacija reševala, ampak gre za globlje zadeve. Zakaj? Če pogledamo,
               recimo, izjavo generalnega direktorja Mikea Moorea, enega od preteklih generalnih
               direktorjev Svetovne trgovinske organizacije, je to organizacija, ki je kot avto, ki
               ima en pospeševalnik pa 140 ročnih zavor. Skratka, Svetovna trgovinska organizacije v
               bistvu ni več funkcionalna in ti sporazumi so način, da se to disfunkcionalnost
               zaobide. Kot taki so problematični zaradi tega, ker posegajo na vse kaj drugega kot
               na področje carin, dramatično posegajo na področje sociale, zdravstva, okolja,
               podrobnosti o vsem naštetem so že bile povedane. In sicer, vso to raznolikost med
               posamičnimi državami, ki trenutno obstaja, bi takšna ambicija tega sporazuma, vsaj
               dolgoročna, na neke enotne standarde postavili. Tu je bilo velikokrat zatrjevano, da
               ti standardi nikakor ne bodo nižji, kvečjemu bodo še višji, ampak to je v bistvu neko
               bolj kot ne, kot bi dejali Američani, "wishfull thinking". Glede na to, da je
               ambicija teh sporazumov oziroma kot jih je nekdo imenoval, ekonomskega Nato pakta,
               ta, da to širše območje, čezatlantsko območje, se pravi, Severne Amerike in Evropske
               unije, postane konkurenčno v svetovnem merilu, se moramo seveda vprašati, konkurenčno
               napram komu. Konkurenčno napram tistim, ki jih ti na začetku omenjeni sporazumi ne
               vključujejo. Gre za države, kot so Kitajska, Indija, Rusija, Brazilija. In ne vem,
               kako drugače, glede na povedano oziroma tisto, kar se napoveduje v teh sporazumih,
               nameravata Evropska unija in ZDA konkurirati, kakor pa z zniževanjem teh standardov,
               kajti to se tudi že zdaj v praksi dogaja. Kitajska, Indija in podobne države so bolj
               konkurenčne, ker imajo nižje okoljske standarde, nižje standarde sociale, slabše
               delavske pravice in tako naprej; tu so pač tisti ekstra profiti, ki jih v primerjavi
               z zahodnim svetom te države kujejo.</p>
               <p>Varljiv je pa tudi – in s tem zaključujem – zadnji del te kratice, in sicer, da gre
               za sporazum oziroma v angleščini rečeno "partnership", celo partnerstvo. Če je to
               sporazum, je to oktroirani sporazum, je to vsiljeni sporazum. Kajti, poglejte,
               zamislimo si samo – gospod iz Evropske komisije je sicer dejal, da naša stran, se
               pravi, evropska, celo javno dostopno, se na svetovnem spletu objavlja, kar je lepo,
               ampak kaj nam to pomaga, če ne vemo, kaj tista druga stran ponuja, zahteva, hoče. Se
               pravi, glede na to, da ne sklepamo sporazuma sami s seboj, je tisto, kar mi ponujamo,
               v bistvu povsem nezadostno oziroma ne moremo iz tega črpati zadovoljstva o
               transparentnosti celotnih pogajanj. <stage type="mag"/><stage>(nadaljevanje)</stage> To, da ameriška stran zahteva, da se o sporazumu ljudje
               informirajo v tako imenovanih tihih sobah, je svojevrstna bizarnost 21. stoletja.
               Skratka, najmanj, kar bi bilo treba zahtevati, je, glede na to, da gre v vsakem
               primeru za izjemno pomembno vprašanje o prihodnosti države, to, da se o tem
               vprašanju, tako kot se je v preteklosti ob razpadu Jugoslavije, ob vstopu Slovenije v
               Evropsko unijo, v Nato, skratka, ob vseh teh res pomembnih vprašanjih, da se tudi o
               tem vprašanju odloča na referendumu. Hvala.</p>
            </sp>
            <sp xml:id="SDT7-Skupna-2016-05-27_1.sp33">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima gospod Matjaž Dovečar iz Greenpeacea, pripravi naj se gospod Jožef Horvat
               iz Državnega zbora.</p>
            </sp>
            <sp xml:id="SDT7-Skupna-2016-05-27_1.sp34">

               <speaker>MATJAŽ DOVEČAR:</speaker>

               <p>Hvala lepa za besedo. Gospod predsednik odbora, visoki predstavnik Evropske komisije,
               gospod Houben, evropski nacionalni poslanci, predstavniki civilne družbe,
               gospodarskih subjektov in ostali udeleženci te javne razprave!</p>
               <p>Sem predstavnik Slovenske pisarne Greenpeacea, ki deluje od leta 2007. Delujemo
               predvsem na podnebno-energetskem področju, tako mi oprostite, če sem v tej tematiki
               malo nov, ampak globalno Greenpeace deluje na številnih različnih kampanjah s ciljem
               varstva okolja, spremembe odnosov in promocije miru. Smo neodvisna organizacija,
               torej, za svoje delovanje ne prejemamo finančnih sredstev institucij Evropske unije,
               vlad, korporacij ali političnih strank. S tem v mislih sem tu kot predstavnik
               organizacije, ki je nedavno razkrila 13 poglavij torej teh zaupnih dokumentov TTIP.
               Razkritje je pokazalo pomembnost naše neodvisnosti in stremenja k transparentnosti;
               zdi se, da teh dveh besed nikakor ne moremo povezovati z dosedanjim procesom
               oblikovanja tega sporazuma. Dovolite, da na kratko samo predstavim štiri glavne točke
               vsebine teh razkritih dokumentov. Prva točka je, da se standardi politik glede ljudi,
               javnega zdravja in okolja slabšajo. Torej, končuje se skoraj 70 let stara trgovinska
               praksa, to je pravilo splošnih izjem oziroma "general exceptions rule". Druga
               pomembna točka je, da bodo pod tem sporazumom težje dosegljivi oziroma celo
               zanemarjeni ukrepi za zaščito podnebja. Tretja pomembna točka se nam zdi, da sporazum
               ogroža načelo previdnosti, torej, ameriška stran vsiljuje svoj standard, to je "risk
               based" pristop. In pa zadnja točka, da se na stežaj odpirajo vrata korporacijskim
               prevzemom. Skratka, kot je bilo danes že večkrat slišano, transparentnost procesa je
               zelo slaba, zelo okrnjena, vključenost NVO-jev, torej nevladnih organizacij, ter
               drugih družbeno-civilnih akterjev v pogajanja je bila zelo slaba oziroma celo
               nemogoča. Večina pogovorov do sedaj je z razlogom potekalo pod mizo, za zaprtimi
               vrati, stran od oči javnosti, prisotni pa so bili vseeno predstavniki industrije in
               njihovi lobisti. Sporazum pomembno vpliva na okoljske politike in vsakodnevno
               življenje preko 800 milijonov državljanov Evropske unije in Združenih držav Amerike.
               Sporazum, kot ga mi vidimo, odvzema moč ljudem in jo daje v roke velikih korporacij
               in njihovih interesov. Velike večine vsebine do sedaj niso videli niti nacionalni
               niti evropski poslanci, ki pa bodo o končnem sporazumu najverjetneje tudi morali
               odločati. Slovenija bi na tem mestu morala zahtevati javno obravnavo vseh s pogajanji
               povezanih konsolidiranih besedil kot nujni pogoj za kakršnokoli nadaljevanje teh
               pogajanj. Še več, zahtevamo in želimo, da bodo v nadaljnji proces vključene tudi
               civilne organizacije, ne pa zgolj predstavniki industrije s svojimi lobisti. Razkriti
               dokumenti so to sodelovanje z njimi namreč izpostavili na več mestih. ICS in ISDS, to
               je bilo danes že večkrat omenjeno, dr. Šoltes je lepo povzel pomen tega novega
               mehanizma, tako se ne bom ponavljal, gre torej za finančne interese korporacij. Lahko
               pa povem še en primer, kot ga mi vidimo, zelo pomemben, to je gradnja naftovoda
               Keystone XL v Ameriki. Po tem naftovodu naj bi se pretakala namreč najbolj ogljična
               nafta na svetu, ki najbolj poganja motor podnebnih sprememb, pa tudi najbolj
               onesnažuje zrak, ki ga dihamo. <stage type="mag"/>
               <stage>(nadaljevanje)</stage> Predsednik Obama je na podlagi ljudske želje, na podlagi znanstvenih
               dognanj ta projekt zamrznil in sedaj je ZDA na podlagi sodišča ISDS v okviru nafta
               trgovskega sporazuma, torej severnoameriškega, soočena celo s tožbo te naftne
               korporacije.</p>
               <p>Nobena vlada pri zdravi pameti ne bi smeli podpisati takšnih določb, torej določb, ki
               ovirajo njeno prihodnje delo in zmožno sprejemanja odločitev, ki so dejansko v javnem
               interesu. Tudi glede principa regulativnega sodelovanja je bilo danes že nekaj
               povedanega. Greenpeace na podlagi teh razkritih dokumentov ta princip prepozna kot
               grožnjo demokraciji in vladavini prava. Prepoznavamo ga kot grožnjo socialnim,
               okoljskim, potrošniških, zaposlovalnim in z osebnostnim standardom kot jih danes
               uživamo v Evropski uniji. Predlagani sistem obveščanja in komentiranja oziroma v
               angleščini notice and comment s strani ZDA se v teoriji morda zdi pozitiven, a bi
               lahko vodil dejansko v paralizo z analizo, torej prekomerno pritoževanje na razne
               pritožbe, korporacij, ki želijo vsiliti svoje interese. Proces kot tak bi omogočil
               uporabo v Evropski uniji že prepovedanih okoljskih, kmetijskih praks tudi sporne
               gensko spremenjene organizme, določene kemikalije, prehranska dopolnila in podobno.
               Iz razkritih dokumentov je moč razvideti tudi da so predstavniki Evropske unije
               mnenja, da so stališča EU in ZDA komplementarna v mnogih pogledih, tudi to smo že
               danes slišali. To je namreč potrdil tudi glavni evropski pogajalec, gospod Beauceron,
               ki je predstavljal regulativno sodelovanje na novinarski konferenci 2. maja letos.
               Skratka. Trenutno so ta besedila res da še v fazi pogajanj in končni sporazum še ni
               znan, vseeno pa napovedi glavnega pogajalca Evropske unije in navedbe v zapisniku o
               taktičnem stanju pogajanj nakazujejo na smer, ki bi Vlado Republike Slovenije moralo
               skrbeti. Ocenjujemo, da so tveganja prevelika. To potrjuje tudi vsebina in pa odzivi
               na nedavno razkritje teh dokumentov. Državni zbor Republike Slovenije in Vlado
               pozivamo, da se zavzame za zaustavitev pogajanj. Potrebna je ocena katera področja
               niso sporna, torej katera področja negativno vplivajo na ljudi, na otroke, na
               družine, na podjetnike in o teh zadevah se dejansko lahko že na tem mestu
               sporazumemo, ni problema. Pri drugih zadevah pa se pogajanja ne smejo nadaljevati in
               še zlasti ne v tajnosti. Skratka, državljani preprosto ne želijo, da se evropska
               komisija v njihovem imenu pogaja o zadevah, ki pomembno vplivajo na njihovo življenje
               in zdravje, medtem ko naša Vlada in Državni zbor za enkrat in pri tem zgolj ponižno
               drži palico. Hvala lepa.</p>
            </sp>
            <sp xml:id="SDT7-Skupna-2016-05-27_1.sp35">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima gospod Jožef Horvat, poslanec Državnega zbora. pripravi naj se gospod
               Andrej Gnezda v imenu dveh organizacij in sicer Donar d.o.o. in v imenu Umanotere.
               Gospod Jožef Horvat, izvolite.</p>
            </sp>
            <sp xml:id="SDT7-Skupna-2016-05-27_1.sp36">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik, kolega Kamal. Spoštovani odlični gostje lepo vas
               pozdravljam in se zahvaljujem vsem tistim, ki ste že razpravljali in ki še boste
               razpravljali. Za mene kot politika, ki bo, upam, enkrat odločal tudi o tem sporazumu,
               so vaša razmišljanja izjemno, izjemno dragocena. Tudi zaradi tega sem se med prvimi
               prijavil za bralno sobo, čeprav me je kolega najbrž nenamerno izpustil. Nekateri
               pravijo, da gre za tajni sporazum. Vsaka pogajanja, tudi ko gre za bistveno manjše
               zadeve tudi med podjetji v neki fazi potekajo za zaprtimi vrati. Tudi bralne sobe,
               tudi tam se preprosto ne da izvedeti vsega. Ampak na drugi strani tisti, ki pravijo,
               da gre za tajni sporazum pa natančno že vidijo in poznajo drobovje trenutne verzije
               tega sporazuma in natančno vedo simulirati kako bo ta sporazum deloval. To je zelo
               pomembno, da simuliramo kako bo ta sporazum deloval, kako bo učinkoval na nas
               državljane Evropske unije oziroma Slovenije. da gre za veliko politično odgovornost
               se zavedam že davno, zato sem že junija 2014 najbrž prvi iz te hiše na evropski ravni
               zahteval <stage type="mag"/> <stage>(nadaljevanje)</stage> in sopodpisal pismo
               še s 15 predsedniki Odbora za zadeve EU, to funkcijo sem namreč takrat imel pred
               volitvami julijskimi, in pismo smo naslovili na takratnega komisarja za trgovino v
               prejšnjem Barrosovem mandatu, in zahtevali, da bi sporazum imel status mešanega
               sporazuma in da morajo biti nacionalni parlamenti bolj vključeni in da morajo na
               koncu o tem odločati nacionalni parlamenti, torej ratificirati ta sporazum nacionalni
               parlamenti. Vesel sem, da smo tukaj dobili tudi kolege iz največjih evropskih držav,
               Nemčija kolega Krähbaum<stage>(?)</stage> in tudi predsednik nemškega Bundestaga gospod Norbert
               Lammer, ki je tudi že govoril za to govornico, je pristaš tega, da nacionalni
               parlamenti imajo večjo vlogo pri vplivanju na sama pogajanja in seveda tudi na
               dokončno odločanje.</p>
               <p>Gospe in gospodje, EU je najmočnejša gospodarska velesila na svetu. Podatki iz leta
               2013 kažejo, da smo v EU ustvarili 23,7% svetovnega GDP. Združene države so za
               odstotek in pol slabše. Zakaj to govorim? Zato, ker moramo pri tem ostati oziroma
               moramo biti še močnejši. Da imamo tudi skozi to na nek način neke pogajalske
               pozicije. Evropska unija mora biti globalni igralec in mora ostati najboljša povezava
               držav in narodov na svetu. </p>
               <p>Danes je težko to zagovarjati, ker imamo znotraj EU težave, imamo probleme. A na
               drugi strani se moramo objektivno vprašati kaj pa je alternativa, ali se naj
               Slovenija ne povezuje, ali naj Slovenija zagovarja razpad EU oziroma s kom se naj
               povezujemo. Zahvaljujoč tehnologiji smo postali globalna vas. In tako kot globalna
               vas živi, tako tudi živimo. Trgovina 21. stoletja je povsem drugačna kot trgovina, ne
               vem, 18., 19. stoletja. Bi pa že pred začetkom pogajanj, ampak še vedno je čas,
               morali definirati zadeve o katerih se mi, EU, sploh ne bomo pogajali. Jaz sicer ne
               vem, ne poznam toliko v drobovje samega procesa pogajanj, ali se je to zgodilo ali
               ne. To zagovarjamo in to poudarjamo večkrat na mnogih razpravah Odbora za zadeve EU
               in Odbora za gospodarstvo.</p>
               <p>Podpiram ambicijo sporazuma. Želim pa, da nas pri tem vodijo cilji, ki so v skladu z
               našimi temeljnimi vrednotami, načeli in standardi. Evropske vrednote in naša načela,
               naši principi ne smejo biti predmet pogajanj. Nas ne zanima samo večji obseg
               trgovine, nas zanimajo predvsem posledice rasti. Nikakor ne smemo dovoliti znižanja
               okoljskih standardov in standardov varne hrane. Nasprotno, okoljske in prehranske
               standarde moramo v fazi pogajanj dvigniti.</p>
               <p>TTIP je ta čas najpomembnejši sporazum za EU tako z vidika posledic kot tudi z vidika
               zanimanja javnosti. In zato je politična odgovornost, kot jo vsaj jaz vidim, ogromna.
               Večkrat v teh razpravah pravim, da gre za priložnost, seveda gre za nevarnost, najbrž
               pa gre tudi za nujnost, da se povezujemo. Če ne čezatlantsko, s kom potem? To je
               morda priložnost za neko drugo razpravo. Prvič, z nikomer ali pa s kom? Ali z Afriko,
               ali z Azijo in tako dalje. Če pravim, da je tudi nujnost, potem to argumentiram s
               tem, ker tako internet kot sodobne transportne poti omogočajo precej več kot
               dovoljujejo sedanje carinske in administrativne ovire. Predvsem potrošniki ter
               srednje velika in mala podjetja, ki preko spleta že kupujejo in prodajajo iz ene
               strani Atlantika na drugo stran, se pri tem soočajo z dodatnimi stroški zaradi carin
               ter neustrezno zaščito pri nakupih in sklepanju pogodb. TTIP bo sklepanje in izvedbo
               čezatlantskih poslov po naših pričakovanjih poenostavil in <stage type="mag"/><stage>(nadaljevanje)</stage> pospešil rast prodaje. V tem smislu TTIP
               pomeni tudi odpiranje prostora za razvoj e-trgovanja kot najpomembnejšega prodajnega
               kanala v trgovini 21. stoletja. Jaz pozivam nevladne organizacije, slovensko javnost,
               da aktivno sodeluje pri nadaljnjih razpravah in verjemite, vsaj kar se moje zaveze
               tiče, jaz bom vaša priporočila skrbno poslušal in jih tudi upošteval pri svojih
               političnih odločanjih. Hvala za pozornost.</p>
            </sp>
            <sp xml:id="SDT7-Skupna-2016-05-27_1.sp37">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima gospod Andrej Gnezda v imenu Donar d.d. in v imenu Umanotere. Pripravi naj
               se gospod Matej Verbajs iz CVNOS. Gospod Gnezda, izvolite.</p>
            </sp>
            <sp xml:id="SDT7-Skupna-2016-05-27_1.sp38">

               <speaker>ANDREJ GNEZDA:</speaker>

               <p>/ mikrofon ni vklopljen /…podjetnikov, da tudi v njihovem imenu preberem pismo, ker
               so žal vsi bili zasedeni in niso osebno uspeli priti na to javno predstavitev mnenj.
               Gre pa za pismo, ki je bilo sestavljeno na pobudo treh podjetnikov oziroma podjetij
               in kolikor razumem bo tudi v kratkem poslano oziroma naslovljeno na gospoda ministra
               za gospodarstvo. Pobudniki oziroma podjetniki pa so gospod Matej Feguš iz podjetja
               Donar…</p>
            </sp>
            <sp xml:id="SDT7-Skupna-2016-05-27_1.sp39">

               <speaker>PREDSEDNIK KAMAL IZIDOR SHAKER:</speaker>

               <p>Gospod, vljudno vas prosim, če govorite bolj počasi, zaradi prevajanja.</p>
            </sp>
            <sp xml:id="SDT7-Skupna-2016-05-27_1.sp40">

               <speaker>ANDREJ GNEZDA:</speaker>

               <p>Kot sem rekel gospod Matej Feguš iz podjetja Donar, gospod Milan Dolar iz podjetja
               Medium in gospodična Silvija Špehar iz podjetja Hemptouch. Sedaj pa če pridem k
               pismu. Naslovljeno je: Ali sporazum TTIP resnično prinaša koristi malim podjetjem ter
               potrošnikom? Spoštovani minister za gospodarski razvoj in tehnologijo gospod
               Počivalšek. Spodaj podpisani podjetnike in podjetnice smo v preteklih mesecih
               spremljali novice in informacije o pogajanjih za sklenitev sporazuma o prosti
               trgovini med EU in ZDA znanega tudi pod kratico TTIP. Ob tem smo naleteli na številne
               informacije tako iz domačih in tujih medijev kot tudi s strani pogajalcev in Vlade RS
               ter Ministrstva za gospodarski razvoj in tehnologijo. S skrbjo ugotavljamo, da so
               dostopne informacije pogosto nasprotujoče narave in predstavljajo tudi razlog za skrb
               ter zbujajo pomisleke. Nedavno razkritje organizacije Green piece so te skrbi in
               pomisleke zgolj dodatno poglobila, zato vas vljudno prosimo za pojasnila in odziv na
               spodaj izpostavljena vprašanja, ki bodo pripomogla k razjasnitvi dejstev in
               oblikovanju našega stališča do omenjenega sporazuma. Liberalizacija trgovine med EU
               in ZDA v okviru sporazuma TTIP bi po dostopnih napovedih vodilo v pretrese na
               evropskem trgu in vpad trgovine znotraj in med članicami EU. Kot je zapisano v
               študiji Vlade RS o učinkih sporazuma TTIP na slovensko gospodarstvo bo ne glede na
               izbran scenarij sporazum vodil v padec celotnega slovenskega izvoza in uvoza. Po
               napovedih bi prišlo do preusmerjanja evropske trgovine iz Slovenije na po novem
               cenejše vire v ZDA in povečana integracija z ZDA bi privedla do rahlega zmanjšanja
               trgovinske integracije znotraj EU. Študija, ki jo je naročila Evropska komisija
               ocenjuje, da bo, zaradi sporazuma TTIP trgovina med članicami EU vpadla za 72
               milijard evrov, od tega 36 v avtomobilskem sektorju, 13 v kemični industriji in 13 v
               elektronski. Študija fundacija Bertelsmann pa napoveduje, da bo trgovina med Nemčijo
               in drugimi državami članicami, zaradi TTIP upadla za 30 do 40 %. EU je najpomembnejši
               trg za slovenske izvoznike, saj na njemu ustvarimo 75 % vsega izvoza in je ključnega
               pomena za internacionalizacijo slovenskih malih in srednjih podjetij. Na drugi strani
               izvoz slovenskih podjetij na trg ZDA predstavlja relativno majhen delež slovenskega
               izvoza in glede na ugotovitve vladne študije ni pričakovati bistveno večjih
               prihodkov, zaradi dodatnega izvoza na ta trg v prihodnosti. Študija tudi dodatno
               ugotavlja, da slovenska podjetja ne izkazujejo pretiranega interesa za trg ZDA tudi v
               primeru sklenitve sporazuma TTIP. Zakaj torej slovenska vlada in pogajalci podpirate
               nadaljevanje pogajanj o sporazumu, ki bo vodil v dezintegracijo evropskega trga?
               Sporazum TTIP imenujejo tudi živi sporazum saj bodo dogovorjena pravila vplivala tudi
               na zakonodajo, ki se bo sprejemala po prihodnjih letih po podpisu…</p>
            </sp>
            <sp xml:id="SDT7-Skupna-2016-05-27_1.sp41">

               <speaker>PREDSEDNIK KAMAL IZIDOR SHAKER:</speaker>

               <p>Gospod Gnezda, še enkrat vas lepo prosim, če govorite bolj počasi, ker tolmačka ne
               more tako hitro prevajati. Hvala lepa.</p>
            </sp>
            <sp xml:id="SDT7-Skupna-2016-05-27_1.sp42">

               <speaker>ANDREJ GNEZDA:</speaker>

               <p>V redu. Sporazum TTIP imenujejo tudi živi sporazum, saj bodo dogovorjena pravila
                  <stage type="mag"/> <stage>(nadaljevanje)</stage> vplivala tudi na
               zakonodajo, ki se bo sprejemala v prihodnjih letih po podpisu sporazuma. To živo
               dimenzijo sporazuma je ameriška gospodarska zbornice opisala kot darilo, ki ne neha
               dajati, saj bi deležnikom omogočilo, navednice, sopisanje zakonodaje, kot so zapisali
               v skupnem predlogu z združenjem Businesseurope. Koncerni in lobisti gospodarsko
               interesnih združenj, ki so v okviru pogajanj o sporazumu TTIP pozivali k spremembam
               in nižanju standardov v prehrani, varovanju potrošnika okolja, bodo na podlagi tega
               predloga vključeni v najzgodnejšo fazo priprave zakonodaje, to je še preden bi o njej
               razpravljali Evropski parlament ali nacionalni parlamenti. S pravili, ki bodo
               opredeljeni v tako imenovanem horizontalnem poglavju o regulativnem sodelovanju bodo
               dobili priložnost, da svoje zahteve uresničijo v letih po sprejemu sporazuma in
               hkrati institucionalno podlago za pisanje standardov ter pravil, ki bodo ustrezala
               njihovim interesom. Med tem bomo mali podjetniki prisiljeni poslovati po pravilih, ki
               jih bodo pripravili veliki. Pogajalci EU so ob številnih priložnostih zagotovili, da
               ne bo prišlo do nižanja standardov in sorodne pozive sta izrazila tudi Vlada in
               Državni zbor. Kako nam lahko glede na živo naravo sporazuma zagotovite, da v letih po
               morebitnem sprejemu sporazuma ne bo prišlo do obsežnega zniževanja standardov ali
               pisanja pravil, ki bodo pisana na kožo le velikim poslovnim koncernom.</p>
               <p>Torej, / nerazumljivo/ zaključek pisma, kot rečeno, pripravljeno je bilo na pobudo
               treh podjetij, sopodpisalo pa ga je približno vsega skupaj 30 podjetnikov in
               podjetnic iz Slovenije. Žal niso uspeli osebno priti predstaviti, tako da so mene
               prosili, da ga preberem tukaj.</p>
               <p>Če smem bi še v imenu Umanotere.</p>
            </sp>
            <sp xml:id="SDT7-Skupna-2016-05-27_1.sp43">

               <speaker>PREDSEDNIK KAMAL IZIDOR SHAKER:</speaker>

               <p>Izvolite, vendar počasi zaradi tolmačenja…</p>
            </sp>
            <sp xml:id="SDT7-Skupna-2016-05-27_1.sp44">

               <speaker>ANDREJ GNEZDA:</speaker>

               <p>Se bom potrudil in počasneje, pa tudi da ne bom predolg.</p>
               <p>Uvodoma bi želel pohvaliti Ministrstvo za gospodarski razvoj in tehnologijo, Vlado
               ter tudi poslanke in poslance Državnega zbora, da so prepoznali nevarnosti v novem
               predlogu tako imenovanem sistemu ICS<stage>(?)</stage> in so temu odločno tudi rekli ne oziroma so
               povedali, da tak ni sprejemljiv za njih. V svojem, ker smo že precej poslušali o
               sporazumu TTIP kaj je, kaj ni, kaj bo, kaj ne bo, se mi zdi precej pomembno predvsem,
               da imamo jasno ločnico med tem kaj je teorija in kaj so nameni sporazuma TTIP in kaj
               je praksa ali tista dejstva, ki jih pa lahko že sedaj izluščimo glede na stanje
               pogajanj oziroma kaj je bilo v teh pogajanjih doseženo, dano na mizo in tako dalje.
               Če bi začel kar pri vprašanju glede realnih učinkov sporazuma TTIP na slovensko
               gospodarstvo. Tu bi želel poudariti, da ta sporazum preprosto ni namenjen za
               gospodarsko rast in ustvarjanje novih delovnih mest. Mislim, da je to nekaj, ker bi
               se morali vsi zelo dobro zavedati. Ne nazadnje glede tega govorijo tudi priznani
               svetovni ekonomisti. Če čisto na kratko, na primer, ker je bilo prej rečeno, gremo
               bolj v tisto kje se nahajajo pogajanja oziroma kakšno je stanje. Morda bo gospod
               Hougen<stage>(?)</stage> znal bolje povedati koliko je bilo napredka, na primer od doseženega v
               avtomobilskem sektorju in koliko je dejansko tukaj nekih realnih možnosti,da bo
               prišlo do kakšnih uskladitev. Kolikor sem sledil pogajanjem mislim, da ni prišlo do
               takih uspehov ko bi bili želeni. Prav tako pa je bila tudi opravljena študija, ki je
               primerjala varnost avtomobilov v ZDA in EU in zaključki študije očitno niso bili v
               prid ne pogajalcem, ne industriji, saj je bila potem hitro objavljena zgolj na neki
               spletni strani ameriške univerze, nikoli pa zares obsežno predstavljena, ker je
               preprosto ugotovila, da varnost vozil v ZDA se razlikuje od varnosti vozil v EU. V
               EU, na pamet bom govoril, da ilustriram, nekje je boljši v bočnem trku, drugje v
               čelnem in tako dalje, tako da tukaj preprosto ne gre kar poenostavljati.</p>
               <p>Naslednja zadeva, ki bi jo prav tako želel glede tega kaj se bo dejansko za
               gospodarstvo doseglo ali pa bi se lahko doseglo v pogajanjih je primer elektro
               industrije, kot je gospod iz Gospodarske zbornice že opozoril. Certificiranje
               izdelkov v ZDA je zelo problematično, ker se razlikuje na ravni posameznih držav,
               celo posameznih okrožij in seveda to je strošek in časovno potratno in dalje za
               gospodarstvo. Vendar pa, kot kaže ta problem v okviru TTIP ne bo odpravljen, čeprav
               gre za zelo dolgoletno željo elektro industrije, ker je v ZDA preprosto na tem
               področju monopol zasebnikov, ki iz tega seveda ne bodo dopustili. To je poudaril tudi
               predstavnik enega <stage type="mag"/> <stage>(Nadaljevanje)</stage>
               izmed slovenskih podjetij v elektroindustriji kot predstavnica ministrstva za
               gospodarski razvoj in tehnologijo, morda bo gospod Houben uspel povedati kaj več
               glede tega ali je temu tako ali pa se bo kaj spremenilo.</p>
               <p>Gospa evropska poslanka je nedavno omenila študijo 400 strani približno dolgo, ki jo
               je objavila Evropska komisija. Gre za tako imenovano "sustain adaline pack
               assessment". Tudi tam se ocenjuje kakšni bodo učinki na ravni posamezne panoge in
               države, in tako dalje, in paradoksalno, ko poslušamo te argumente, da je potrebno
               ostati v globalu, konkurenčen, kakšna je pa alternativa, češ ta sporazum potrebujemo
               zato, da bomo naprav tretjim državam zadržali svojo pozicijo. V tej "sustain adaline
               pack assessment" na primer je ravno elektro industrija tista, ki bo največ izgubila
               tako v EU kot v ZDA glede na te projekcije. V EU se ocenjuje celo 8 % nižjo rast do
               leta 2030 zaradi TTIP in zaradi tega, ker bodo tretje države imele večje koristi od
               tega. Tako, da mislim, da to je precej pomembno, da se upošteva nekaj kaj se dejansko
               dogaja in kakšni so izsledki in ne o neki teoriji ali pa namenih sporazuma TTIP,
               ampak mislim, da to odvrača potem pozornost od dejstva. Naslednje vprašanje, ki ga
               bom zelo na kratko. Ali bi določbe sporazuma TTIP predvsem predvideno regulatorno
               sodelovanje omejile možnost Republike Slovenije pri sprejemanju zakonodaje v javnem
               interesu? Da, bi. To je namen tega poglavja. Ko sem bil na sestanku oziroma srečanju
               s predstavnico Evropske komisije, ko se je pripravljala nova trgovinska strategija,
               je sama dejala, sporazum EU južna Koreja smo uporabili zato, da smo zavlekli in
               znatno omilili zahteve južne Koreje glede, če se ne motim, je bila certifikacija v
               avtomobilski industriji. Skratka to je namen tega poglavja, zato se ga piše in
               verjemite mi, to se bo dogajalo, se že dogaja, celo po besedah komisije same. Mislim
               pa, da je dejansko najbolj pomembno vprašanje, ali so bila upoštevana stališča
               Republike Slovenije doslej v pogajanjih in tukaj povedano že to, da je naslednje
               vprašanje, na kakšen način zagotoviti, da bodo stališča in zadržki Slovenije
               upoštevani. Torej že to nakazuje na to, da se zavedajo, da očitno ta stališča niso
               upoštevana. In tukaj bi želel poudariti to kar je dejal gospod državni sekretar
               Cantarutti na eni izmed nedavnih sej odbora, Slovenija ni Francija in mislim, da je
               to zelo povedano in da je to tudi zaskrbljujoč odnos. Mislim, da bi tukaj morala
               predvsem Vlada in politika veliko bolj aktivno nastopati, če bi želela doseči neke
               interese oziroma uveljaviti tista stališča, ki jih zagovarja.</p>
               <p>Za zaključek. Strinjam bi se z gospo evropsko poslanko, ki je prej dejala, imamo
               kopico sporazumov, vsi nasprotujejo samo TTIP. Res je, ne gre za državo, ni pomembna
               država, pomembna so pravila, ki so zapisana v teh sporazumih. Dobra pravila lahko
               prinašajo pozitivne posledice in imeli smo primere iz preteklosti. Slaba pravila pa
               lahko vodijo zgolj v negativne posledice in sedaj je dejansko zgodovinski trenutek
               ali se bomo zavzeli za dobra pravila in obetavno prihodnost ali pa bomo pokleknili in
               pustili neko vladavino slabih pravil v bodoče. Mi v Monoteri pozivamo vse politične
               predstavnike, da se zavzamejo za dobra pravila in kadar je potrebno rečejo tudi ne
               slabim pravilom. In začnejo lahko pri sporazumu s Kanado CETA. Tudi ta jima namreč
               slaba pravila.</p>
               <p>Hvala.</p>
            </sp>
            <sp xml:id="SDT7-Skupna-2016-05-27_1.sp45">

               <speaker>PREDSEDNIKA ANDREJA POTOČNIK:</speaker>

               <p>Hvala.</p>
               <p>K besedi vabim gospoda Mateja Verbajsa, Center nevladnih organizacij Slovenije,
               pripravi naj se mag. Olga Oblak.</p>
            </sp>
            <sp xml:id="SDT7-Skupna-2016-05-27_1.sp46">

               <speaker>MATEJ VERBAJS:</speaker>

               <p>Torej lep pozdrav še z moje strani. Spoštovana predsedujoča obeh odborov današnjemu
               dogodku, ostali člani odbora, poslanci, predstavniki ministrstva, evropske komisije
               in seveda vsi ostali prisotni!</p>
               <p>Uvodoma lahko rečem, da mi nismo apriorij proti gospodarskim sporazumom, katerimkoli,
               seveda če ugotovimo, da imamo kot Slovenija od tega neke koristi. Sedaj kaj je to
               korist, je seveda treba gledati celostno in finančne koristi ali pa koristi
               gospodarstva / nerazumljivo/ od mnogih delcev te presoje, imamo cel kup drugih
               kategorij kot so varstvo okolja, narave, potrošnikov, zdravstva, sociala, ki morajo
               svoje mesto v tej presoji najti.</p>
               <p>Konkretno glede TTIP, bi vzpostavil čisto nekaj točk, ki se tiče tudi našega rednega,
                  <stage type="mag"/> <stage>(nadaljevanje)</stage> vsebinskega,
               profesionalnega dela, tudi, ki so bila v končni fazi neka izhodišča za današnjo
               razpravo. Kar se tiče vključevanja nevladnih organizacij v celoten ta postopek. Če ga
               pogledamo na dveh nivojih, nacionalni in nivo Evropske unije oziroma dela komisije,
               bi rekel takole. Zdaj s samim sodelovanjem na nacionalni ravni, torej z Ministrstvom
               za gospodarstvo, načeloma lahko rečem, da tukaj nek kontakt je bil, konzultacije so
               bile. Mi smo bili celo povabljeni k podaji mnenj o tistih delih TTIP, ki se tičejo
               našega dela. Tudi ministrstvo nam je brez težav posredovalo svojo korespondenco
               oziroma to kar so poslali dalje komisiji. Lahko rečem, da so nekako naše pripombe,
               naše pobude slišali, jih začutili, tudi delno do pretežno vključili v svojo
               korespondenco. Bi si sicer želeli mogoče, da bi se naše pobude nekoliko manj
               preoblikovale v vprašanja, pa mogoče malo bolj v trditve, v velelnike. Skratka, v
               neke zahteve. Ampak, vendarle tukaj mislim, da je komunikacija stekla. Je seveda res,
               da že na splošno v Sloveniji nimamo nekih utečenih postopkov posvetovanj, sploh z
               javnostmi na splošno, kadar gre za mednarodne za EU zadeve. Za nacionalno zakonodajo
               imamo načeloma neka orodja, imamo poslovnike, ki to urejajo. Zdaj, pri mednarodnih
               zadevah pa zadeve nekoliko šepajo, seveda tukaj tudi TTIP ni bil nobena zajema. Pa
               morda ne zato, ker je to bil ravno TTIP, ampak zato, ker teh mehanizmov ni. Zdaj,
               seveda povsem druga stvar je pa kakšna je ta komunikacija bila na nivoju višje, kjer
               je v končni fazi pomembnejši, kot ta, ki se je odvijal pri nas. Tukaj seveda pač je
               nivo tega bil precej manjši, to smo danes mnogokrat tudi že slišali. Tudi jaz se
               strinjam, to kar smo danes slišali s strani predstavnika Evropske komisije. Seveda,
               dokumenti se objavljajo, ampak objavljajo se potem, ko so sprejeti. In to kar delamo
               mi pri nas, o vsakem še tehničnem pravilniku, vsakem tehničnem predpisu, ki seveda
               mogoče v končni fazi, ko je sprejet, ali pa ko je sprejet zadeva neko manjšo skupino,
               neko manjšo družbeno skupino. Ampak seveda ta sporazum ni v tej kategoriji. Mnogo
               mojih predhodnikov je že reklo, seveda, to vpliva na vsakega od nas, to pač nek ta
               učinek tukaj bo precej večji. Seveda logično je, da v teh primerih pričakujemo nekaj
               več, kot pasivno obveščanje. Saj smo objavili kar smo se zmenili. Vsi veste, tudi v
               tej stavbi, ko dobite vi izdelan predlog na mizo, so samo neki kozmetični popravki
               možni ampak smer je začrtana, rešitve so že v bistvu dogovorjene bile, v mnogih
               mnogih fazah prej. / nerazumljivo/ to je tudi zelo povezano s samim postopkom
               sprejemanja, oziroma s transparentnostjo postopka glede sprejemanja, kjer pač se
               pridružujem tistim pred mano, ki zagovarjate, da transparentnosti, kot bi si jo
               želeli seveda ni bilo, celo neka besede tajnost, konspirativnost, seveda tukaj
               prihajajo na dan in že iz tega razloga mislimo, da sporazum bi mogel svojo pot
               končati. Jaz se strinjam s tem, da v gospodarstvu, v poslovnem svetu so pogajanja, so
               pač neki sestanki tajni. Je tam verjetno to logično, ker se običajno vsaj ena od obeh
               strani boji, da bi njegovi podatki, njegova mnenja ponudbe, rešitve, prišle ven in
               seveda bi jih vzel nek konkurent, ki bi ga prehitel v nekem poslu. Mislim, da tukaj
               te bojazni seveda ni. Zdaj, če se malo pohecam, kaj se bojimo, da bodo Kitajci vzeli
               ta sporazum, pa nam dali boljšo ponudbo? Ja, če bo boljša, jo bomo pač vzeli, pa bomo
               rekli zbogom ZDA, saj pač sporazum ne sprejemamo zato, ker smo neki kolegi ali
               prijatelji, ampak roko na srce vsaka stran ga sprejema zato, da bo za sebe imela čim
               večjo korist, v tistem celostnem pogledu. Zdaj, kar se tiče mehanizma reševanja
               sporov. Torej, tudi prehod iz ISDS na ICS seveda nek popravek v pravo smer, ampak ni
               to to. Jaz ne razumem zakaj v nekih demokratičnih državah, kot so pač vse države
               članice EU, ki imajo, bom rekel, vzpostavljena delujoča redna sodišča, ki jim države
               same zaupajo, ki skrbijo že leta in leta, zato, da ta sodišča delajo, se naenkrat
               same tem sodiščem odpovejo. Torej, zakaj niso primerna. Zakaj niso primerna za drugo
               stran je tudi seveda svojevrstno vprašanje. Saj verjetno priznavajo, da smo
               demokratične ureditve, da naša sodišča sodijo pravično. In, da se pač bojijo naših
               pravičnih rešitev, seveda se postavlja vprašanje, ali s takim sploh sklepati
               sporazum? Če namesto naših pravičnih rešitev, raje išče neko svoje sodišče, ki bo
               očitno v zadevah odločalo <stage type="mag"/>
               <stage>(nadaljevanje)</stage> nekoliko drugače ali pa v prid eni in drugi strani. Tako da tukaj v
               bistvu podpiramo nekatera pretekla stališča seveda, da ti mehanizmi niso ustrezni
               kljub mogoče nekim pozitivnim učinkom, ker pač imamo sodišča, ki naj bi to funkcijo
               opravljala, tako naša kot v končni fazi ameriška.</p>
               <p>Posebno poglavje oziroma še eno poglavje kjer bi se ustavil je regulatorno
               sodelovanje. Zdaj načeloma seveda tisti, ki nas poznate smo organizacija, ki se
               zavzema za neke pregledne postopke sprejemanja predpisov, tudi načeloma, če je treba
               zapisati toliko bolje, zato da se nekih pravil iger držimo. tako da iz tega vidika
               konceptualnega, v redu, lahko se tudi te stvari uredijo. Ampak seveda težava je v
               sami vsebini. Če gre za neke tuje partnerje, tujo javnost, korporacije, pač seveda to
               so mogoče neke jezikovne ovire, dostopnost do mogoče vključevanja nekoliko nižja in
               tudi vidimo težave, pač če se država prilagodi, če jim omogoči enakopraven položaj
               kot našim lastnim državljanom, kot našim podjetjem, našemu narodu.</p>
               <p>Seveda nasprotujem pa temu da bi se v temu sporazumu nekemu enemu izmed mnogih
               deležnikov, torej v temu primeru gospodarstvu dali celo boljši položaj kot tistim, ki
               živimo tukaj, kot tistim ki nas bodo zakoni zadevali. In seveda razni predlogi, ki so
               šli v smeri, da lahko tuja gospodarstva v narekovajih v nedogled dajo svoje analize,
               lahko v nedogled zadevajo odzive na svoje predloge, da v končni fazi tudi na ta način
               preprečuje, da država sama sprejema neke lastne politike, no to se mi seveda ne zdi
               sprejemljivo. Iz preprostega razloga, postopek posvetovanja, priprave zakonodaje naj
               bo enak za vse. In ne moremo si privoščiti da bo katera koli interesna skupina,
               gospodarstva ali pa neka tretja imela tukaj boljši položaj. Ker bomo v bistvu
               izgubljali ravnotežje med vsemi, ki jih ta politika vpliva in ki imajo nek interes
               potem kako naj bi se zadeva uredila.</p>
               <p>Tako da lahko se pogovarjamo o neki izenačitvi, lahko se pogovarjamo o neki
               prostovoljni nad katero pač ne bdi potem neka grožnja, tožba in tako naprej ampak da,
               če že so pri posvetovanjih vsi deležniki enaki.</p>
               <p>Kar se tiče drugih tem / nerazumljivo/, standardov in tako naprej se v njih ne bi
               spuščal, ker so moji kolegi tukaj mislim da bolj vsebinsko podkovani tako da bi s tem
               tudi zaključil. Hvala.</p>
            </sp>
            <sp xml:id="SDT7-Skupna-2016-05-27_1.sp47">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>K besedi vabim mag. Olgo Oblak Kmetijsko gozdarska zbornica Slovenije. Pripravi naj
               se gospod Jan Peloza.</p>
            </sp>
            <sp xml:id="SDT7-Skupna-2016-05-27_1.sp48">

               <speaker>MAG. OLGA OBLAK:</speaker>

               <p>Hvala predsedujoči za besedo. Lepo pozdravljeni vsi prisotni v tej dvorani, predvsem
               visoki gostje. Glede na to, da prihajam iz Kmetijsko gozdarske zbornice Slovenije se
               bom omejila predvsem na področje kmetijstva, varne hrane in pa tudi zaščite
               potrošnika.</p>
               <p>Moram reči, da že od vsega začetka zelo pozorno spremljamo dogajanja na področju
               pogajanj med Evropo in Ameriko, kar se tiče trgovinskega sporazuma TTIP. In glede na
               to, da imamo v zadnjem času več informacij glede vsebine samih pogajalskih izhodišč
               lahko rečem, da se naše stališče oziroma zahteve, ki jih že od vsega začetka
               zagovarjamo niso pravzaprav nič spremenile oziroma celo nekoliko zaostrile. Namreč,
               Kmetijsko gozdarska zbornica Slovenije se pridružuje stališču Ministrstva za
               kmetijstvo, gozdarstvo in prehrano glede tega, da je potrebno obdržati visoke
               standarde tako na področju varne hrane in kmetijstva in to v celotni prehranski
               verigi.</p>
               <p>Pomembno je, da se ne zmanjšuje nivo varstva potrošnikov in da se ohrani previdnostno
               načelo, kot ga poznamo pri nas in da ne prevzamemo načela tveganja, kot ga poznamo v
               Ameriki, to namreč pomeni za nas korak nazaj. Sicer je bil danes večkrat že omenjeno
               da naj se standardi ne bi zniževali, vendar če želimo doseči nek sporazum
               predvidevamo, da je potrebno nekje uskladiti standarde na obeh straneh, če želimo
               neko pošteno trgovanje. <stage type="mag"/>
               <stage>(nadaljevanje)</stage> In zaradi tega obstaja upravičena bojazen, da se bodo na trgu pojavila
               cenejša, manj kvalitetna živila po katerih bo lahko posegal naš potrošnik. In zaradi
               tega se dejansko bojimo kako bo na temu področju ali bomo res uspeli zdržati te
               visoke standarde, ki smo si jih izborili v preteklosti in če so jih pripravljeni tudi
               na drugi strani nekje sprejeti. Sicer bo to nelojalna konkurenca na našem trgu.</p>
               <p>Kmetijsko gozdarska zbornica Slovenije zastopa tudi stališče, da je potrebno
               zaščititi ključne kmetijske proizvode, kot so goveje meso, prašičje meso, mleko,
               morda še katero in pa da ostane odgovornost posamezne države članice da natančno
               določi tisto rdečo nit glede uporabe standardov, kot so bili danes že povedani, se
               pravi kar se tiče uporabe GSO, potem kloniranih živali, uporabe hormonov v mesu,
               tretiranje perutninskega mesa s klorovimi spojinami in pa ostalimi kemikalijami v
               živih in da se ti standardi ne znižujejo.</p>
               <p>Po razkritju teh tajnih dokumentov o pogajanjih je zbornica še vztrajnejša
               zagovornica svojih stališč in se zavzema za to, da se pogajanja ne nadaljujejo naprej
               oziroma celo zahteva, da se nadaljnja pogajanja zaustavijo. Namreč, zaradi tako
               različnih sistemov kot sta Amerika in Evropa nimamo v bistvu ne verjamemo v to, da bi
               se lahko vsa ta naša stališča, ki jih zahtevamo tudi uresničila.</p>
               <p>Torej še enkrat poudarim na koncu, Kmetijsko gozdarska zbornica Slovenije nasprotuje
               nadaljnjim pogajanjem. Hvala lepa.</p>
            </sp>
            <sp xml:id="SDT7-Skupna-2016-05-27_1.sp49">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo predajam gospodu Jani Peloza, Brez izgovora Slovenije. Pripravi naj se gospa
               Andreja Poje.</p>
            </sp>
            <sp xml:id="SDT7-Skupna-2016-05-27_1.sp50">

               <speaker>JAN PELOZA:</speaker>

               <p>Lepo pozdravljeni. Veseli me, da sem lahko danes prisoten na temu srečanju. Tudi
               hvala kolegu Genezi za vabilo in spodbudo in tudi vključitev v celoten proces TTIP in
               ostalih tajnih sporazumov.</p>
               <p>Naj povem, da se v naši organizaciji večinoma s tem ukvarja kolega Tomaž Gorenc in
               Žan Knafelc, ki so med drugim tudi zelo aktivni v javni razpravi, sicer pa kar se
               zadeve tiče kar precej trenutnega Zakona o omejevanju tobačnih in povezanih izdelkov,
               na katerem zelo dobro delujem tudi sam sem nekako prevzel to pobudo. Tako da se
               opravičujem, če se kakšna zadeva kot takšna ponavlja oziroma ni mogoče popolnoma
               konsistentna s stališčem kolega ampak nekako bi skupaj združili moči. </p>
               <p>Naj samo povem, da se podoben sporazum že v preteklosti sprejel in je kot partnerska
               nevladna organizacija iz Amerike in to je Campaign for Tobacco-Free Kids in njihov
               podpredsednik Robert Eckford, ki se je pred kratkim tudi udeležil na naše povabilo
               srečanja v Sloveniji s tem v povezavi že sklenila tako imenovani TPP sporazum, ki je
               navezan na Pacifik oziroma na drugo stran neba. In med drugim spela iz celotne
               obravnave TPP izključiti del o tobaku. Zakaj? Saj konkretno bom na koncu podal nekaj
               predlogov, ki so v skladu z European Public Health Alliance, katerih posredno smo
               tudi člani ampak na začetku se bom osredotočil zakaj je sta stvar recimo škodljiva za
               področje tobaka oziroma drugih javnozdravstvenih tematik.</p>
               <p>V skladu s Framework Convention of Tobacco Control oziroma z okvirno konvencijo o
               tobačni kontroli in konkretno členom 5.3, ki pravi da, bom kar v angleščini prebral:
               "The tobacco industry should not be granted incentives to establish or run their
               business" bi konkretno s sporazumom TTIP to dovoljevali, se pravi s sistemom ISDS
               oziroma ICS bi lahko se pravi s takšno arbitracijo lahko omogočili dodatno spodbudo
               oziroma dodatno prednost tobačni industriji proti uveljavljanju <stage type="mag"/> <stage>(nadaljevanje)</stage> določenih zadev s strani tobačne
               industrije.</p>
               <p>Zdaj, potrebno je poudariti, da je ISDS arbitracija v preteklosti že potekala proti
               Urugvaju in Avstraliji, ravno zaradi javnozdravstvenih tematik in med drugim je bila
               tudi ena najbolj znanih proti Avstraliji izzvana ravno preko takšnega sporazuma,
               preko Hong Konga in delno preko Ukrajine.</p>
               <p>Jasno je tudi, da se je v temu postopku industrije posluževalo vseh mogočih
               industrijo, kako bi lahko to dosegla. Se pravi ko je prišlo do stopnje, da ni imela
               več nobenega pristopa oziroma ni imela nobenega načina, kako bi to rešila v okviru
               nacionalne zakonodaje je pač uporabila to sredstvo, kljub temu da je bilo vnaprej
               jasno, da ga bo izgubila, je šla v velike tožbe, v temu primeru Avstralija recimo je
               porabil 50 milijonov evrov samo za legalne stroške je šla v velike tožbe proti državi
               ravno z namenom ustrahovanja.</p>
               <p>In ravno ta primer kaže na to, da se je ena zelo pomembna in bogata država kot Nova
               Zelandija odločila, da bo za nekaj časa počakala sprejemanje zakonodaje, ker se je
               bala da bo do istih zadev prišlo tudi pri njej. Pa govorimo o Novi Zelandiji.</p>
               <p>Torej, dati dostop tobačni industriji do ISDS ali pa ICS kakor koli, pomeni
               favoriziranje te industrije kar je nekako v nasprotovanju že s členom 5.3 prej
               omenjene deklaracije oziroma konvencije o tobačni kontroli.</p>
               <p>Tobačna industrija je tudi v Sloveniji že nekajkrat žugala s prstom in nam tudi v
               javnosti napovedala, da nas bo tožila v kolikor gremo z enim zelo naprednim ukrepom,
               ki ga moramo podpreti in moram reči, da je tukaj v temu primeru vlada v zakonu
               oziroma Ministrstvo za zdravje v zakonu, ki sem ga tudi prej omenil, tudi to
               vključila in to je "plain packaging", se pravi da bo šla v tožbe ker nekako čuti, da
               bo s tem izgubila pravico do intelektualne lastnine, bo oškodovana in tako dalje.</p>
               <p>Bistvo torej njihovo delovanja ni zmagati v teh tožbah, mislim seveda si ampak takšna
               minimalna možnost je, da bodo zmagali ampak je bistvo zastraševati in predvsem
               preprečiti majhne države, čeprav nismo "low in medium income" država, še vedno imamo
               zelo nizek BDP se nekako želijo zastraševati in preprečiti, hkrati pa priti do ene
               stopnje, kjer se potem ne sprejema takšnih ukrepov.</p>
               <p>Zdaj, naj povem s stališča EPHE – European Public Health Allianca smo tudi v brez
               izgovora povzeli ena ključna sporočila. Prvo kot prvo, javna zdravstvena politika naj
               bo izključno v domeni nacionalnih vlad, torej podjetja, ki imajo negativen vpliv na
               zdravje oziroma nasploh industrija, ki ima nek negativen vpliv na zdravje, kot so na
               primer farmacevtska, tobačna, alkoholna in druga podjetja, ki lahko škodujejo z neko
               svojo prakso naj bodo izključena, če že takšen sporazum pride iz ISDS in ICS.</p>
               <p>Drugo, različni sistemi reševanja sporov na relaciji investitor – država ni pomembna
               v temu področju še posebej v takšnem gospodarstvu kot je naše, kje so stabilna z
               nekimi uveljavljenimi procesi delovanja sodišč. V kolikor gre za državo ki jo v
               razvoju še ni tam oziroma je še na začetku, naj se še vedno uporabi vse nacionalne
               sisteme, ki obstajajo. In v kolikor že to ne deluje naj se uporabi že tako ali
               drugače uveljavljen sistem International Trade Tribunala.</p>
               <p>Kot zadnje naj poudarim, daje javno zdravje v javnem interesu torej vse ostalo kar
               nekako nasprotuje temu, pa na nak način tudi okolju seveda naj ostane nesprejemljivo.
               In zaradi tega smo tudi proti trenutnemu sporazumu.</p>
               <p>Torej za konec še enkrat poudarim, da prestavljanje in ustrahovanje s strani tobačne
               industrije je njihov modus operandi. In tukaj vidimo kaj lahko storijo še ostale
               industrije, ko ne bodo imeli več nobene izbire. Se pravi v temu primeru bo isto
               veljalo za alkoholno, prehransko, naftno-fosilno, farmacevtsko in ostale industrije
               za katere smo že danes slišali. Tako da v vsakem primeru je sporočilo dokaj jasno –
               javno zdravje je v javnem interesu in v temu primeru si tudi ne želimo, da je
               vključen v ta sporazum. Vsekakor smo pa tudi izključno in izrecno proti ISDS in ICS
               sistemu.</p>
               <p>Hvala lepa.</p>
            </sp>
            <sp xml:id="SDT7-Skupna-2016-05-27_1.sp51">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>K besedi vabim gospo Andrejo Poje, Zveza svobodnih sindikatov Slovenije. Pripravi naj
               se dr. Matej T. Vatovec.</p>
            </sp>
            <sp xml:id="SDT7-Skupna-2016-05-27_1.sp52">

               <speaker>ANDREJA POJE:</speaker>

               <p>Spoštovana <stage type="mag"/> <stage>(nadaljevanje)</stage>
               predsednica, spoštovani predsednik, spoštovani visoki gostje, spoštovani vsi
               prisotni! V Zvezi svobodnih sindikatov članici evropske konfederacije sindikatov
               zgroženi spremljamo dogajanje v zvezi z dogovarjanjem o čezatlantskem partnerstvu na
               področju trgovine in naložb med Evropsko unijo in ZDA. Za delavce, naše člane je
               nesprejemljivo, da pogajanja potekajo za trdo zaprtimi vrati in da smo šele zaradi
               uhajanja informacij in Greenpeacea dobili vpogled in potrditev tega kaj se dejansko
               dogaja okoli tega tako zelo pomembnega dokumenta. V Zvezi svobodnih sindikatov
               verjamemo, da bi dobro zasnovan sporazum, ki bi krepil trgovinske povezave, koristil
               delavcem v Evropi, seveda ob hkratni ohranitvi in izboljšanju delavskih, socialnih in
               okoljevarstvenih standardov. V Zvezi svobodnih sindikatov ne vidimo razloga za
               sprejem TTIP, saj bo glede na vse razpoložljive informacije ta sporazum spodkopal
               delavske, okoljske, socialne in potrošnike standarde, ob tem, da študija centra
               poslovne odličnosti ugotavlja negativen vpliv na zaposlenost in neto zmanjšanja
               števila zaposlenih v slovenskem gospodarstvu kot tudi da bo imel le zanemarljive
               oziroma negativne učinke na slovenski bruto domači proizvod in uspešnost poslovanja.
               Danes je bilo že večkrat omenjeno, vendar ne morem mimo tega, da poudarim dve točki,
               ki sta za nas popolnoma nesprejemljivi. Prva je mehanizem reševanja sporov med
               vlagatelji in državo, torej ISDS po novem predlogu ICS, ki naj bi vlagateljem
               omogočal, da na investicijskih sodiščih vložijo tožbo zoper državo, ki naj bi kršila
               določila trgovinskega sporazuma in negativno vplivala na njihovo naložbo. Kot je bilo
               danes že povedano, gre za instrument, ki podjetjem omogoča, da tožijo vladi v
               primeru, ko jim postavljajo omejitve in standarde, ki bi lahko ogrozile njihove
               potencialne dobičke. In spori, ki so bili vloženi na podlagi tega mehanizma
               dokazujejo, da ta zasebnim vlagateljem podeljuje tudi možnost vlaganj tožb zoper
               zakonodajo za vodenje javnih politik. Poznamo primer Vatenfal, Etil, Metalklat,
               Veolia in podeljevanje posebnih pravic tujim vlagateljem v obliki ustanavljanja
               vzporednih pravnih sistemov, ki delujejo nad nacionalnim in evropskim sodiščem, je po
               našem mnenju nepotrebno. Obstoječi evropski pravni red vlagateljem nudi primerno
               raven zaščite. Prav zato odločno nasprotujemo vključitvi tega mehanizma v katerikoli
               sporazum, saj menimo, da je nesprejemljivo, da lahko korporacije na mednarodnem
               oziroma investicijskem sodišču tožijo državo, ker je ta na nacionalni ravni
               spremenila ali sprejela zakone, ki so namenjeni varovanju javnega interesa, torej
               delavskim pravicam, varovanju potrošnikov in okolja. Menimo, da bi vlagatelji pričeli
               ta mehanizem uporabljati za preprečitev sprejema zakonodajnih ukrepov držav, države
               pa bi izgubile del nacionalne suverenosti. In primer odmevnejše tožbe, ki je bil
               danes že omenjen, ki opozarja na absurdnost tega mehanizma, je tožba Veolie proti
               Egiptu. In francoska korporacija je tožila državo zaradi dviga minimalne plače, saj
               naj bi bila korporacija zaradi tega oškodovana za del dobička. To je za nas
               nesprejemljivo. V Zvezi svobodnih sindikatov prav tako opozarjamo na neprimernost
               regulatornega sodelovanja, saj bi tako korporacije imele možnost posvetovanja v
               najzgodnejši fazi priprave zakonov, še preden bi o tem sploh razpravljali izvoljeni
               predstavniki, torej Svet, Evropski parlament in parlamenti posameznih držav. In
               korporacije bi na podlagi tega imele možnost za pomemben vpliv na vsebine zakonov ali
               na preprečitev sprejetja zakonov. Evropa v prihodnje ne bi smela sama sprejemati
               svojih standardov, ti bi morali biti usklajeni z ZDA, kar pa gotovo pomeni njihovo
               zniževanje. Zato zahtevamo, da se oba omenjena mehanizma ne vključita v sporazum in
               podpiramo Vlado Republike Slovenije, da pri tem še naprej vztraja, saj odpirata
               možnost za deregulacijo in nižanje standarda na področju delavskih pravic, varstva
               potrošnikov, okolja, zdravja in socialne zaščite. In za Zvezo svobodnih sindikatov je
               nesprejemljivo, da se interesi korporacij in multinacionalk postavlja nad interese
               državljanov. Pozivamo Vlado Republike Slovenije, da prav tako zagotovi večjo
               transparentnost, javno objavo vseh pogajalskih besedil ter na podlagi teh pripravi
               ustrezno oceno posledic <stage type="mag"/>
               <stage>(nadaljevanje)</stage> tako na delavske pravice, na zaposlenost, zdravje, varstvo potrošnikov
               in okolje. Prav tako ostro nasprotujemo vsakršnemu poseganju v delavske pravice in
               plače, kot tudi poseganju pravice potrošnikov ter ostro nasprotujemo liberalizaciji
               storitev socialne države in negativnim seznamom. Zahtevamo, da se ohrani uveljavljeni
               evropski standardi delavskih pravic, varovanja potrošnikov, okolja, socialnih pravic
               in ostro nasprotujemo tem določbam, ki bi te pravice ogrožale ali pa bi bil njihov
               vpliv na te nejasen. O sklenitvi sporazuma bi morala odločati strokovna širša javnost
               in zahtevamo, da se o ratifikaciji glasuje v parlamentih posameznih držav članic in
               predlagamo, da se pred sklenitvijo sporazuma izvede tudi posvetovalni referendum. To
               bi bilo namreč edino pravilno.</p>
               <p>Najlepša hvala.</p>
            </sp>
            <sp xml:id="SDT7-Skupna-2016-05-27_1.sp53">

               <speaker>PREDSEDNIKA ANDREJA POTOČNIK:</speaker>

               <p>Hvala.</p>
               <p>Besedo predajam dr. Mateju T. Varovcu, poslancu Poslanske skupine Združena levica,
               pripravi naj se gospod Kamal Izidor Shaker.</p>
            </sp>
            <sp xml:id="SDT7-Skupna-2016-05-27_1.sp54">

               <speaker>DR. MATEJ T. VATOVEC (PS ZL):</speaker>

               <p>Lep pozdrav vsem, ki ste danes prišli na to javno predstavitev mnenj.</p>
               <p>Uvodoma glede na to tudi kaj smo slišali v tej razpravi danes, mislim da je potrebno
               poudariti eno in to je to, da ne gre za vprašanje globalizacije. Pri sporazumih
               kakršen je TTIP pa tukaj seveda moramo prištevati zraven vsaj še tako imenoo CETA in
               TISA, ne gre za vprašanje tega kako se svet globalizira. Gre za vprašanje tega, kako
               se postavlja interese mednarodnih in posamičnih korporacij pred interese posamičnih
               ljudi v državah o katerih bodo ti sporazumi veljali in mislim, da mora biti to tisto
               kar je jasno stališče. Druga stvar je ta, da v resnici niti ne gre za sporazum med
               Združenimi državami Amerike in Evropsko unijo. Gre za sporazum med industrijo, tako
               kot smo videli v dokumentih, ki jih je razkril Greenpeace, namreč ZDA se v postopku
               pogajanj večkrat sklicujejo, da se bodo do določenih zahtev, ki jih postavlja
               Evropska komisija, opredelile po posvetovanju s tako imenovano industrijo. Mislim, da
               je sedaj to dovolj zgovoren indic kam ta stvar pelje.</p>
               <p>Sedaj, kar se tiče vprašanj, ki so bila na nek način nanizana za to javno
               predstavitev mnenj, bi se uvodoma in verjetno tudi najdlje časa zaustavil ravno pri
               mehanizmu ISDS oziroma ICS. Sedaj iz tega kar je na nek način piarovsko na začetku
               povzel predstavnik Evropske komisije in tudi iz sklica te same javne predstavitve
               mnenj izhaja, da seveda ISDS je nekaj kar je neprimerno, nekaj kar je škodljivo, zato
               se je nadomestil z ICS. Tukaj je potrebno poudariti, da gre zgolj za neko leksikalno
               spremembo, gre za spremembo v dikciji, ne gre pa v spremembo, za spremembo v bistvu
               kaj ta stvar prinaša. Sedaj ISDS ali pa ICS kakorkoli ga hočemo imenovati, gre za
               neko arbitrarno sodišče. Arbitražno sodišče, ki je seveda tudi arbitrarno, je izven
               pristojnosti nacionalnih sodišč, nacionalnih pravnih redov in seveda tudi nad
               vsakršno državo, tako da tukaj govorimo o tem, da imamo nek nabor arbitrov, ki bodo
               odločali o tem kako se v sporu med neko gospodarsko družbo in državo, kar je že
               seveda po svoje tudi nek absurd, odločalo in seveda tudi kakšne so možnosti za
               pritožbe. Teh seveda ni. Sedaj, slišali smo tudi primere. Jaz bi še nekaj dodatnih
               podal. Mislim, da najbolj absurden je seveda ta primer s francosko Veolija, ki je
               tožila Egipt zaradi dviga minimalne plače. To je nek precedens, ki jasno govori o tem
               tudi, da bi sprejetje takšnega sporazuma gladko povozilo lizbonsko pogodbo, tisto kar
               prinaša mehanizem kakršen je ICS, je ravno pritisk na posamične države članice
               Evropske unije in seveda ta pritisk bo šel onkraj državnih zakonodaj in bo šel tudi
               onkraj evropskih zakonodaj, tako da tukaj mislim, da nima smisla, da se slepimo. Gre
               za dejansko nek zelo grob poseg oziroma invazijo v same pristojnosti, ki jih imajo
               države in seveda tudi pristojnosti, ki jih imajo do ščitenja pravic lastnih
               državljank in državljanov.</p>
               <p>Drugi primeri so seveda tobačni giganti. Philip Mooris je tožil tako Urugvaj kot
               Avstralijo zaradi višanja zakonodaje, ki bi naj omejevala oglaševanja tobačnih
               izdelkov in tudi vzpostavljala javno zdravstvenih ukrepov za boj proti kajenju in to
               ji gre seveda jasno za neko tožbo, ki brani dobiček pred tem kar so seveda koristi
               državljank in državljanov. Koristi seveda niso le finančne. V teh primeri arbitraže
               se uporabljajo tudi kot ustrahovanje in preprečevanje <stage type="mag"/> <stage>(Nadaljevanje)</stage> sprejemanja zakonodaje. Ravno zaradi te tožbe, ki je doletela
               Avstralijo se na primer Malezija in Nova Zelandija nista potem odločili, da bi neko
               zakonodajo, ki bi višala standarde kar se tiče preventive kajenja dejansko vložili in
               sprejeli, čeprav so bili že pripravljeni.</p>
               <p>Nekaj statističnih podatkov. V letu 2014 so korporacije sprožile 42 sporov proti
               državam. Po podatkih Konference Združenih narodov za trgovino in razvoj je bilo do
               sedaj vloženih 608 tožb proti 101 državi. Od tega več kot 400v zadnjih desetih letih,
               kar nakazuje na nek izjemno visok ekspanziven trend. Arbitraže med drugim postajajo
               tudi poslovna panoga. Stroški teh postopkov so izjemno visoki in zelo jasen podatek,
               korporativni odvetniki so zelo dobro plačani za to delo, tudi po 900 evrov na uro.
               Seveda potem vstopajo tudi posebni skladi, ki krijejo stroške teh postopkov seveda v
               zameno za provizijo oziroma delež iztoženega zneska ali poravnave. Jasno je, da
               obstaja nek zelo jasen interes do tega, da se seveda tudi stopnja teh arbitraž
               poveča. In tudi Slovenija seveda ni bila imuna pred takšnimi spori. Prvi se je zgodil
               leta 2004 z Interbrewom, ki je tožil državo zardi diskriminatorne obravnave pri
               prodaji pivovarne Union. Kot se spomnimo, seveda, preden je bil postopek arbitraže
               zaključen je bila sklenjena poravnava. Dva primera sta še odprta, sta še v teku. Eden
               je hrvaška Elektro privreda, ki je tožila državo zaradi nedobave električne energije
               v nekem obdobju iz Nuklearne Krško. Drugi primer pa je Graseto, ki je sicer v stečaju
               in je tožil državo zaradi diskriminatorne obravnave pri gradnji predora Trojane. Pred
               leti smo imeli še primer, ko je ameriška korporacija Western Wireless Internationa v
               Sloveniji ustanovila podjetje Vega, ki je takrat vstopal na področje mobilne
               telefonije v Sloveniji in ker ta projekt ni uspel je Vega tožila Slovenijo in državni
               Mobitel za 337 milijonov evrov. Tožba je sicer bila zavržena, ampak če bi imeli nek
               mehanizem kakršen je ICS bi verjetno rezultat bil drugačen.</p>
               <p>Povezano pravzaprav s tem, kar prinaša ICS je tudi regulatorno sodelovanje. TTIP in
               CETA bosta prva sporazuma, ki boste imela na nek način negativni seznam glede
               liberalizacije. Torej vse bo liberalizirano, razen tistega, kar je jasno navedeno v
               sporazumu. Poleg tega bosta prva sporazuma, ki bosta vsebovala ravno ICS oziroma
               ISDS. V teh dokumentih so javne storitve zavarovane. Jaz tu mislim, da bi moralo biti
               na nek način logika drugačna, skratka za nedvomno varnosti bi bilo potrebno to
               izključiti iz tega, ne pa samo delno zavarovati, kar tudi napotuje na to, da seveda
               obstajajo tveganja za to, da se bodo zniževali standardi in seveda tudi da bo
               obstajala možnost privatizacije.</p>
               <p>Kar je še pomembno je to, iz dokumenta Evropske komisije o regulatornem sodelovanju,
               ki je prišlo v javnost že pred nekaj meseci, lahko razberemo, da bi takšen način
               posvetovanja, skratka regulatorno sodelovanje in vpliva nad nastajajočo zakonodajo
               imel pristojnosti vplivati tudi na tiste zakonodaje in druge regulatorne akte, ki
               niso neposredno zajeti v sporazumu TTIP. To bi seveda prav tako pomenilo poseganje na
               oblikovanje same zakonodaje na vseh nivojih zakonodajnih postopkov, ne samo na
               evropskem. Zato iz tega na nek način sledi upravičena bojazen, da bi s tem države
               izgubile neko zakonodajno avtonomijo, s čimer bi postala državna telesa odveč in na
               nek način brez prave funkcije ali vpliva. Poleg tega bi obstoj takšnega mehanizma ali
               posvetovalnega telesa, kot se mu reče, dolgoročno onemogočilo nastajanje kakršenkoli
               zakonodaje, ki bi ščitila in v središče postavila interese ljudi, ne pa interesov
               kapitala.</p>
               <p>Kar iz tega sledi je tudi potem povezava na tisto, kar sta zadnji vprašanji v tem
               sklicu, glede transparentnosti in uveljavitve sporazuma. Transparentnost seveda je
               zelo veliko vprašanje pri teh postopkih. Ne glede na to, da je komisarka Malmströmova
               dejala, da gre za eno najbolj transparentih dogajanj v zgodovini Evropske unije
               mislim, da praksa kaže ravno obratno in to dokazuje tudi razkritje dokumentov, ki ga
               je naredil nizozemski Greenpeace. Problem pri transparentnosti je ta, da seveda ne
               vemo kaj se dogaja. Vlada sicer <stage type="mag"/>
               <stage>(nadaljevanje)</stage> trdi, da zagovarja stališča, ki jih vsakič izpostavlja, problem po
               drugi strani pa je, da mi ne vidimo učinkov teh stališč oziroma koliko močno lahko ta
               stališča pravzaprav uveljavljajo pri Evropski komisiji oziroma v poteku pogajanj. In
               tisto kar je bilo danes že omenjeno, gospod državni sekretar je ta teden omenil na
               odborih, da Slovenija ni Francija. Jaz mislim, da tu je potrebno spremeniti logiko.
               Slovenija mora postopati tako kot Francija, da ne gre za interese tega kako bo neka
               država delovala, kakšna je njena dejanska moč bodisi ekonomska bodisi politična, gre
               za to, da mora tu v tem trenutku država zagotoviti tisto kar je prvo in nujno, kar je
               cilj države in to je zavarovanje in zaščita svojih državljank in državljanov oziroma
               njenih prebivalk. In ta skrb za to, da ta pogajalska izhodišča, ki jih ima Slovenija,
               ne bodo uslišana, kaže ravno primer sporazuma CETA. V teku pogajanj je bilo več
               pomislekov tudi glede mehanizma ICS, ki pa ga je potem v končni verziji med redakcijo
               v besedilo vnesla Evropska komisija na lastno pest brez tega, da bi upoštevala
               pripombe, ki so prišle s strani držav članic. Tako, da mislim, da tu vidimo kaj
               pomeni transparentnost v postopku teh pogajanj. Mi Evropski komisiji in neki
               instituciji, ki ni voljena in ki ni predstavniška, ne moremo zaupati pogajanj o tem
               kar usoda vseh prebivalk in prebivalcev Evropske unije v tem trenutku in to je tisto
               kar mora biti jasno. To pristojnost moramo dati izključno državljankam in
               državljanom, zato je to tudi argument za to, da se predhodno pred ratifikacijo tudi
               skliče posvetovalni referendum. Druga stvar pa je ta, da če hočemo sploh na
               referendumu državljanke in državljani o tem odločati, moramo narediti eno, in to je
               to, najprej ustaviti pogajanja za ta trenutek, na tej točki jih prekiniti, ne pravim
               zavreči v popolnosti, ampak jih prekiniti in vse dokument razgrniti javnosti. Tudi ta
               javna predstavitev mnenj, danes že več kot 3 ure pogovarjamo o nečem kar pravzaprav
               nihče ne pozna. Poslanci imamo sicer neko možnost, da dostopamo do dokumentov, ki so
               dostopna v bralni sobi na Ministrstvu za gospodarski razvoj in tehnologijo, ampak to
               je majhen drobček v temu. Imamo strokovno javnost, imamo širšo javnost, ki ni
               seznanjena s tem kaj se dogaja in brez tega, da jasno informira vse, ki so v to
               udeleženi in vplivi teh sporazumov se bodo dotikali vsakega posameznika, pravzaprav
               ne moremo govoriti o tem. Tako, da po svoje ti sporazumi predstavljajo odpoved
               suverenosti posamičnih držav in za nek tak velik korak kot je odpoved suverenosti
               mislim, da je nujna stvar najmanj to, da se o tem odločajo državljanke in državljani
               na referendumu.</p>
               <p>Tu ob robu še za zaključek obstaja še vprašanje mešane pristojnosti. Seveda si
               Evropska komisija prizadeva, da bi ta mešana pristojnost bila veliko v večji meri na
               strani zakonodaje Evropske unije, skratka, da je večji del teh poglavij v
               pristojnosti Evropske unije, manjši del pa v pristojnosti posamičnih držav članic,
               kar je tudi nedopustno, tu bi morali na nek način zagovarjati, da bi morala večina
               teh poglavij biti v pristojnosti nacionalnih držav.</p>
               <p>Zadnja stvar. Začasna uporaba. Govori se možni začasni uporabi tega sporazuma, kar
               praktično pomeni zgolj to. Če bo sporazum sprejet, če bo Evropska komisija sklenila
               dogovor z Združenimi državami bo ta dogovor začel veljati preden ga bodo parlamenti
               ratificirali. Temu se reče začasna uporaba. Kaj praktično izhaja iz tega pa je to, da
               vse te določbe, ki izhajajo iz tega sporazuma bodo že začele veljati še preden bodo
               parlamenti to ratificirali, potrdili preden se bodo strinjali z uporabo tega
               sporazuma in mislim, da tu škoda, ki bi nastala iz tega je iverzibilna in jasno je
               kam tudi pelje tak način pogajanj. Skratka tu na nek način se nam predstavlja TTIP in
               podobne sporazume kot neko gotovo dejstvo, mislim pa, da moramo tu na neki točki reči
               dovolj, se ustaviti in zelo trezno premisliti o tem ali bomo potisnili Slovenijo, pa
               tudi druge draže članice Evropske unije v nek prepad, ki ne vemo koliko je globok.
               Hvala. <stage type="mag"/>
               </p>
            </sp>
            <sp xml:id="SDT7-Skupna-2016-05-27_1.sp55">

               <speaker>PREDSEDNICA ANDREJA POTOČNIK:</speaker>

               <p>Hvala. Besedo predajam gospodu Kamalu Izidorju Shakerju, poslancu Poslanske skupine
               SMC.</p>
            </sp>
            <sp xml:id="SDT7-Skupna-2016-05-27_1.sp56">

               <speaker>KAMAL IZIDOR SHAKER (PS SMC):</speaker>

               <p>Hvala lepa spoštovana predsednica, spoštovani visoki gost, spoštovani predstavniki
               zainteresirane javnosti, spoštovani poslanke, poslanci, predstavniki ministrstev in
               pa seveda vsi, ki spremljate to sejo. Evropska unija je največji gospodarski partner
               Združenih držav Amerike. Združene države Amerike pa so največji gospodarski partner
               Evropske unije. Skupni trg ZDA in EU, znaša 800 milijard evrov. 800 milijard evrov.
               In ta trg znaša približno 820 milijonov potrošnikov. Gospodarsko sodelovanje med
               Evropsko unijo in ZDA je torej zelo intenzivno, njuni gospodarstvi pa predstavljata
               skoraj polovico svetovnega bruto domačega produkta in tretjino svetovne trgovine.
               Pogajanja o čezatlantskem partnerstvu, na področju trgovine naložb med EU in ZDA, so
               se začela leta 2013. In sicer, z veliko politično podporo na obeh straneh, saj sta EU
               in ZDA ocenili, da bi ta sporazum in njun gospodarski položaj pomembno okrepil,
               uspešno zaključena pogajanja pa bi lahko ustvarila tudi največje prostotrgovinsko
               območje na svetu. Dve leti po začetku pogajanj pa je sporazum TTIP v javnosti začel
               zbujati številne pomisleke, ki jim je mogoče pripisati vse kar je bilo danes
               omenjeno. Slabo obveščenost, nepreglednost pogajanj ter strah pred znižanjem
               evropskih standardov. Zato so se ta pogajanja o TTIP odprla javno razpravo v
               Sloveniji, in zaradi česar smo tudi danes tukaj, kot tudi v državah članicah EU in
               prav tako v Združenih državah Amerike. Sporazum TTIP je usmerjen v povečanje obsega
               trgovin in naložb med ZDA in EU, posledično pa lahko slovenskim, evropskim in
               ameriškim podjetjem omogoča, da svoje proizvode, storitve in investicije ponujajo na
               globalno odprtem trgu, katerega del je tudi Slovenija. S sklenitvijo sporazuma naj bi
               se odpravilo večino trgovinskih ovir in carin med partnericama, kar naj bi spodbudilo
               gospodarsko rast. S tem bi se tudi sprostil neizkoriščeni potencial pravega
               čezatlantskega trga, ki bo ustvaril nove gospodarske priložnosti za ustvarjanje
               delovnih mest, z boljšim dostopom do trga in večjo regulativnost, združljivost, ter
               tlakoval pot za svetovne standarde. Zato v Stranki modernega centra, ki ji pripadam,
               podpiramo pogajanja o sporazumu TTIP, v katerih pa bodo morali naši pogajalci ravnati
               previdno, ter zastopati interese, tako Republike Slovenije, kot tudi vseh ostalih
               držav članic Evropske unije. Pri tem se zavzemamo za čim večjo transparentnost in
               preglednost pogajanj, ter čim večjo vključenost zainteresiranih javnosti v ta
               pogajanja tako, da bo mogoče v Sloveniji z vsebino sporazuma pravočasno seznaniti
               stroko, državljane, civilno družbo ter opraviti široko javno razpravo, tako kot je ta
               danes. Zelo si prizadevamo za zavarovanje visokih evropskih in seveda tudi slovenskih
               standardov, pa vendar menimo, da je odprava regulatornih ovir možna le pod pogojem,
               da spremembe ne bi zahtevale nižanja obstoječih standardov, še poseben na področju
               zaščite živali, zdravja ljudi, varstva okolja, delavskih in socialnih pravic, ter
               varnosti, kar je ob svojem nedavnem obisku na moje povabilo obljubila tudi komisarka
               in glavna politična pogajalka, komisarka za trgovino gospa Cecillia Malmström, ki smo
               jo gostili v okviru Odbora za zadeve Evropske unije. Na področju prehranske varnosti,
               kjer obstajajo precejšnje razlike med EU in ZDA, pa se zavzemamo, da se pri
               presojanju ustreznosti predpisov, ohrani možnost uporabe previdnostnega načela,
               upošteva omejitve glede gensko spremenjenih organizmov, ter ne zmanjšuje nivoja
               varstva potrošnikov. Naj poudarim, da imamo pomisleke glede spornega mehanizma za
               reševanje sporov med investitorji in državami, ki je zaradi nasprotovanja bil tudi
               nadomeščen z danes že omenjenim mehanizmom ICS, saj menimo, da so investicije med ZDA
               in Republiko Slovenijo v zadostni meri že zaščitene v okviru pravnih inštrumentov
               Organizacije za gospodarsko sodelovanje. <stage type="mag"/><stage>(nadaljevanje)</stage> V Poslanski skupini Stranke modernega centra si
               prizadevamo, da morata biti tako Vlada Republike Slovenije kot Državni zbor dobro
               seznanjena s potekom pogajanj, zato vseskozi opozarjamo, da je Vlada zaradi večje
               transparentnosti dolžna seznanjati Državni zbor z vsemi nadaljnjimi izsledki analiz,
               odpiranja novih poglavij in skuša zagotoviti hiter dostop do pogajalskih izhodišč in
               dokumentov. Zdaj lahko na tem mestu povem, da se okrog tega sporazuma na sejah Odbora
               za zadeve Evropske unije pogovarjamo praktično enkrat do dvakrat na mesec, in državni
               sekretar bo najverjetneje to tudi potrdil, če se bo odločil, da bo nastopil pred tem
               zborom. Ob tem pa je pomembno, da so tudi slovenska podjetja čim bolje obveščena
               glede področij in tudi o vplivu učinkov sporazuma TTIP na področje gospodarskega
               delovanja ter vseh učinkov, ki jih bo ta sporazum prinesel državljankam in
               državljanom tako Republike Slovenije kot Evropske unije. Zato tudi spodbujamo prej
               omenjene študije, ki so že bile in še bodo pripravljene, s ciljem pokazati učinke
               tega sporazuma na posamezne države članice EU in tudi ZDA. Ob tem pa si prizadevamo
               in se bomo zavzemali za to, da Vlada po zaključku pogajanj objavi neprečiščena
               besedila in pripravi tudi uradno analizo in oceno sporazuma TTIP, ki bo prikazovala,
               kakšni bodo pravni, gospodarski, socialni in drugi učinki ter vplivi tega sporazuma
               na Republiko Slovenijo.</p>
               <p>Naj zaključim. Naj vas spomnim, in to vedno ponavljam in si vedno rad izposojam
               besede gospodarskega ministra, gospoda Zdravka Počivalška, ki pokriva ta resor, da
               nismo odvetniki tega sporazuma, smo pa odvetniki državljank in državljanov Republike
               Slovenije, zato si tudi prizadevamo za to, da se TTIP obravnava kot sporazum v
               deljeni pristojnosti Evropske unije in držav članic ter da ga mora posledično
               ratificirati tudi Državni zbor. Morda za ilustracijo, Evropska unija je že sklepala
               nek sporazum, mislim, da z Južno Korejo, ki je bil leta 2012 ratificiran tudi v
               Državnem zboru in je takrat Evropska unija presodila, da je ta sporazum v mešani
               pristojnosti.</p>
               <p>Torej, za konec bi želel samo povedati, da smo za to, da se ta pogajanja nadaljujejo,
               ker bi lahko prinesla tudi nekatere pozitivne učinke, da ne bi tega sporazuma a
               priori zavračali, ampak bi se morda podučili, preden bi zaključili s temi pogajanji
               oziroma ko bodo pogajanja zaključena, seveda tudi tukaj, glede na to, da imamo
               namestnika glavnega pogajalca prisotnega, ki je danes slišal vsa naša mnenja. In bi
               pozval, da države članice redno obveščajo o tem, kako ta pogajanja potekajo, s čimer
               se seznanja tudi države članice.</p>
            </sp>
            <sp xml:id="SDT7-Skupna-2016-05-27_1.sp57">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Ugotavljam, da ni več prijavljenih k razpravi. Za zaključno besedo k odgovorom na vsa
               vprašanja iz razprave oziroma komentar vabim predstavnika Evropske komisije, gospoda
               Hidda Houbena, nato naj se pripravi še državni sekretar.</p>
            </sp>
            <sp xml:id="SDT7-Skupna-2016-05-27_1.sp58">

               <speaker>HIDDO HOUBEN:</speaker>

               <p>Hvala lepa.</p>
               <p>Najprej se zahvaljujem tolmačema. Očitno sem edini uporabljal slušalke, hvala lepa za
               dobro opravljeno delo. Hvala tudi vam za organizacijo tega dogodka, predstavitve
               mnenj. <stage type="mag"/><stage>(nadaljevanje)</stage> Velikokrat smo
               slišali pozitivne učinke, tudi negativne. Slišali smo predstavnike različnih
               interesnih skupin, od okoljevarstvenikov do kmetijstva, slišali smo zbornice,
               predstavnike industrije. Skratka, zelo veliko različnih predstavnikov je bilo danes
               tukaj, hvala vsem, da ste prišli. Hvala vsem, da ste me povabili.</p>
               <p>Poslušal sem vsa različna mnenja. Dejstvo je, da ima Vlada zelo pomembno nalogo,
               namreč, da zmaga v razpravah, če bodo razprave sploh zaključene oziroma če bodo
               pogajanja sploh zaključena. Nacionalne razprave bodo potekale in potekajo v
               nacionalnih kontekstih, ki jih seveda ne poznamo vsi. Način, kako je Evropa
               organizirana, je odvisen tudi od nacionalnih vlad, od nacionalnih parlamentov. In mi
               spoštujemo to, kako smo organizirani kot družina evropskih narodov. Na naše delo v
               Bruslju gledamo z vsem dolžnim spoštovanjem in skromnostjo in če se boste kot
               prebivalci suverene države odločili proti, potem je to seveda pravica nacionalnih
               parlamentov, da zavrne tisto, kar izvršna veja oblasti sprejme. Ko je bil TTIP začet,
               torej, ko so bila pogajanja začeta leta 2013, je bilo to storjeno s soglasjem vseh 28
               držav članic, njihovih voditeljev. Večina je bila pomembna, večina teh držav je bila
               soglasno za. Če pogledamo zasedanje skupine držav G-7 na Japonskem včeraj, je bilo
               slišati tudi veliko pritiska vodij naših držav, naj se pogajanja zaključijo še letos.
               Mi kot komisija delamo z omejitvami, skušamo zadovoljiti interese vseh, skušamo
               doseči, da bi bili ljudje čim manj nezadovoljni. Kot strokovnjak na področju
               trgovinske politike naj vam razložim nekaj glede logike TTIP. Pred 10 leti so se
               ekonomisti Amerike oziroma sta gospodarstvi Amerike in Evropske unije predstavljali
               več kot polovico svetovnega gospodarstva. S približevanjem standardov, vrednot
               nadaljujemo. Trenutno smo manjšinski deležnik v svetu, kajti azijska in druga
               gospodarstva rastejo. Zato da bi ta ekonomski trend preobrnili, zato da bi še zmeraj
               vodili v svetovnem gospodarstvu, v smislu vrednosti, v smislu standardov, za ta namen
               je smiselno, da delujemo skupaj. Mnogi od vas ste poudarili razlike med eno in drugo
               stranjo, razlike v ekonomskih modelih, razlike v delovanju podjetij in drugih
               organizacij. Rečem lahko samo naslednje, seveda vas ne bom prepričal, lahko pa vsaj
               omilim nekatere skrbi. TTIP se ne nanaša na to, da bi presegli oziroma da bi
               popolnoma odpravili razlike, ohranili bomo določene razlike, recimo, na področju
               gensko spremenjenih organizmov. Povedali ste tudi, da obstajajo razlike pri
               delovnopravni zakonodaji oziroma standardih. Pa vendar, bistvo TTIP je, da se bolj
               približamo tam, kjer imamo podobne pristope. TTIP naj bi bil sporazum, na podlagi
               katerega si lahko medsebojno pomagamo in na podlagi katerega lahko pomagamo tako
               velikim kot majhnim podjetjem in tistim, ki za ta podjetja delajo. Mnogi ste omenili
               globalizacijo. Povedali ste, da se globalizacija dogaja, in povedali ste tudi, kaj in
               kako se vi soočate z globalizacijo in s procesom globalizacije, ki spreminja načine
               našega življenja. Gre za del delovanja Evropske unije. Vi ste postali članica
               Evropske unije zato, da bi lahko projicirali svoj nacionalni interes preko skupine
               držav v širši svet. <stage type="mag"/> <stage>(Nadaljevanje)</stage> In
               kdorkoli danes govori o tem, da se naj bi odpravila suverenost in da nimate
               suverenosti, da je vse preneseno na Bruselj, vse bi prosil naj pomislijo na to, kako
               je vendarle EU vodilna pri boju proti podnebnim spremembam. Sprejemam vaša mnenja in
               vaše komentarje glede tega, da Američani niso sprejeli vrste konvencij, mednarodnih
               konvencij, konvencij ILO in drugih. Tudi preko TTIP verjetno tega ne bodo storili, pa
               vendarle. Prvič imamo pred seboj trgovinski sporazum o katerem bomo sprejeli oziroma
               vključili zavezujoče zaveze glede zaščite delavcev, ki so zelo podobne tistemu, kar
               je zapisano v konvencijah mednarodne organizacije dela. V ameriškem senatu
               potrebujete dvotretjinsko večino. Veste, da ima večino v senatu republikanska stran,
               pa vendarle v TTIP naj bi vključili celo vrsto zavezujočih delovnopravnih določb.</p>
               <p>Kar se tiče odprtosti, politike, oblikovanja zakonodaje. Nekateri pravite, da
               potrebujete več javnih posvetovanj. Del regulatorne prakse, ki naj bi izhajala iz
               TTIP je to, da postane regulatorni proces bolj transparenten. Nekateri pravite, da
               vam niso všeč procesi, ki veljajo v Ameriki. Namreč, o obveščanju in komentiranju,
               Notice and Comment. Pa vendarle, ne morete imeti enega, drugega pa ne, ne morete
               imeti po eni strani javnega posvetovanja, drugič pa nasprotujete sistemu Notice and
               Comment. Povečati je treba preglednost v mednarodni s trgovino povezani zakonodaji.
               Sam bi dejal, da velikokrat se pogovarjam s podjetji, ne pa tako velikokrat z
               nevladnimi organizacijami. Pa vendarle, vsi so pomembni. Mi, moja ekipa, mi vsi smo
               odprti za podatke, za številke o dogajanju in menim, da komisija ni talec velikih
               korporacij. Mi smo javni uslužbenci, ki delujemo v interesu javnosti. Veliki izzivi
               današnjega dne se nanašajo na neenakosti v dohodkih, potem izogibanju davkom, vse to
               je povezano s procesom globalizacije in na to moramo najti skupaj rešitev. Zato
               potrebujemo več Evrope in več mednarodnih naporov, več mednarodnih dejavnosti.</p>
               <p>Kar se tiče referenduma. Mnogi ste omenili to, da bi bilo organizirati referendume.
               Mislim, da je to zelo kompleksno vprašanje. Jaz sem javni uslužbenec, zato o tem ne
               bom dajal posebnih izjav, ampak pomislite na naš sporazum z Ukrajino. Nizozemsko
               prebivalstvo se je na posvetovalnem referendumu z več kot 60% večino odločilo, da
               zavrne ta sporazum. Sporazum je potrdil evropski parlament, evropski svet in pa 28
               drugih držav članic in parlamentov. Razmisliti moramo o tem, kako organizirati Evropo
               zato, da se bomo lahko ustrezno, demokratično odzivali v pravem pomenu te besede in
               da bomo ustrezno upoštevali interese večine ljudi. TTIP kot tudi drugi podobni
               sporazumi bodo vplivali na vseh 500 milijonov Evropejcev. In v takem primeru morate
               res razmisliti o postopku demokratičnega sprejema. Kajti, v petih, desetih letih
               lahko blokiramo načine svojega delovanja, recimo, če bo eden od 28 blokiral napredek
               za druge države članice te velike družine.</p>
               <p>Kot javni uslužbenec ne bom dajal političnih izjav, ampak če pogledamo na prvotno
               evropsko pogodbo, ki je bila podpisana v 50 letih prejšnjega stoletja, trgovinska
               politika je bila v pristojnosti <stage type="mag"/>
               <stage>(nadaljevanje)</stage> Unije na področju trgovinskih politik imamo ustrezne načine
               organiziranja oziroma reguliranja tega področja.</p>
               <p>Naj povem še nekaj krajših stvari glede TTIP, nato pa bom zaključil. Kar se tiče
               regulativnega sodelovanja, jasno želim povedati naslednje, tukaj ne ustvarjamo
               enotnega trga z Združenimi državami Amerike. V Evropi imamo enotni trg. delegati
               držav članic prihajajo v Bruselj, tam se združujejo oziroma združujejo svojo
               suverenost z drugimi državami članicami, komisija podaja svoje predloge, kar je
               sprejeto velja za Evropsko unijo kot celoto. Tega ne ustvarjamo pri čezatlantskem
               sporazumu. Če pogledamo avtomobilski sektor, v avtomobilskem sektorju je pomembno, da
               se znižujejo stroški, da postajajo avtomobili cenejši za potrošniške. Če pogledamo na
               ameriške varnostne standarde, če bodo ekvivalentnih jih bodo potrdili v Evropi, torej
               parlament, države članice. In vse to naj bi potekalo ne v nekontroliranem postopku,
               temveč v postopku kjer bodo prevzete ustrezne odgovornosti.</p>
               <p>Kar se tiče preglednosti. Nekateri pravite, da naj bi se o teh besedilih preden se
               jih posreduje Ameriki zmeraj posvetovalo v javnih posvetovanjih. To smo naredili v
               nekaterih primerih, recimo pri predlogih o naložba, to pa je treba narediti tudi v
               okviru mednarodnih odnosov. Naši voditelji pravijo, da naj s pogajanji zaključimo do
               konca tega leta. Preden bomo v komisiji posredovali naprej katerokoli besedilo, ga
               bodo potrdile države članice in poslano bo to besedilo tudi evropskim parlamentom.
               Skratka zmeraj obstaja neka napetost med tem kako zadeve urediti doma, torej v
               obstoječih zakonodajnih okvirjih in kako mednarodno. TTIP ne bo nič globlji kot se
               boste o tem odločili v Sloveniji oziroma v Bruslju za celoten evropski trg.</p>
               <p>Naj dodam samo še nekaj v pojasnilo zaščite naložb. Mnogi ste bili kritični glede
               evropskega predloga. Mi ne verjamemo, da gre pri nas samo za kozmetičen popravek, ta
               novi sistem ICS ne gre samo za kozmetični popravek, kajti v novem procesu arbitre
               imenujejo suverene vlade, obstaja tudi postopek pritožbe, česar v prejšnjem mehanizmu
               ni bilo. V naših družbah sprejemamo Evropsko sodišče. Arbitražno sodišče v Haagu naj
               bi sprejelo in sledilo sistemu ICS in vse to je pomembno za zaščito naložb. Jaz sem
               ekonomist. V Evropi imamo družbo z intenzivnim znanjem, kadar delujemo v tretjih
               državah po vsem svetu prinašamo naše dobrine, proizvode oziroma blago in znanje ter
               drugje proizvajamo avtomobile. Mi bi si želeli enak nivo zaščite v drugih državah kot
               velja v naših državah, tudi na področju zaščite naložbe. ISDS naj bi se torej
               spremenil, s tem potrjuje pravico do reguliranja, potem potrjuje tudi sodne
               sisteme,sodne postopke. Razlog zakaj naj bi uveljavili ta novi ICS sistem znotraj
               TTIP, razlog za to niso samo naši odnosi z ZDA temveč kaj so trgovinski odnosi, kaj
               je trgovinska politika, ki bo koristna za Evropsko unijo ne samo v razmerah oziroma v
               odnosih z Združenimi državami Amerike. <stage type="mag"/>
               <stage>(nadaljevanje)</stage> V vseh drugih odnosih je treba včasih povedati, da domači sodni
               sistemi niso nepristranski in niso pošteni. In mnogi primeri, ki so bili opisani tam
               ne vidim negativnih posledic. Dva govornika sta omenila primer Avstralije, ki pa
               vendarle pripeljal do negativnih posledic. In potem je bil tukaj še primer citiran
               glede / nerazumljivo/</p>
               <p>Potem kar se tiče zaščite standardov. Standardi v Evropi niso zmeraj višji kot v
               Ameriki in to je pokazal primer Volkswagna, ki je bil vendarle odkrit in ki je prišel
               v medije v Ameriki. / izključen mikrofon/ nekoliko manj se bodo zvišale plače, ampak
               koristi še vedno bodo. Seveda za tiste, ki nimajo plače se bodo zvišale le cene in to
               seveda drži, ampak pri trgovinski liberalizaciji moramo vedno vedeti, da so
               zmagovalci in poraženci. Seveda mora biti zmagovalcev več, ampak poraženci vedno
               obstajajo, zato moramo najti način, da na nek način kompenziramo tiste, ki največ
               izgubijo.</p>
               <p>Kar zadeva informacije, ki so pricurljale na javnost s pomočjo Greenpeacea, kot
               veste, je moje šef, jaz sem namreč namestnik vodje pogajalcev, ampak gospod Persero
               je skušal odgovoriti na obtožbe, da bo prišlo do obveznega zniževanja standardov.
               Tega ni v besedilu. Ko torej ljudje govorijo besedilo sporazuma potrjuje to drugo in
               tretje, sprašujem kje natanko se to vidi. Nikjer v besedilu ne boste našli besedila,
               da smo dosegli dogovor o stališču, da se bodo znižali standardi. Nekatera besedila
               odražajo resda ameriško stališče, ampak to ni dogovorjeno stališče, ravno zato se
               pogajamo.</p>
               <p>Še enkrat bi se rad zahvalil in dejal, tako kot vsi projekti tudi ta pogajanja niso
               popolna. Želimo biti odgovorni in presenečeni smo, ker je veliko skeptikov v evropski
               družbi. Zelo si prizadevamo, da bi se odzvali. In sam sem preživel več časa v Evropi
               na srečanjih kot je današnje kot pa na pogajanjih v Ameriki, ampak naj povem, karkoli
               bo izpogajano bo predmet nadzora javnosti. tako da javnost bo imela besedo in vse bo
               popolnoma pregledno. Hvala lepa.</p>
            </sp>
            <sp xml:id="SDT7-Skupna-2016-05-27_1.sp59">

               <speaker>PREDSEDNICA ANDREJA POTOČNIK:</speaker>

               <p>Najlepša hvala za vaš zadnji komentar oziroma zaključne misli predstavniku Evropske
               komisije gospodu Hiddo Houbenu. In še enkrat se vam zahvaljujem, da ste si vzeli čas
               in danes prišli v nacionalni parlament Republike Slovenije.</p>
               <p>Zaključno misel bi pa predala tudi predstavniku Ministrstva za gospodarski razvoj in
               tehnologijo državnemu sekretarju gospod Alešu Cantaruttiju. <stage type="mag"/>
               </p>
            </sp>
            <sp xml:id="SDT7-Skupna-2016-05-27_1.sp60">

               <speaker>ALEŠ CANTARUTTI:</speaker>

               <p>Hvala lepa. Spoštovana predsednika. Spoštovani udeleženci. Dovolite mi še nekaj
               zaključnih misli, čeprav vem, da je kolegica Eva kar obširno sporočila naša
               stališča.</p>
               <p>Najprej. Hvala lepa gospodu Houben za vaš prispevek. Jaz se na odborih in na ostalih
               soočanjih počutim kot osamljeni jezdec ali pa hudičev odvetnik celo pa verjemite mi
               ne zagovarjam ne multinacionalk, ne ZDA. Verjamem da, zagovarjam interes tako
               slovenskih državljanov kot tudi državljanov Evropske unije in predvsem zagovarjam
               močno evropsko gospodarstvo. Nekaj je že gospod Houben povedal, da Evropa izgublja in
               tukaj si moramo biti na jasnem. Še enkrat bi izpostavil to kar sem že nekajkrat v
               svojih nagovorih povedal, da je evropsko gospodarstvo v globalnem izvozu. Evropskega
               gospodarstva se v 10-ih letih od leta 2004 do leta 2014 zmanjšal za zaskrbljujočih 6
               % to ni v redu. Evropa mora biti močna. Še enkrat bom povedal to kar sem rekel tudi v
               torek na odboru in upam, da ste me prav razumeli tisti, ki ste bili takrat tam, da je
               moč EU ali pa če želite zahodne civilizacije odvisna od gospodarske, ekonomske moči.
               Na žalost je to tako in to še enkrat poudarjam. Le, če bomo dovolj ekonomsko močni,
               gospodarsko močni, vplivni bomo lahko širili to kar tudi gospod Houben povedal
               standarde, ki veljajo pri nas. Standarde, ki so v EU in na katere ne bomo prestajali,
               to bom takoj še enkrat povedal na nobeno znižanje tudi v teh pogajanjih ne. Vendarle,
               mislim da je pogajanja potrebno nadaljevati. Mislim, da je partnerstvo z ZDA naravno
               partnerstvo glede na vrednoteno zgodovino, na tradicijo, ki jo imamo, zato da bomo
               pravzaprav skupaj močnejši, da bomo lahko uveljavljali tudi drugod morda po svetu
               tudi standarde, ki jih imamo. Seveda se razlikujemo tako kot je bilo povedano in
               seveda so pogajanja trda in še bodo trda.</p>
               <p>Naj izpostavim samo nekaj stališč, ki jih bo Vlada še naprej zagovarjala in kar je
               bilo najbrž danes že večkrat izpostavljeno. Najprej, mi časovno nismo obremenjeni,
               povedano drugače vsebina je absolutno pred kakršnimikoli časovnimi pritiski tudi
               recimo končanje mandata ameriškega predsednika, to nas ne bremeni, to nas ne zanima,
               zanima nas seveda vsebina to bi rad še enkrat zelo jasno povedal. Sporazum je po
               našem mnenju mešane narave torej mešani sporazum. To bomo zagovarjali torej tako kot
               je bilo povedano prišel bo v parlament in o tem bodo odločali parlamentarci torej
               tisti, ki jih je ljudstvo tudi izvolilo. Slovenija zahteva posebno obravnavo
               občutljivih kmetijskih izdelkov, zagovarjamo to od prvega dne in ne pristajamo na
               kakršnokoli zniževanje standardov še posebej kar se tiče mesa, mesnih izdelkov,
               mleka, jajc itd. Regulatorno sodelovanje mora jasno nedvoumno odražati uporabo
               previdnostnega načela in nivo obstoječih standardov, še enkrat poudarjam, mora ostati
               tak kakršen je.</p>
               <p>Kar se tiče ICS mehanizma torej tako imenovanega bilateralnega investicijskega
               sodišča Slovenija se tudi s to varianto ne strinja, to smo jasno povedali, to je
               jasno povedal minister tudi na zadnjem zasedanju Sveta za zunanje zadeve in
               pričakujemo tukaj korekture torej naše stališče je, da to ne sodi v sporazum. Zelo
               jasno.</p>
               <p>Kar je še za dodali glede Francije. Včeraj sem se pogovarjal s francoskim
               veleposlanikom, ga prosil za stališče Francije in stališči sta praktično identični. S
               to razliko, da so Francozi to morda malce korigirali po zadnjih dogajanjih tudi okoli
               razkritja določenih dokumentov mi pa zagovarjamo od prvega dne. Jaz sem na odboru
               povedal ne, da smo nepomembni, ampak v tem svetu je tako, da se glas velikih sliši
               malce bolj kot glas Slovenije kar pa ne pomeni, da je Slovenije nepomembna in da je
               Slovenija kuminovo zrno kot je bilo mi očitano na zadnjem odboru, bog ne daj.</p>
               <p>Kar se tiče aktivnosti, ki jih bomo sedaj izvajali, s tem bi rad zaključil, na
               ministrstvu. Najprej. Dosegli smo to, da so bralne sobe prišle v države članice, mi
               smo bili eni najbolj gorečih zagovornikov, ker mislimo, da čeprav ni vsega tam notri
               pa vendarle je to povečanje transparentnosti in vsi poslanci, kar nekaj jih je že
               bilo, imajo pravico in verjamem, da bodo to pravico tudi izkoristili. To je eno.
               Zagovarjamo seveda tudi nedvoumno transparentnost kot mora biti.</p>
               <p>Obveščali vas bomo. Hvala vam pravzaprav za vaša razmišljanja, za vaše tudi
               nasprotovanje. <stage type="mag"/><stage>(nadaljevanje)</stage> To je
               stvar dialoga in prav je tako in bomo poskušali seveda pri naših stališčih to kolikor
               je mogoče upoštevati. Mi smo vam na razpolago. Mi imamo močno ekipo na ministrstvu,
               ki se ukvarja s tem sporazumom, ki po eni strani pregleduje aktualne zadeve iz
               aktualnih poglavij oziroma pogajanj. Po drugi strani izvajamo dialog tako z
               gospodarstvom kolikor je pač interesa in tukaj moram biti odkrit in reči, da ga ni
               prav veliko v Sloveniji. Izvajamo tudi dialog s posameznimi nevladnimi organizacijami
               in zato smo vam na razpolago, naša vrata so vam odprta, zato da izmenjamo stališča,
               da pregledamo kaj se dogaja. Bomo vas sproti obveščali. Ni problema predsedujoča,
               kadarkoli bo potrebno pride ali v Državni zbor ali naredimo še kakšno takšno
               soočanje, to smo seveda odprti. Dialog pač mora biti in prav je tako.</p>
               <p>Kar se tiče še aktivnosti pa ne samo, zaradi tega sporazuma. Mimogrede še to. Tudi
               stališča Francije. Nikakor pogajanj ne smemo prekiniti. Do takšnega ali drugačnega
               sporazuma, ker je to stvar globalizacijskih povezav bo enkrat prišlo in prav je, da
               smo tukaj, da se pogajamo in da poskušamo najboljše izpogajati in to stališče je tudi
               stališče Slovenije.</p>
               <p>Še kar se tiče torej aktivnosti, ki jih izvajamo za to, raziskava to veste, da prav
               velikih učinkov na slovensko gospodarstvo ta sporazum vsaj neposrednih naj ne bi
               imel. Je seveda to, da podjetja pripravljamo, da bodo znala izkoristiti tiste
               priložnosti, ki bodo v sporazumu, če pride do podpisa in do uveljavitve tega
               sporazuma prišlo. V ta namen smo tudi ZDA uvrstili med tri najpomembnejše torej
               strateške trge slovenskega gospodarstva. V veselje mi je, da tudi, zaradi aktivnosti,
               ki jih izvajamo pravzaprav od 1. januarja lanskega leta se je izvoz slovenskega
               gospodarstva na ameriški trg v prvih dveh mesecih za ta dva meseca imam pač podatke
               povečal za 26,6 % približno na 5,86<stage>(?)</stage> milijonov evrov. To seveda ni taka številka
               kakršno bi si želeli, ampak kažejo se rezultati. Mi bomo v nadaljevanju podjetja
               poskušali v sodelovanju s panožnimi zbornicami, gospodarsko zbornico in ostalimi čim
               bolj usposobiti za to, da bo ta sporazum, če bo do njega prišlo, hitro in učinkovito
               znala izkoristiti mimo seveda tega kar se bo pokazalo kot posredni učinek kot recimo
               dobavitelji, govorim o naših podjetjih, avtomobilski industriji Evrope in drugih
               industrij, ki se bo tako ali tako pokazal.</p>
               <p>Tukaj bi še enkrat rad poudaril, da smo in bomo naprej zagovarjali pogajanja. Skrbeli
               za to, da bodo stališča, ki sem jih navedel in ki jih Slovenija zagovarja seveda
               jasno in glasno se slišalo v Bruslju in nadaljevali z dialogom, z vami, z nevladnimi
               organizacijami, z gospodarstvom in tudi s parlamentarci. Skratka, za karkoli smo vam
               na razpolago. Hvala.</p>
            </sp>
            <sp xml:id="SDT7-Skupna-2016-05-27_1.sp61">

               <speaker>PREDSEDNICA ANDREJA POTOČNIK:</speaker>

               <p>Hvala tudi državnemu sekretarju se zahvaljujem za zaključne misli. Zahvaljujem se
               tudi vsem udeleženkam in udeležencem ter zaključujem današnjo javno predstavitev
               mnenj. Besedo predajam še gospodu Shakerju.</p>
            </sp>
            <sp xml:id="SDT7-Skupna-2016-05-27_1.sp62">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa spoštovani vsi navzoči, prisotni, sodelujoči. Tudi v imenu Odbora za
               zadeve EU se vam najlepše zahvaljujem za vaša mnenja, komentarje, predloge in ideje
               katere smo danes poslanke in poslanci tudi slišali in jih bomo seveda po najboljši
               moči tudi upoštevali pri našem nadaljnjem delovanju v povezavi s tem sporazumom TTIP.
               Hkrati tudi sam zaključujem to javno predstavitev mnenj. Se vam še enkrat najlepše
               zahvaljujem. Želim vam lep dan in tudi lep vikend. <title>Seja je bila končana 27. maja
                  2016 ob 13.55.</title>
               </p>
            </sp>
         </div>
      </body>
   </text>
</TEI>
