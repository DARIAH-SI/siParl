<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZZ-nujna-29-2017-01-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D98A4510C78C573FC125807A002E557E</idno>
               <idno type="custom" subtype="day">3E968D7213428CF1C125809F003175DB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=3E968D7213428CF1C125809F003175DB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZ-nujna-29-2017-01-05.OZZ" n="29">
               <name>nujna seja</name>
               <date when="2017-01-05"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZ-nujna-29-2017-01-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZ-nujna-29-2017-01-05.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="title">REPUBLIKA SLOVENIJA DRŽAVNI ZBOR  ODBOR ZA ZDRAVSTVO </stage>
            <stage type="session">29. nujna seja</stage>
            <stage type="date">(9. december 2016)</stage>
            <stage type="chairman">Sejo je vodil Tomaž Gantar, predsednik odbora.</stage>
            <stage type="time">Seja se je začela ob 16.05. </stage>
            <sp xml:id="SDT7-OZZ-nujna-29-2017-01-05.sp1">
               <speaker>PREDSEDNIK TOMAŽ GANTAR:</speaker>
               <p>Spoštovane kolegice poslanke in kolegi poslanci, vabljeni gostje, prisotni na
               današnji seji odbora. Vsem lep pozdrav. Opravičilo za majhno zamudo.</p>
               <p>Najprej ta redna obvestila seveda glede menjav in odsotnosti. Gospoda Matjaža Hanžka
               nadomešča gospa Violeta Tomić, Ireno Grošelj Košnik Teja Ljubič in Jerneja Vrtovca
               Jožef Horvat. So še opravičila. Mag. Alenka Bratušek se je opravičila, potem gospa
               Marija Antonija Kovačič in Nada Brinovšek.</p>
               <p>Seja odbora je bila sklicana v skladu s 47. členom in drugim odstavkom 48. člena
               Poslovnika. Poslanka skupina Nove Slovenije je 23. 11. 2016 vložila zahtevo za sklic
               nujne seje Odbora za zdravstvo za obravnavo točke – Koruptivnost in negospodarno
               ravnanje javnih zavodov pri nabavi zdravil in medicinskih pripomočkov.</p>
               <p>Prehajamo na določitev dnevnega reda. Prejeli ste ga s sklicem pod to točko, ki sem
               jo ravnokar prebral. Zahteva Poslanske skupine Nove Slovenije za sklic nujne seje je
               objavljena na spletni strani Državnega zbora. Do začetka seje nisem prejel predlogov
               za spremembo dnevnega reda, zato je tak kot ste ga prejeli s sklicem. Poleg
               predstavnikov predlagatelja zahteve Poslanske skupine Nove Slovenije in Vlade so
               vabljeni Ministrstvo za zdravje, Zavod za zdravstveno zavarovanje Slovenije,
               Združenje zdravstvenih zavodov Slovenije UKC Ljubljana, UKC Maribor, Računsko sodišče
               Slovenija in Komisija za preprečevanje korupcije. Sedaj dajem besedo najprej
               predlagatelju zahteve Poslanski skupini Nove Slovenije gospodu Jožefu Horvatu.
               Izvolite.</p>
            </sp>
            <sp xml:id="SDT7-OZZ-nujna-29-2017-01-05.sp2">
               <speaker>JOŽEF HORVAT (PS NSi):</speaker>
               <p>Hvala lepa za besedo spoštovani gospod predsednik. Lep pozdrav vsem v imenu Poslanske
               skupine Nove Slovenije. Državni sekretarki na Ministrstvu za zdravje. Ostalim
               predstavnikom Vlade. Vsem odličnim gostom. Kolegice in kolegi.</p>
               <p>Stanje v slovenskem zdravstvenem sistemu je zelo resno. Že več kot desetletje se
               kopičijo številne težave, pravih rešitev pa ni na obzorju. Ker ni rešitev državljani
               izgubljajo zaupanje in potrpljenje. Državljanom se dogaja krivica saj za denar, ki ga
               vplačujejo v zdravstveno blagajno ne dobijo tistega kar si zaslužijo. V obstoječem
               zdravstvenem sistemu se nihče ne počuti dobro ne uporabniki, ne izvajalci
               zdravstvenih storitev. Ena izmed poglavitnih težav, da je slovensko zdravstvo v tako
               velikih težavah je tudi korupcija, ki je v njegovo delovanje vpeta na različnih
               nivojih. Ministrica za zdravje gospa Milojka Kolar Celarc s korupcijo v zdravstvu v
               dveh letih ni presekala kar je bilo očitno tudi v Oddaji Tarča na televiziji
               Slovenija. V slovenski zdravstveni sistem se namreč stekajo velike vsote denarja, ki
               ga državljani plačujemo tudi preko obveznega in dodatnega zdravstvenega zavarovanja.
               Gre torej za javni denar, s katerim bi morali ravnati izrazito skrbno, gospodarno,
               transparentno a se žal že dolga leta dogaja, da so finančna sredstva našega
               zdravstvenega sistema predmet plenjena različnih lobijev, ki bi radi na hiter in
               enostaven način zaslužili veliko denarja. Pri tem obirajo različne poti bodisi gre za
               visoke provizije ob pridobljenih poslih na javnih razpisih ali pa za namerno
               izkoriščanje slabo postavljenega sistema <stage type="mag"/>(nadaljevanje) javnega naročanja. Dejstvo je, da so v preteklosti
               skoraj vsak razpisih večjih vrednosti spremljali z zapleti, pritožbe in
               kriminalistične preiskave. Spomnimo se le na nakup operacijskih miz, gradnjo
               onkološkega instituta in pediatrične klinike. Tudi nekdanji minister za zdravje sedaj
               naš spoštovani poslanska kolega Tomaž Gantar je poudaril, da je korupcija v zdravstvu
               velik problem citiram: "Lobiji delujejo, težko si je zatiskati oči, da tega ni."
               konec navedka, ki je povzet iz intervjuja za Slovensko tiskovno agencijo 4. septembra
               2013. Sistemske korupcije v zdravstvenem sistemu se do sedaj ni dovolj zavzeto
               preganjalo posledično pa so slabe prakse na različnih nivojih našega zdravstvenega
               sistema postale sprejemljive korupcija pa se je tako zakoreninila v sistem. Različni
               vplivni posamezniki in lobisti redno obiskujejo vplivne funkcionarje, direktorje in
               druge vplivne posameznike v zdravstvu zgodi se pa nič, zato je nujno, da se spremeni
               način boja proti korupciji v zdravstvu. Saj smo bili do sedaj pri njenem pregonu
               neuspešni. Dejstvo je, da je tveganje s korupcijo v zdravstvu odvisno tudi od tega
               ali ima nekdo nad določeno storitvijo monopolni položaj. Mnogokrat, ko organi pregona
               odkrijejo koruptivna dejanja v zdravstvu pridemo do ugotovitve, da problem tiči v
               šibkem nadzoru ter specifičnosti našega zdravstvenega sistema. Korupcija v zdravstvu
               je na marsikaterih točkah žal sama vgrajena v sistem, ki je zastarel in tako ponuja
               številne možnosti izkoriščanja. Način financiranja in naročanja v zdravstvenem
               sistemu namreč že sam po sebi predstavlja določena tveganja in kljub zavedanju, da je
               temu tako, da potrebujemo korenite spremembe in zdravstveno reformo, ki bi uvedla
               boljši nadzor in odpravila šibke točke sistema se ne zgodi nič. Dejstvo namreč je, da
               bi z dobro zastavljeno zdravstveno reformo lahko v enem zamahu pometli tudi s
               korupcijo, saj bi korupcijska tveganja zmanjšali že v samem zdravstvenem sistemu.
               Ocene koliko javnega denarja iz zdravstvenega sistema ponikne, zaradi korupcije so
               različne. Nekateri zdravniki pravijo, da se številke gibljejo okrog 500 milijonov
               evrov, pol milijarde na letni ravni. Za druge je ta številka pretirana in pravijo, da
               korupcija v zdravstvu predstavlja največ 50 milijonov evrov na leto. Nekateri pa
               pravijo celo, da predstavlja korupcija v zdravstvu 1,2 milijarde evrov seveda, ker je
               korupcija ne poznamo natančnih številk. Čeprav uradnih številk torej ni in jih ne
               more biti vsak evro, ki ga zdravstveni sistem izgubi, zaradi korupcije predstavlja
               oškodovanje skupnega premoženja.</p>
               <p>Od ministrice za zdravje Milojke Kolar Celarc, ki pripada Vladi, ki je mandat
               nastopila z glasnim nasprotovanjem korupciji in napovedala uvedbo etičnega delovanja
               v politiki in javni upravi bi pričakovali, da bo nemudoma pripravila jasen in
               izvedljiv načrt pregona korupcije v zdravstvu. V dveh letih tega nismo dočakali
               skoraj vsi vpleteni v zdravstveni sistem pa vedo povedati, da se ministrica Milojka
               Kolar Celarc ni pripravljena pogovarjati o problemih in je tudi sicer zelo nedostopna
               za dialog. Skupno javno naročanje, ki naj bi bil odgovor na korupcijo v zdravstvu pa
               ne kaže želenih rezultatov. Problem nedvoumno je, da ena in ista podjetja dobavljajo
               medicinske pripomočke in popolnoma obvladujejo trg in javna naročila. Za odtekanje
               javnih sredstev s preplačili medicinskih pripomočkov so odgovorna vodstva bolnišnic,
               zdravniki, službe za javna naročanja, ki morajo odgovarjati, če je prišlo do
               kaznivega dejanja oškodovanja javnih sredstev. Odgovorna je tudi Vlada in <stage type="mag"/> (nadaljevanje) organi pregona. Po
               poročanju Tarče je deseterica največjih veletrgovcev 26 javnim bolnišnicam na leto
               prodala za 250 milijonov evrov zdravil in medicinskih pripomočkov. Bolnišnice z
               javnim denarjem v veliko primerih ravnajo negospodarno, zakaj nihče ne odgovarja?</p>
               <p>Slovenski davkoplačevalci si zaslužijo, si zaslužimo, zdravstveni sistem, ki bo
               učinkovit in hkrati tudi pošten. Njihov denar, naš denar, je namenjen zdravljenju ne
               pa različnim lobijem in vplivnim posameznikom, ki v obsežnem zdravstvenem sistemu
               vidijo priložnost za hiter zaslužek. Kdo torej zasluži in bogati z denarjem, ki je
               namenjen zdravljenju oziroma zdravju? Predlagatelji nujne seje Odboru za zdravstvo
               predlagamo, da po razpravi sprejme dva naslednja sklepa; Prvič: Odbor za zdravstvo
               priporoča Ministrstvu za zdravje, da predstavi načrt ukrepov za temeljito
               reorganizacijo nabavnega procesa zdravil in medicinskih pripomočkov. Seveda se
               razume, v razumnem času. Drugič: Odbor za zdravstvo poziva vse pristojne institucije
               k temeljitemu ukrepanju glede domnevne korupcije in posledično odgovornosti. Kolegice
               in kolegi, spoštovani gostje, jaz se zahvaljujem že vnaprej za vaše prispevke in sem
               prepričan tudi, da bomo zbrali tudi tukaj veliko politične volje, da bomo te pa morda
               še kakšne dodatne, morda še boljše sklepe, tudi potrdili.</p>
               <p>Hvala lepa.</p>
            </sp>
            <sp xml:id="SDT7-OZZ-nujna-29-2017-01-05.sp3">
               <speaker>PREDSEDNIK TOMAŽ GANTAR:</speaker>
               <p>Hvala lepa.</p>
               <p>Pred razpravo bi dal besedo še Ministrstvu za zdravje, državna sekretarka gospa
               Sandra Tušar.</p>
            </sp>
            <sp xml:id="SDT7-OZZ-nujna-29-2017-01-05.sp4">
               <speaker>SANDRA TUŠAR:</speaker>
               <p>Hvala za besedo predsednik, spoštovane poslanke in poslanci, gostje.</p>
               <p>Najprej bi predstavila ukrepe, ki jih na Ministrstvu za zdravje že izvajamo za
               reorganizacijo nabavnega procesa zdravil in medicinskih pripomočkov. Ukrepi, ki jih
               nad tem področjem izvajamo so naslednji: Prvič, skupno javno naročanje zdravil.
               Ministrstvo za zdravje je prvič izvedlo skupno javno naročilo zdravil leta 2011,
               takrat je bilo sodelovanje bolnišnic v tem skupnem javnem naročilu prostovoljno.
               Vrednostno je omenjeno skupno javno naročilo, obsegano 70 % letnih stroškov za
               zdravila bolnišnic, cca. 70 milijonov evrov. Takrat ni bilo zelo velikega navdušenja
               bolnišnic, zato je od sklepa o začetku do sklenitve okvirnega sporazuma in pogodb
               trajalo 19 mesecev evidentno in poudarjeno ne samo zaradi napak v postopku ali
               kakršnega koli ravnanja naročnika v neskladju ali v nasprotju z zakonom. Pilotni
               projekt skupnega javnega naročanja je zajemal 300 zdravil, cca. 77 učinkovin in je
               bil izveden na podlagi podatkov o nabavnih cenah iz leta 2011. Neposredni učinek je
               bil znižanje stroškov za ta zdravila za cca. 8,5 % na letni ravni, zaradi doseženih
               nižjih nabavnih cen od nabavnih cen bolnišnic, doseženih v letu 2011 v okviru
               njihovih postopkov javnega naročanja in več kot 20 % glede na regulirane cene.</p>
               <p>Na podlagi sklenjenega, okvirnega sporazuma s ponudniki, dobavitelji zdravil za
               dvoletno obdobje 2014 in 2015 so bile sklenjene pogodbe za 4 6-mesečna obdobja za
               vsako po predhodnem zbiranju ponudb in izbiro najugodnejše ponudbe. Na podlagi sklepa
               Vlade se je julija 2015 pričel izvajati postopek skupnega javnega naročanja za vsa
               zdravila, za vseh 26 bolnišnic. Gre za kompleksno naročilo, več kot 3 tisoč zdravil,
               tisoč 800 sklopov. <stage type="mag"/> (nadaljevanje)
               Tekom postopka smo prejeli več kot 200 vprašanj preko portala javnih naročil.
               Vloženih je bilo 5 zahtevkov za revizijo, zadnjega petega je vložila družba
               Kemofarmacija d.d., dokumentacija je v presoji pri državni revizijski komisiji.</p>
               <p>Drugi ukrep je skupno javno naročanje določene medicinske opreme. Ministrstvo za
               zdravje je v okviru izvedbe projekta mreže urgentnih centrov izvedlo postopek nabave
               določene opreme za sedem urgentnih centrov. Oprema, ki se je nabavljala je naslednja:
               Rentgenski aparati, anestezijski aparati, črpalke, refuzorji, monitoring pacientov,
               operacijske mize, strečerji, EKG-ji in aparati za ultrazvok. Postopek je bil uspešno
               izveden kar so tudi potrdile nadzorstvene institucije. Pri tem je potrebno poudariti,
               da je Ministrstvo za zdravje pred izvedbo postopka pridobilo ocenjene vrednosti
               opreme od bolnišnic in je na tej podlagi planiralo sredstva. Dosežen je bil precejšen
               prihranek, cca. 30 % glede na ocenjene vrednosti, ki so nam jih posredovale
               bolnišnice. V letu 2017, torej naslednje leto, Ministrstvo za zdravje planira nabavo
               večjega števila CT aparatov za različne bolnišnice.</p>
               <p>Naslednji ukrep je skupno javno naročilo za določene medicinske pripomočke. Naj tukaj
               povem, da gre za šest sklopov pripomočkov in sicer skupno javno naročilo za rokavice,
               plenice, igle, katetre, infuzijske in transfuzijske sisteme ter material za
               respiratorno terapijo. Odziv ponudnikov je dober, prejeli smo 13 do 19 ponudb na
               razpis. Dobro, teh prav podrobnosti ne bom zdaj razlagala… V naslednjem letu, v letu
               2017 smo predlagali naslednje, predmetna skupna javna naročila in sicer bi v to
               vključili še material za interventno kadriologijo, kar vključuje tudi stente in
               material za interventno radiologijo.</p>
               <p>Četrti ukrep je vzpostavitev evidenc veljavnih nabavnih cen medicinskih pripomočkov
               po posameznih javnih zdravstvenih zavodih. Projekt centralne cenovne evidence, ki naj
               bi zagotovil primerjavo doseženih cen materialov v javnih zdravstvenih zavodih izvaja
               Združenje zdravstvenih zavodov Slovenije v sodelovanju z Univerzitetnim kliničnim
               centrom Maribora. Osnovni namen projekta je izdelava sodobnega informacijskega
               sistema, ki bo nudil cenovno ugodno informacijsko podporo pri primerjavi cen
               materialov vseh izvajalcev zdravstvene dejavnosti, ki so člani Združenja zdravstvenih
               zavodov. Ter poenostavitev zbiranja podatkov o primerljivih cenah za posamezne
               materiale. Projekt se mora speljati na način, da bo zagotovil dolgoročno znižanje
               stroškov nabavljenega materiala, ter odpravil odvisnost dobav od posameznega
               dobavitelja opreme. Posledično pričakujemo, da se bodo zmanjšali stroški poslovanja
               izvajalcev zdravstvene dejavnosti. Bolnišnice morajo do ponedeljka 12. 12.
               posredovati podatke v UKC Maribor in sicer vse evidence oziroma bazo veljavnih
               nabavnih cen. Do konca januarja 2017 se vzpostavi centralna baza oziroma evidenca
               veljavnih nabavnih cen medicinskih pripomočkov po posameznih javnih zdravstvenih
               zavodih.</p>
               <p>Peti ukrep je vzpostavitev in vodenje evidence medicinske opreme v slovenskih javnih
               zdravstvenih zavodih. Evidenca bo vzpostavljena v začetku leta 2017, najprej za
               opremo, ki jo obravnava revizija Računskega sodišča v letu 2017 v nadaljevanju pa še
               za ostalo našteto opremo. Računsko sodišče je v okviru izvedene revizije učinkovitost
               upravljanja z <stage type="mag"/> (nadaljevanje)
               medicinsko opremo s poudarkom na dragi medicinski opremi obravnavalo naslednjo drago
               medicinsko opremo. Naprave za računalniško tomografijo, naprave za slikanje z
               magnetno resonanco, naprave za pozitivno emisijsko tomografijo ter linearne
               pospeševalnike.</p>
               <p>Med popravljalnimi ukrepi je tudi zahteva, da se vzpostavi evidenca te opreme, kar je
               Ministrstvo za zdravje tudi opredelilo kot prioriteto. Ministrstvo za zdravje je v
               okviru navodil o vodenju evidence medicinske opreme v javnih zdravstvenih zavodih,
               katerih ustanovitelj je Republika Slovenija z dnem 1. 8. 2016 pripravilo seznam vse
               opreme za katero je v pripravi enotna evidenca, ki bo podlaga za celostno obravnavo
               in optimalno upravljanje s to opremo. Poleg priporočene s strani Računskega sodišča
               so tukaj še druge rentgenske naprave, naprave za rentgensko floroskopijo, rentgenska
               oprema za zobozdravniško uporabo, naprava za radiografijo, naprave za digitalno
               angiografija, angioplastiko, CT skenerji, kamere z gama žarki, naprave za gama
               terapijo, skratka še je naprej dolg spisek, tudi ultrazvočne naprave, barvni
               doplerji. Evidenca bo standardizirana oziroma šifrirana. Vpeljano bo aplikacijsko
               orodje za pripravo poročil, analiz, primerjav, spremljanje uporabe, določanje
               kriterijev minimalne in optimalne izkoriščenosti, celovit pregled nad stroški,
               načrtovaje novih nabav. Takšna sistemska ureditev je zelo zahtevna in kompleksna, saj
               zahteva povezavo različnih zalednih sistemov, tako knjigovodskih, računovodskih,
               bolnišničnih, radioloških in podatkovnih baz, ki jih v 26 bolnišnicah upravlja in
               vzdržuje več kot 10 različnih programskih hiš. Poleg tega je bila v izhodišču
               postavljena zahteva, da morajo biti vsi podatki zajeti neposredno iz naprav zalednih
               sistemov avtomatsko, verodostojno in zanesljivo.</p>
               <p>Po prej omenjeni oddaji Tarča in po sestanku z vodstvi zavoda na Debelem rtiču, konec
               novembra, smo z Ministrstva za zdravje v vse bolnišnice poslali tudi dopisa za sama
               vodstva in svete zavodov. V prvem dopisu jih pozivamo k izvedbi notranje revizije za
               leto 2016 in sicer priporočamo področja za notranjo revizijo, nabavo materiala in
               opreme, pravilnost nad določitvijo ter obračunom plač in dodatkov in pravilnost
               računovodskih izkazov in izkazanega rezultata poslovanja.</p>
               <p>Drugi dopis, ki smo ga poslali je pa tudi dopis v zvezi s samim postopkom javnega
               naročanja, kjer bolj natančno razlagamo sam postopek in jih tudi pozivamo k postopkom
               s pogajanji, kjer je to zakonsko možno.</p>
               <p>To zaenkrat v uvodu pa se bom še kasneje v razpravo vključila. Hvala.</p>
            </sp>
            <sp xml:id="SDT7-OZZ-nujna-29-2017-01-05.sp5">
               <speaker>PREDSEDNIK TOMAŽ GANTAR:</speaker>
               <p>Hvala lepa.</p>
               <p>Zdaj pa dajem besedo vabljenim, kdo želi? Gospod Mezek.</p>
            </sp>
            <sp xml:id="SDT7-OZZ-nujna-29-2017-01-05.sp6">
               <speaker>METOD MEZEK:</speaker>
               <p>Hvala.</p>
               <p>Razlog za današnjo obravnavo so informacije o koruptivnosti in negospodarnem ravnanju
               v bolnišnicah in zdravstvenih zavodih. Prav je, da smo kritični do negativnih
               primerov, vendar pa to ne odraža dejanskih razmer v bolnišnicah in zdravstvenih
               zavodih. Vedeti moramo, da se v zavodih praviloma zelo trudijo, da bi bile nabave čim
               ugodnejše in čim racionalnejše in jim v veliki meri to tudi uspeva.</p>
               <p>Res pa je, da jim razpoložljiva orodja, tu mislim predvsem na zakonodajo in predpise,
               niso vedno neustreznejša <stage type="mag"/>
               (nadaljevanje) za dosego tega cilja. Prav pa je oziroma povedati tudi to, da pogoji
               oziroma razmere na trgu v Evropski uniji za manjše države niso najugodnejše oziroma
               so slabe. Zato je tudi to odvisno od teh razmer, ki vladajo na evropskem trgu. Za
               racionalizacijo nabav je bilo doslej kar veliko že narejenega, tako na primer v
               združenju zdravstvenih zavodov Slovenije že več kot 10 let opravljamo skupno javno
               naročilo za nakup električne energije. Velika večina oziroma vsi zdravstveni zavodi
               so vključeni v to skupno javno naročilo in prihranili smo več 10 % smo uspeli znižati
               ceno in prihraniti več 10 milijonov v tem času. Dobrih pet let upravljamo tudi skupna
               javna naročila za druge energente kot so kurilno olje, zemeljski plin, naftni plin,
               tudi tu so bili veliki prihranki, nadaljevali smo s pisarniškim materialom in
               telefonijo tako fiksno kot mobilno telefonijo. Glede skupne baze cen, ki je tudi
               gospa državna sekretarka omenjala pa toliko že pred več kot petimi leti smo
               nameravali v združenju zdravstvenih zavodov tudi formirati to skupno bazo cen, vendar
               sta takrat oziroma morebiti celo še kaj prej v ta projekt, skupen projekt stopila
               tudi UKC Maribor in jeseniška bolnišnica. V združenju smo menili, da je prav, da v
               teh dveh bolnišnicah ta projekt steče, da se ga stestira in ga potem prevzamemo v
               združenju in je to baza in pripomoček za naročanje za vse druge bolnišnice oziroma
               zdravstvene zavode. Žal potem ta projekt, ko je bil tik pred realizacijo, ni bil
               uspešen. Zakaj? Zato, ker je programska hiša, ki je sodelovala z UKC Mariborom imela
               prevelike materialne zahteve in tu so se bolnišnice in zdravstveni domovi uprli, da
               bi plačevali ta znesek, ki je bil takrat postavljen. In takrat smo pristopili pred
               tremi, štirim leti k formiranju lastne baze cen v okviru združenja zdravstvenih
               zavodov. Pred tremi leti je tudi več kot 30 bolnišnic oziroma 30 zavodov, večina
               bolnišnic in nekateri zdravstveni domovi pristopili v to skupno bazo cen, vendar v
               naslednjem letu, se pravi pred dvema letoma je bil odziv manjši, kar bistveno manjši.
               Zakaj? Zato, ker kvaliteta teh podatkov ni bila na ustreznem nivoju, skratka več
               10.000 podatkov je bilo danih na ta portal in bolnišnice so se težko orientirale in
               primerjale, zato tudi ta portal ni tako zaživel kot smo želeli. Sedanji pristop, ko
               smo se za portal skupne cenovne evidence, skupne baze cen dogovorili na iniciativo
               Ministrstva za zdravje tudi s Kliničnim centrom Maribor, tu pa zagotavlja, da bo ta
               pristop uspešnejši oziroma uspešen že v tem, ker, prvič, je ministrstvo dalo odločno
               zahtevo, da vse bolnišnice pristopijo k temu, k temu bodo pristopili tudi zdravstveni
               domovi, vsaj večina je to voljo že izrazila. In Klinični center Maribor, ki pa ima
               tudi izkušnje oziroma strokovno znanje pri formiranju tega portala. Za razliko od
               prejšnjega pristopa bomo tukaj z ustreznimi šifranti zagotovili, da bo primerljivost
               cen boljša in se bodo potem bolnišnice in zdravstveni domovi lažje odločali za dober
               oziroma najboljši nakup. Kot je gospa državna sekretarka povedla do 12. bodo ti
               podatki <stage type="mag"/> (nadaljevanje) posredovani,
               komplet analiza podatkov in zaključni portal pa naj bi bil skrajni rok do konca
               januarja. Tako, da zagotovo so ta prizadevanja v zdravstvenih zavodih prisotna,
               veliko smo naredili, da bi bila sredstva, ki so nam dana v upravljanje, racionalno
               razporejena, porabljena in v bodoče bomo v to usmerili še dodatne napore. Hvala
               lepa.</p>
            </sp>
            <sp xml:id="SDT7-OZZ-nujna-29-2017-01-05.sp7">
               <speaker>PREDSEDNIK TOMAŽ GANTAR:</speaker>
               <p>Hvala.</p>
               <p>Kdo od vabljenih želi naslednji besedo? Gospod Štefanec, izvolite.</p>
            </sp>
            <sp xml:id="SDT7-OZZ-nujna-29-2017-01-05.sp8">
               <speaker>BORIS ŠTEFANEC:</speaker>
               <p>Hvala lepa, predsedujoči. Poslanke in poslanci, spoštovani gostje! Dovolite mi, da
               nekaj kratkega povem o stališčih komisije v zvezi s tem problemom.</p>
               <p>Podsistem zdravstva je eden izmed podsistemov v Republiki Sloveniji s katerim se
               komisija permanentno ukvarja. S tem so se ukvarjali že naši predhodniki, s tem se
               ukvarjamo tudi mi ves čas tako ali drugače. To seveda najbrž res pomeni, da ta
               podsistem delovanja slovenske družbe ni enostavno ustrezno urejen. Ne bi rad bil
               predolg. Pred nekaj dnevi sem v teh parlamentarnih prostorih podobna stališča že,
               torej ne podobno, ampak podoben nastop, stališča so bila ista, predstavljal pred
               preiskovalno komisijo, ki se ukvarja z vprašanjem politične odgovornosti tako ali
               drugače v zvezi z nabavo sten, torej žilnih upornic, verjetno je nekaj od tega
               javnosti znano, glede na dejstvo, da je bilo, seveda tisti del preiskovalne komisije
               na kateri sem sam sodeloval javen, torej ni bil zaprt za javnost, zato ne bi želel
               vas in vaš čas obremenjevati s prevelikimi podrobnostmi, kolikor boste pa želeli še
               kaj več pa bom to tudi povedal. Torej v zvezi s tem kar smo do sedaj na komisiji
               ugotovili bi rad povedal naslednje. Torej, komisija ugotavlja, da nekatere medicinske
               pripomočke slovenske bolnišnice kupujejo po znatno višjih cenah kot so cene v drugih
               državah. Nekateri medicinski pripomočki prihajajo na slovenski trg preko več
               posrednikov, na primer posrednik 1 s sedežem v tujini in posrednik 2 s sedežem v
               Republiki Sloveniji. Obstojijo ekskluzivne distribucijske pogodbe, pogodbe o
               zastopanju, ne ekskluzivne distribucijske pogodbe za prodajo na slovenskem trgu.
               Bolnišnice naprošajo za donacijska in sponzorska sredstva, ni standardov za
               medicinske pripomočke. Pri javni agenciji za zdravila in medicinske pripomočke ni
               vzpostavljenega registra za medicinske pripomočke, ki so v uporabi pri izvajalcih
               zdravstvenih dejavnosti. To bi bilo v skladu z določili Zakona o medicinskih
               pripomočkih. V skladu s temi ugotovitvami je komisija že mislim, da je bilo 24.
               oktobra, na seji svojega senata sprejela ustrezne ugotovitve in jih tudi javno
               objavila. Pri tem dokumentu gre tudi za ustrezna priporočila, ki smo jih podali z
               našim videnjem zadeve in pri tem smo priporočali naslednje: predlog za spremembo v
               razpisni dokumentaciji za izvedbo javnih naročil. Torej moram reči, da je
               nesprejemljivo, da naša javna naročila zgledajo tako, da poleg medicinskih
               pripomočkov, če hočete tudi zdravil, ena izmed alinej se nanaša tudi na financiranje
               izobraževanja, morda tudi doniranje in podobno. Torej, to je za sistem javnega
               naročanja z vidika in s fokusa Komisije za preprečevanje korupcije povsem
               nesprejemljivo in to smo tudi zapisali, da ravno to predstavlja eden izmed velikih
               elementov korupcijskega tveganja. Drug predlog, ki smo ga imeli, ki ga imamo, je
               predlog za vzpostavitev registra medicinskih pripomočkov. Ta register sicer deloma v
               Sloveniji obstaja, vendar obstaja za medicinske pripomočke, ki se nanašajo na te
               pripomočke, ki smo jih sposobni izdelati v Republiki Sloveniji. Torej registra
               mednarodnih pripomočkov nimamo in to je hendikep, ki je nesprejemljiv. Naslednji
               predlog je, da se razkrijejo vsi posredniki od proizvajalca do bolnišnice v povezavi
               z vigilanco. Vigilanca je pojem, ki opredeljuje tako ali drugače vsak <stage type="mag"/> (nadaljevanje) problematičen oziroma
               zaplet v zvezi z medicinskimi pripomočki. O tem bom potem v nadaljevanju še nekaj
               povedal. In, končno, naš predlog je, o tem sem velik ogovoril tudi na preiskovalni
               komisiji, mislim da je dobro da imamo danes tudi v tej dvorani v.d. direktorja Zavoda
               za zdravstveno zavarovanje. Zavod za zdravstveno zavarovanje je pravzaprav zavod, ki
               seveda prispevke, ki jih slovenski državljani in davkoplačevalci zberemo za potrebe
               zdravstva tako ali drugače razdeljuje. Načeloma pa, načeloma bom rekel, morda ne
               dobesedno, pa nima pravzaprav nobene besede pri nabavi ne zdravil in ne medicinskih
               pripomočkov. Zavod za zdravstveno zavarovanje sklepa ustrezne pogodbe s posameznimi
               bolnišnicam in potem bolnišnice razpolagajo s tem denarjem. Zato se pri nas dogaja,
               da recimo za področje žilnih opornic, kjer je to seveda zdaj ta trenutek v Sloveniji
               najbolj znano področje, plačujemo morda od 300 pa do tisoč 200 evrov. V isti državi
               različne bolnišnice, to je popolnoma nesprejemljivo.</p>
               <p>In naš predlog je, da ne bom ponavljal tisto, kar smo vsi Slovenci videli na oddaji
               Tarča, videli smo bolnišnice na Finskem, kjer stente kupujejo po ceni od 130 do 190
               evrov in to najmodernejše. Torej tiste stente, strokovnjaki seveda to vedo, ki so
               celo razgradljivi. Pri nas ne vem koliko se ti stenti sploh uporabljajo.</p>
               <p>Ampak, da ne bom predolg, torej, naš predlog je, to sem povedal tudi na preiskovalni
               komisiji in ta predlog pravzaprav naslavljam v prvi vrsti na Ministrstvo za zdravje,
               ki se je tako ali drugače v zadnjih razpravah, ki so bile številne na nek način
               zavezalo, nekaj od tega je danes zagledalo luč sveta, predvsem seveda znotraj
               koalicije. Upam, da bo relativno hitro znano tudi slovenski javnosti, torej
               Ministrstvo za zdravje se je zavezalo, da bo vzpostavilo korekten, pošten,
               transparenten in predvsem sistem, ki slovenskega davkoplačevalca ne bo stal toliko
               kot ga stane danes.</p>
               <p>In zato predlagamo, da tisti, ki plačuje vse to na nek način, seveda smo to
               davkoplačevalci, posredno je pa to seveda Zavod za zdravstveno zavarovanje. Naš
               predlog je in že sedaj naša zakonodaja tega ne prepoveduje, mislim, da dovoljuje,
               morda s kakšno spremembo je treba še kaj napraviti, da je Zavod za zdravstveno
               zavarovanje tisti, pri katerem se zbirajo zahteve po nabavi zdravil in zdravstvenih
               pripomočkov, saj jih itak on plačuje. On je pa tisti, ki bo to enotno nabavljal. Naš
               predlog celo je, da ustanovi Zavod za zdravstveno zavarovanje podjetje v tujini. Jaz
               v prispodobi pravim, da je to lahko v Münchnu, lahko je tudi kje drugje. In to
               podjetje v Münchnu bo nabavljalo vse medicinske pripomočke za potrebe zdravstva
               Republike Slovenije. In to po cenah, ki so dosegljive v Evropi. In verjemite mi,
               preverili smo in to seveda verjetno veste tudi nekateri. Evropski predpisi zahtevajo
               od multinacionalk, da imajo na evropskem trgu približno, bom rekel, enake cene za
               proizvode, ki jih na evropskem trgu ponujajo.</p>
               <p>Zakaj stent, ki se v Evropi ponuja, bom rekel na pamet, po ceni 300 evrov, pri nas
               doseže ta isti stent ceno tisoč 250 evrov. Če bo to nabavljalo podjetje v tujini, to
               ne bo možno. In ne vidimo prav nobenega razloga, da se kaj takšnega ne zgodi.</p>
               <p>Zdaj pa, samo da ne bom predolg, bi pa rad opozoril še na eno okoliščino. Pred
               kratkim, škoda, da ni predstavnikov Zdravniške zbornice, je bil v organizaciji
               Zdravniške zbornice torej to je bilo 10. novembra letos je bil mednarodni zdravstveni
               kongres. In na tem mednarodnem zdravstvenem kongresu smo na povabilo zbornice
               sodelovali tudi mi, seveda ne kot strokovnjaki ampak poslušalci. Sodeloval je naš
               strokovni sodelavec, ki se s tem področjem ukvarja in je bil tudi pred preiskovalno
               komisijo ta teden zaslišan, žal je bil tisti del več ali manj zaprt za javnost ampak
               vendarle. In ta naš sodelavec je na tem kongresu dobil določene podatke, ki so
               pravzaprav, gospe in gospodje, zelo, zelo zaskrbljujoči. Na tem kongresu so bile s
               fotografijami potrjene in pokazane <stage type="mag"/>
               (nadaljevanje) posamezne zadeve, ki so dokazovale oksidacijo v človeško telo
               vgrajenih ortopedskih protez. Istočasno so bile prikazane situacije in primeri, ko v
               človeško telo vgrajene plastične proteze pokajo. To je pri nas povzročilo skrb in smo
               se temu , res je sicer da od 11. novembra do danes preteklo relativno malo časa
               vendarle zelo, zelo posvetili in moram reči, da smo pridobili podatke na javni
               agenciji za zdravila in medicinske pripomočke, žal, mislim da predstavnikov tudi
               tukaj danes ni.</p>
               <p>In dobili smo naslednje podatke; v zvezi z rjavenjem nerjavečih protez v obdobju od
               januarja 2012 do novembra 2016 ta agencija ni prejela nobenega zapleta, torej
               vigilance, kot temu pravimo, v zvezi s temi endoprotezami. V zvezi s pokanjem protez
               pa je zadeva naslednja; v letu 2011 tri poročila, v letu 2013 tri poročila in v letu
               2016 2 poročili o zlomu teh ortopedskih endoprotez.</p>
               <p>In v čem je seveda naša skrb? Glede na to, da ti dogodki niso sporočeni tja, kamor bi
               morali biti in v povezavi s tem seveda tudi ni obveščen proizvajalec takšnih
               endoprotez, ki najbrž vendarle mora odgovarjati na to, tako pravijo evropski predpisi
               iz tega področja obstaja direktiva Sveta Evrope že iz leta 1985, ki seveda govorijo o
               tem, kdo je odgovoren za napako. Tudi sami vemo, da imamo Zakon o varstvu
               potrošnikov, ki tudi govori o tem, da je proizvajalec izdelka odgovoren za napako, ki
               je neverjetna. In seveda v čem je problem? Problem je v tem, ko se v zdravstvenih
               ustanovah ugotovi to, kar se je predstavilo na kongresu, pri Zdravniški zbornici
               seveda takšna endoproteza mora zamenjati. In seveda zamenjava te endoproteze stane,
               nobenega dvoma ni. In če v tej okoliščini proizvajalec sploh ni obveščen je potem
               jasno, da je on ne nadomešča ampak da jo nadomešča oziroma plača spet Zavod za
               zdravstveno zavarovanje in preko njega vsi davkoplačevalci.</p>
               <p>Torej ta trenutek še ne vemo kakšen je ta obseg, ker podatkov od bolnišnic še nismo
               prejeli, jih bomo pa seveda zahtevali oziroma smo jih že zahtevali in to je seveda v
               tej kolobociji, bom rekel, še en dodaten problem do katerega smo prišli in ta problem
               ni tako majhen.</p>
               <p>Zaenkrat za uvod toliko, morda v nadaljevanju še kaj. Hvala lepa.</p>
            </sp>
            <sp xml:id="SDT7-OZZ-nujna-29-2017-01-05.sp9">
               <speaker>PREDSEDNIK TOMAŽ GANTAR:</speaker>
               <p>Hvala lepa.</p>
               <p>Kdo je naslednji, ki želi? Izvolite.</p>
            </sp>
            <sp xml:id="SDT7-OZZ-nujna-29-2017-01-05.sp10">
               <speaker>MAG. JORG KRISTIJAN PETROVIČ:</speaker>
               <p>Petrovič, Računsko sodišče. Predsedujoči, hvala za besedo. Lep pozdrav sem poslankam
               in poslancem, vsem ostalim gostom.</p>
               <p>Jaz se lepo zahvaljujem za današnje vabilo, Računsko sodišče seveda za zanimanjem
               spremlja razvoj dogodkov tudi na področju zdravstva. Z našimi revizorji smo vsako
               leto prisotni na tem področju. Kot veste, vsako leto obvezno revidiramo poslovanje
               zdravstvene zavarovalnice, to je namreč ena od naših obveznih revizij. Polega tega pa
               vsakič odreagiramo na podobne zaplete okoli katerih se tudi danes pogovarjamo. Res
               sicer je, da naš mlin melje malce z zamikom ampak melje pa tako bolj učinkovito in
               poglobljeno.</p>
               <p>Če smem predstaviti samo na kratko nekaj naslovov naših revizij iz zadnjega obdobja,
               gre za obdobje zadnjega leta in pol. Spomnili se boste, da že pred časom smo se
               ukvarjali z danes že omenjenimi operacijskimi mizam. Na čakalne dobe smo reagirali z
               revizijo čakalnih dob v Univerzitetnem kliničnem centru v Ljubljani. Prav tako smo v
               zadnjem obdobju revidirali informacijski sistem, ki je podpora za delovanje
               kliničnega centra in za spopad s čakalnimi dobami. Revidirali smo tudi delovanje
               Javne agencije Republike Slovenije za zdravila in medicinske pripomočke, tudi ta je
               bila danes že omenjena. In prav tako smo <stage type="mag"/> (nadaljevanje) revidirali učinkovitost upravljanja z medicinsko
               opremo s poudarkom na dragi medicinski opremi. Tudi o tem je predstavnica Ministrstva
               za zdravje prej govorila.</p>
               <p>Jaz sem se oglasil predvsem zato, ker me veseli vsakič znova, ko naš matični odbor,
               to je Komisija za nadzor javnih financ obravnava naša poročila, še posebej pa bi me
               veselilo, če bi tudi ostali odbori Državnega zbora nas povabili da predstavimo
               ugotovitve naših poročil na njihovih zasedanjih. Tako da, če mi je dovoljeno, bi
               nekako predlagal, da morda tudi vaš odbor, kot zainteresirano delovno telo vzame
               kakšno od naših poročil v obravnavo, nenazadnje morda začnemo s tem zadnjim poročilom
               o učinkovitosti upravljanja z drago medicinsko opremo. To je namreč eno od poročil,
               ki je na našem matičnem odboru bilo zelo dobro sprejeto. Samo toliko z moje strani,
               hvala lepa.</p>
            </sp>
            <sp xml:id="SDT7-OZZ-nujna-29-2017-01-05.sp11">
               <speaker>PREDSEDNIK TOMAŽ GANTAR:</speaker>
               <p>Hvala lepa.</p>
               <p>Še kdo od gostov? Gospod Sušelj, izvolite, iz Zavoda za zdravstveno zavarovanje
               Slovenije</p>
            </sp>
            <sp xml:id="SDT7-OZZ-nujna-29-2017-01-05.sp12">
               <speaker>MARJAN SUŠELJ:</speaker>
               <p>Hvala lepa predsednik. Spoštovani poslanci, spoštovani drugi vabljeni.</p>
               <p>Uvodoma želim seznaniti, da je kar nekaj informacij, ki so bile odprte v tarči,
               nastalo v sodelovanju z Zavodom za zdravstveno zavarovanje, kjer smo pomagali
               novinarki oziroma novinarkam, da so se znašli v tem polju, ki mislimo, da je potrebno
               dobro in kvalitetnejše urediti.</p>
               <p>Želel bi pa nekoliko, bom rekel, razjasniti naše poglede, naše videnje, gospod
               Štefanec je tudi predlagal določene rešitve. Sedanji sistem zdravstvenega varstva,
               zdravstvenega zavarovanja deluje na način, da je Zavod za zdravstveno zavarovanje
               plačnik zdravstvenih storitev. Plačuje storitve na podlagi obračunskih modelov, teh
               je veliko, približno 210 je trenutno različnih cenikov, različnih obračunskih modelov
               v tako imenovanem splošnem dogovoru. Posamezni obračunski modeli nastajajo od spodaj
               navzgor, torej, ugotovi se koliko človeškega dela je potrebno, kakšna oprema, kakšna
               je približno ocena tiste opreme in tako naprej in se določi neko ceno storitve, ki
               velja za recimo v bolnišničnem okolju za tako imenovane podobne diagnoze skupine
               primerljivih primerov se imenujejo. </p>
               <p>Potem pa je seveda stvar in odgovornost pristojnosti in odgovornosti bolnišnice, da
               se znotraj teh cen kar najbolje znajde in kot vemo potekajo tukaj nakupi takšne ali
               drugačne opreme s strani bolnišnic samostojno ali nekje tudi skupno. Nedvomno je
               praksa pokazala, da so posamezne bolnišnice relativno nebogljene v primerjavi z
               veščimi dobavitelji, mednarodnimi dobavitelji in daj e tukaj potrebna centralizacija,
               da je verjetno potrebna tukaj vloga ustanovitelja nekoliko večja, močnejša, državna
               sekretarka je razložila, da se tukaj že precej dela na tem področju in da je tudi že
               nekaj dosežkov ampak verjetno, da velja iskati rešitve v tej smeri. Možne so seveda
               tudi drugačne ali bi bilo mogoče tudi združenje zdravstvenih zavodov tisto, ki bi
               prevzelo pobudo. Ne vem, če bi bila rešitev, da bi bila ustanova, kot je Zavod za
               zdravstveno zavarovanje neke vrste nabavna služba. mislim, da je pristojnost in
               odgovornost Zavod za zdravstveno zavarovanje, da nastavlja in sproti spremlja kakšen
               je trg in da na nek način čim bolj poštene, realne cene poučuje v obračunske modele
               in na ta način prisili vodstva javnih zdravstvenih zavodov, da se obnašajo
               gospodarno, racionalno.</p>
               <p>In naj še mimogrede omenim, da je tudi resolucija, ki jo je parlament sprejel pred
               kratkim, pred slabim, zdaj je že skoraj eno leto, nakazala, da je pravzaprav ravno
               vodenje, upravljanje javnih zdravstvenih zavodov eden ključnih reformnih izzivov. Tam
               je dejansko smiselno narediti še nekaj korakov naprej, mislim da tudi zdajšnji
               reformi sveženj pripravlja nekaj novosti v tem segmentu. Za Zavod za zdravstveno
               zavarovanje pa se nadejamo, da bo <stage type="mag"/>
               (nadaljevanje) nova zakonodaja omogočila nekaj več, bom rekel, možnost in
               pristojnosti, da smo dejansko aktiven kupec zdravstvenih storitev, torej, da imamo
               kot plačnik vpogled v stroškovne podatke posameznih bolnišnic, posameznih
               zdravstvenih zavodov, da jih redno dobivamo, da jih torej od izvajalcev pridobivamo
               in da na ta način seveda proti posodabljamo obračunske modele.</p>
               <p>Tisto, kar bi si kot plačnik zdravstvenih storitev želeli je tudi nekoliko večji
               prispevek zdravstvene stroke. Zdravstvene stroke v smislu, da jasneje opredeli,
               določi, klinične smernice, klinične poti, ki vključujejo tudi potem uporabo določenih
               medicinskih pripomočkov, da le-ti niso odvisno od, bom rekel, specifik posameznega
               zdravnika ampak dejansko od potreb pacientov oziroma potreb zdravljenja.</p>
               <p>Ti ukrepi, mislim da niso tako enostavni pa vendarle bi bilo prav, da se jih
               sistematično lotimo, da jih z novo zakonodajo s spremembami uveljavimo in seveda
               iščemo tudi odgovornosti, če se te zadeve ne bodo v tej smeri odvijale.</p>
               <p>Še enkrat, razmislek o tem ali bi bil zavod nabavna, bom rekel, služba za bolnišnice
               ali pa kakšna druga ustanova pa mislim, da bi bil na mestu na določenem nivoju, na
               določenih okoljih pa seveda potem, da se tam poišče najbolj ustrezne rešitve.</p>
               <p>Hvala lepa.</p>
            </sp>
            <sp xml:id="SDT7-OZZ-nujna-29-2017-01-05.sp13">
               <speaker>PREDSEDNIK TOMAŽ GANTAR:</speaker>
               <p>Hvala lepa.</p>
               <p>Še kdo od vabljenih? Izvolite, gospod Kopač iz Univerzitetnega kliničnega centra.</p>
            </sp>
            <sp xml:id="SDT7-OZZ-nujna-29-2017-01-05.sp14">
               <speaker>ANDRAŽ KOPAČ:</speaker>
               <p>Hvala lepa, predsednik. Spoštovane poslanke in poslanci, ostali gostje, lep
               pozdrav.</p>
               <p>Naj začnem z besedo korupcija, ki je bila nekako izhodišče za to sejo. Moram
               povedati, da je dobrega pol leta kar sem na tem položaju nisem občutil nobene akcije
               v tej smeri, se pravi s strani dobaviteljev ali ostalih partnerjev. V UKC Ljubljana
               imamo vzpostavljen sistem za javljanje odklonov, med drugim tudi za javljanje
               odklonov v povezavi s sumi na korupcijo. Saj zaposlene spodbujamo k prijavljanju teh
               odklonov in nekako jim poskušamo dati to sporočilo, da je to tudi njihova dolžnost,
               tako kot tudi javljanje odklonov v povezavi s samo medicino.</p>
               <p>Ne smemo pa korupcije enačiti z lobiranjem kot je bilo mogoče nekako zaznati iz
               samega gradiva, ker lobiranje poznamo kaj to je. To se pa čuti, če povem samo en
               primer, mi smo letos poleti začeli z vpeljevanjem enega od biološko podobnih zdravil,
               poznate verjetno biološka zdravila, ki so zelo draga in tudi zelo učinkovita v
               določenih indikacijah. Potrebno je bilo speljati najprej strokovni dialog z našimi
               strokovnimi sodelavci, da smo v bistvu na podlagi mednarodnih študij, ki so bile
               izvedene v tujih državah, ki dokazujejo enako učinkovitost biološko podobnih zdravil,
               /nerazumljivo/, da smo sprejeli sklepe, da je takšno menjavanje zdravil možno na
               strokovnem svetu UKC Ljubljana. In seveda, dobavitelji, farmacija imajo pa malo
               drugačne interese tak oda tukaj smo čutili pritiske ampak ne glede na to speljali smo
               javni razpis, dobili revizijo zaradi tega, ker je bilo jasno, da bo potrebno ceno
               znižati. Smo dobili tudi revizijo in znižali ceno za 40 % za to zdravilo, ki ga
               opravljamo v precejšnji meri. To je drago zdravilo, ki sicer ne bo direkten prihranek
               zavodu ampak prihranek zdravstvu, se pravi zavarovalnici v tem primeru, kjer je
               določeno značilno zdravilo. Ampak mislim, da je to eden od primerov, katerim moramo
               slediti na prejšnjih, na ostalih področjih in dosegati znižanja stroškov. Seveda tam,
               kjer medicina dokazuje, da <stage type="mag"/>
               (nadaljevanje) je možno zdravila zamenjevati.</p>
               <p>Druga zadeva, v letošnjem letu smo v UKC Ljubljana že prenovili pravilnik o javnem
               naročanju v smeri zagotavljanja dovolj široke konkurence na posameznih javnih
               razpisih in na ta način sledimo zmanjševanju korupcijskih tveganj.</p>
               <p>Ravno tako smo, je sedaj v teku sprememba pravilnika glede obiskovanja agentov
               farmacevtov naših sodelavcev, strokovnih sodelavcev, na ta način, da bo to
               organizirano, se pravi da ne bo možno prihajanje v UKC Ljubljana kar tako ampak samo
               na vnaprej napovedane sestanke, predstavitve posameznih izdelkov, opreme in
               materiala.</p>
               <p>Za naslednje leto tudi malo prenavljamo sistem donacij v tej smeri, da bo to
               popolnoma ločeno, se pravi donacija bo popolnoma ločena od kakršnih koli dogovarjanj
               o nabavi cenovnih razmerjih na ta način, da bomo, se pravi naredili plan izobraževanj
               za celo leto za naše sodelavce in potem bomo na ta način pozvali naše dobavitelje, da
               lahko sodelujejo pri donaciji za posamezno ali strokovno izobraževanje ali sam
               študijski proces ali za obiske določenih kongresov, ki jih posamezna združenja
               organizirajo doma ali pa v tujini. </p>
               <p>Nazadnje pa mogoče še malo podatkov o samem nabavljanju v UKC Ljubljana; Sama nabava
               se začne z oblikovanjem in pisanjem specifikacije za posamezno, zdravilo, pripomoček
               ali opremo in tukaj dajemo veliko poudarka na sodelovanje strokovnega dela in pa tudi
               nabave. Ker je to zelo pomembno, se pravi, da v vsaki komisiji, ki je oblikovana za
               posamezni javni razpis, da se oblikuje optimalna specifikacija za posamezen izdelek
               kar pomeni, da točno vemo kaj hočemo nabaviti, kaj je tisto, se pravi katere so tiste
               specifikacije, ki določajo posamezne cenovne range na trgu. In tukaj je, kot sem
               rekel, povečujemo, ojačimo to vez med stroko in nabavo, ki ni bila vedno
               najboljša.</p>
               <p>V okviru tega oblikujemo tudi posamezne komisije za posamezne sklope materialov
               zdravila, vgradni material in tako naprej in podobno za opremo. Se pravi da mi še
               vnaprej določimo range, posamezne opreme, ki jih bo UKC Ljubljana kupoval da ni potem
               od razpisa do razpisa odvisno od posamezne komisije, da se lahko odloča o posameznih
               nabavah ampak, da je to urejeno bolj na, bom rekel, dolgi rok in da ob samem zahtevku
               za nabavo ni toliko, prvič ni toliko potrebnega časa za izpeljavo samega razpisa in
               tudi ni, bi rekel, tistega osnovnega potrebnega dialoga, kaj želimo kupiti.</p>
               <p>Pri oblikovanju samega javnega razpisa oziroma pred oblikovanjem samega javnega
               razpisa dajemo veliko poudarka na tržno analizo in tudi tukaj, bom rekel, jačimo to
               vez med stroko in nabavo. Tudi stroka se mora zavedati, da je odgovorna za nabavo, ni
               samo proces strokovni, kjer zdravniki povedo oziroma strokovnjaki povedo kaj želimo
               kupiti ampak je tudi njihova odgovornost skozi komisijo za nabavo in tudi skozi to,
               da s svojimi kolegi v tujini, ker vemo, da naši zdravniki so vpeti v evropske
               svetovne smernice, da poznajo situacijo, tudi na področju nabave, kjer marsikdo od
               naših kolegov sooblikuje smernice na posameznih področjih, <stage type="mag"/>(nadaljevanje) smernice v zdravstvu kam gre zdravstvo s
               posameznimi vgradnimi ali ostalimi materiali, zdravili. Tako, da tudi oni skozi to
               preko svojih kontaktov delajo neke vrste tržno analizo in pomagajo nabavi pri
               postavljanju tiste limitne cene, ki jo postavimo v sami javni razpis. Tako, da na ta
               način s temi ukrepi, s temi korekcijami samega nabavnega procesa poslušamo doseči, da
               javno naročanje ni samo izdati razpis in čakati ponudnike in potem izbrati tistega,
               ki pač ustreza in je najcenejši, ampak zagotoviti ustrezne ponudbe, zagotoviti
               ustrezno število ustreznih ponudb, da se, potem lahko res odločimo za ustrezen
               produkt in optimalno ceno. Če je, je že bilo povedano s strani sekretarke Tušarjeve,
               če je mogoče seveda glede na zakonodajo iti v pogajanja z dobavitelji in na ta način
               res dosegati optimalne cene ob seveda upoštevanju vseh strokovnih kriterijev, ki nam
               jih stroka postavlja. Hvala.</p>
            </sp>
            <sp xml:id="SDT7-OZZ-nujna-29-2017-01-05.sp15">
               <speaker>PREDSEDNIK TOMAŽ GANTAR:</speaker>
               <p>Hvala. Želi še kdo od gostov? (Ne.) Zaključujemo razpravo za goste. Če bo mogoče še
               kakšno vprašanje bomo prosili za odgovor. Odpiram razpravo za kolegice in kolegi v
               imenu predlagatelja. Najprej gospod Jožef Horvat.</p>
            </sp>
            <sp xml:id="SDT7-OZZ-nujna-29-2017-01-05.sp16">
               <speaker>JOŽEF HORVAT (PS NSi):</speaker>
               <p>Hvala, gospod predsednik. </p>
               <p>Jaz bi se v tej fazi rad res iskreno zahvalil vsem za vaše prispevke, ki ste jih do
               sedaj povedali. Nakazuje se, da bo razprava na tej seji dobra, umirjena in da
               dejansko pridemo do nekih rešitev, da damo neka sporočila, da si vsi skupaj
               prizadevamo vzpostaviti sistem, ki bo zmanjšal korupcijska tveganja. Seveda mi je
               nekako žal če kdo razume če kritiziramo vse povprek? Ni res. Ta seja ni sklicana ad
               personam. Gre za sistem. Nikogar tukaj ne mislimo z imenom in priimkom. Mi nismo
               sodniki, mi nismo policija, mi smo zakonodajna veja oblasti. Če je problem v
               zakonskih rešitvah, potem za božjo voljo vsi, ki ste tukaj razpravljali in vidite kje
               so omejitve za božjo voljo, potem nam to povejte oziroma povejte ministrstvu, ki
               pripravi sodobnejšo, modernejšo zakonodajo, ki bo zmanjševala korupcijska tveganja.
               Da pa korupcija je ne si zatiskati oči. Ja, korupcija je. Jaz čestitam vsem, ki ste
               vlagali in vlagate in boste vlagali napore, da bi omejili. Jaz čestitam predsedniku
               Združenja zdravstvenih zavodov Slovenije gospodu Mezgu, ki je omenil, da ste naredili
               racionalizacijo kar se tiče nabave električne energije in drugih energentov. Seveda
               bilo bi zanimivo sedaj videti kakšen delež stroškov ali pa v zdravstveni, finančni
               pogači, ki je velika približno 2,3 milijarda evrov pomeni ta strošek. Jaz vidim tudi
               zelo dobro razmišljanje in dobre namene gospoda Marjana Sušlja, ki mu ob tej priliki
               čestitam, da je uspešno preskočil prvi klin na lestvici na vzpon ZZZS. Tukaj bomo
               najbrž še kar dobro sodelovali.</p>
               <p>Seveda mi, ki nismo v zdravstvenem sistemu mi smo v tem sistemu mi smo v Državnem
               zboru, mi v glavnem preko poročil Ministrstva za zdravje, drugih ministrstev in preko
               medijev spremljamo kaj se dogaja. Na neki način smo tudi zadovoljni, da beremo, da
               recimo vršilec dolžnosti direktorja UKC Maribor gospod Janez Lavre, da sprožijo
               revizijo nabave žilnih opornic preplačanih za pol milijona evrov. To je gotovo
               njegova ocena. Koliko je dejansko to preplačilo bomo videli bo pokazala revizija.
               Tudi gospod Aloj Ihan iz Medicinske fakultete, ki ni kdorsigabodi. Jaz ga spremljam,
               spremljam njegove <stage type="mag"/>(nadaljevanje)
               izjave kar piše itd., in pravi, da kar ga je presenetilo mene pa še bolj celo
               zdravstvena zavarovalnica nima pravice vedeti koliko stanejo proteze. Niti ena
               bolnišnica ni bila pripravljena tega pokazati, če ne znamo tega urediti, da se cene
               pripomočka ločijo od cene storitve, potem tega pač nočemo je povedal gospod Ihan. Če
               je samo malo resnice na tem in jaz nimam razloga, da mu ne bi verjel. Ves ta čas, ko
               govorimo o korupcijskih tveganjih, o denarju, ki je zelo dragocen, ki je javni denar
               in nekam ponikne pa se ukvarjam z vprašanjem zakaj v vseh teh letih, jaz nikoli ne
               kritiziram samo aktualne vlade, da se razumemo, zakaj v vseh teh letih nismo naredili
               zelo enostavne informatizacije poslovnih procesov v zdravstvenem sistemu? Jaz sem
               skoraj 25 let delal v informatiki vodil sem Oddelek službo za informatiko v nekoč
               zelo veliki slovenski korporaciji. Zdravstveni sistem ni tako velik kot BMV in se da
               z informatizacijo predhodno z inženiringom poslovnih procesov s poudarkom na
               organizacijski učinkovitosti se da veliko narediti. Prvič prišparati drugič pa
               koruptivna tveganja zmanjšati koliko se jih pač da. Ker se ta optimirati zaloge, ker
               se natančno da videti kdo je kaj kje odobril, podpisal, kdo ima pravico, da lahko
               podpiše nabavo od neke opreme od neke vrednosti navzgor itd. To so poslovne
               aplikacije, ki so že napisane in ne stanejo veliko. Če smo rekli, da 500 milijonov na
               leto ponikne pa tudi če samo 100 ponikne ali tudi če samo 50 ponikne je to preveč.
               Takšen sistem, o katerem govorim in ga ne rabim razlagati, ker vem, da veste kako
               deluje oziroma bi naj deloval ne sme stati več kot 2, 3 milijone. Enostavno ne
               razumem jaz ne vem če mi lahko to kdo razloži tisti, ki je notri v sistemu, ki se s
               tem ukvarja zakaj tega do slej nismo naredili? Ker tam se pa, potem ne da nič kaj
               zmutiti kot se slovensko reče, nepravilno slovensko. Tudi te baze katerih mi še vedno
               nimamo to me res čudi, da ne moremo imeti nekih baz podatkov, cen, itd., standardov
               in normativov, če sem sedaj še na tem področju me to zelo čudi. Ta poslovni model je
               pravzaprav sila enostaven.</p>
               <p>Moj prvi poudarek je in trditev je, da bi z informatizacijo poslovnih procesov v
               celotnem zdravstvenem sistemu lahko veliko prišparali in zmanjšali korupcijska
               tveganja na minimum.</p>
               <p>Za enkrat hvala za pozornost in še enkrat hvala za vaše prispevke spoštovani
               gostje.</p>
            </sp>
            <sp xml:id="SDT7-OZZ-nujna-29-2017-01-05.sp17">
               <speaker>PREDSEDNIK TOMAŽ GANTAR:</speaker>
               <p>Hvala lepa. Sedaj ima najprej besedo gospod Marijan Pojbič in za njim gospa Violeta
               Tomić.</p>
            </sp>
            <sp xml:id="SDT7-OZZ-nujna-29-2017-01-05.sp18">
               <speaker>MARIJAN POJBIČ (PS SDS):</speaker>
               <p>Hvala lepa spoštovani predsednik. Tudi z moje strani dober dan vsem prisotnim, ki ste
               danes tukaj prišli na to sejo.</p>
               <p>Moram reči, da sem že uvodoma malo razočaran o tem kar sem danes poslušal in bom
               povedal, bom poskušal pojasniti zakaj.</p>
               <p>Dejstvo je, da ne vem koliko let poslušamo besedo za besedo, besedno na besedo
               rezultatov pa nobenih. Korupcija se v zdravstvu povečuje, korupcija je in korupcija
               je velik problem v zdravstvenem sistemu in temu ne more oporekati nihče. Ne samo, da
               smo gledali / nerazumljivo/ tudi mislim, da vsi dobro poznamo problematiko povezav in
               ključni problem v slovenskem zdravstvenem sistemu korupcije so povezave. Dokler mi ne
               bomo tako na ministrstvu tako na zavodih na UKC zamenjali določene <stage type="mag"/> (nadaljevanje) ljudi, ki so tam že 30 ali pa 25
               let in imajo praktično in to je drugo in tretjerazredni menedžment, vse v rokah, tako
               dolgo ne bomo tega problema rešili, ker je zaključen krog. Zaključen krog. In lahko
               reče tukaj meni kdor hoče, kar koli hoče, zame je to dejstvo.</p>
               <p>Bom poskušal nekaj stvari povedati zakaj tako mislim; moram reči, da sem razočaran
               nad razpravo gospoda iz zdravstvenega zavoda, se opravičujem vašega priimka si nisem…
               / oglašanje iz klopi/ Vi ste rekli, mi smo pomagali novinarjem, da so problematiko,
               ki je vezana na korupcijo v zdravstvenem sistemu pomagali in jo suportirali s
               takšnimi in drugačnimi ne samo mnenji, tudi informacijami in tako dalje. Jaz se
               sprašujem, kako je mogoče vsako leto dobimo v Državni zbor poročilo Zavoda za
               zdravstveno zavarovanje in ga vsako leto obravnavamo. In nikjer v zaključku nikdar ni
               bilo opozorjeno na to, kar je danes gospod govoril, kar je govoril novinarjem. Kako
               je mogoče? Mi smo zakonodajna veja oblasti. Videli boste zakaj to govorim, kasneje.
               To je en pr bolem, ki ga jaz vidim in je zelo nelogičen in se mi zdi nenormalen. Če
               smo zakonodajna veja oblasti se pravi novinarji lahko izvedo in to traja ne vem
               koliko let, mi pa ne, ki smo tisti, ki smo odgovorni. Ki lahko, kar se zakonodaje
               tiče lahko izpeljemo ali pa v najkrajšem možnem času speljemo določene zakonske
               spremembe.</p>
               <p>To je ena stvar in ne smete zameriti, jaz sem vedno direktno in povem kar mislim. In
               mislim, da to ni prav, da to ni prav in v bodoče seveda pričakujem, da bo temu
               drugače. Da temu ne bo več tako, da bo preko novinarjev takšnih ali drugačnih /
               nerazumljivo/ zadeve prišle ven preden bomo to izvedeli tisti, ki imamo določene
               kompetence na tem področju, tako ministrstvo kot Državni zbor, izvršna veja oblasti
               in zakonodajna veja oblasti. To je ena stvar.</p>
               <p>Druga stvar, ki me strašno moti, gospod ki zagovarja tukaj zdravstvene zavode,
               poglejte, je rekel "vendar to ne odraža dejanskih razmer v zdravstvenih domovih."
               Dragi gospod, povejte mi, meni, kje se dogaja korupcija v zdravstvu? Vi mi povejte,
               odgovorite mina to vprašanje, če vi ne vidite problema. Potem tam nimate kaj iskati.
               Nimate kaj iskati, če so vas opozorili, če pa gledate vsak dan po televizorjih kakšna
               korupcija se dogaja in vi pravite, da ni nobenega problema. To je, kar se vas tiče,
               vaše razprave.</p>
               <p>Potem imamo gospoda Kopača. Gospod Kopač, danes povejte tukaj ali poznate Zemljariča
               pa Miklavčiča in kolikokrat ste se z njimi srečali? In riba smrdi pri glavi, kako ste
               vi prišli na ta položaj? To mi povejte, to razložite vsem, ki tukaj sedimo. Potem bo
               jasno, zakaj govorim da riba smrdi pri glavi, gospod Kopač. To so temeljna vprašanja
               in dokler mi na ta temeljna vprašanja ne bomo odgovorili se mi o korupciji težko
               pogovarjamo. Seveda, če glava drži štango in tako dalje… To je nedopustno. Jaz ne
               trdim, da ste vi koruptivno naredili ali kar koli, ampak sprašujem vas na kakšen
               način ste vi prišli na ta položaj? Veste, ko smo razpravljali o teh problemih in
               kakšne pogoje ste izpolnjevali, ko ste kandidirali za direktorja in tako dalje,
               veste, poznate te stvari, jaz ne bom posameznih področij komentiral, ker je bilo o
               tem veliko rečeno, na posameznih sejah in tako dalje.</p>
               <p>In vi ste rekli, nobene akcije v tej smeri nisem opazil. Se pravi, vi kot generalni
               direktor UKC Ljubljana, ki je po moji oceni, če ste pogledali tiste, ko so prišle
               ven… No pisma ki so prišla v javnost, zdaj v tem trenutku tega izraza se ne morem
               spomniti ampak se bom spomnil… Anonimke! No, ko so prišle ven ste videli, kaj se je
               tam pisalo kaj je tam notri in ne morete reči, da od tega nič ni res. Tega ne morete
               reči, ne ministrstvo, ne vi in nihče v tej državi, ker ljudje vam tega ne bodo
               verjeli. Ker vam zagotovo ne morejo verjeti, ker je dejstvo, da korupcija je. In to
               velika korupcija. Ampak tisti, ki ste na vodilnih pozicijah bi pa pričakoval, da bi
               resnično vložili maksimalno energije v to, da bi prišli temu do dna. Jaz ne morem,
               jaz kot poslanec, ki sem politik, jaz lahko spreminjam zakonodaji in nič drugega. Vi,
               ki ste pa tam postavljeni za to, da ste odgovorna oseba zato, kar se dogaja v UKC
               Ljubljana na vseh področjih pa bi morali vzpostaviti sistem, ki korupcije ne bi
               dovoljeval. Spomnite se malo Vrhunca in povezav in ekipe in tako dalje. <stage type="mag"/> (nadaljevanje) Poglejte, ko to slišim mi
               gre na bruhanje pa vsi pravite, da ni nič narobe. Govorite vi, da ni nič narobe,
               govori gospod, ki je iz Zavoda za zdravstveno zavarovanje da ni nič narobe. No
               ministrstvo je zdaj na podlagi tega, kar se dogaja zadnje čase le malce reagiralo. To
               mi je všeč. To kar sem danes poslušal, hvala bogu, en delček, en kamenček se je začel
               valiti. Jaz upam, da ne bo ostalo pri kamenčku, da bo to ostalo pri snežni kepi, da
               bomo prišli enkrat do tistega, kar je govorila gospa Čokl.</p>
               <p>In ste zdaj videli na preiskovalni komisiji, kot da človeku odrežeš glavo. Tam je
               govorila na odboru tako, zdaj na preiskovalni komisiji pa popolnoma drugače. Se
               pravi, da je od zadaj strah, da je nekdo nekoga prisilil v to, da mora biti tiho. To
               ni normalno! In vsi vemo, da je to dejstvo. In 90 % slovenske javnosti, če bi
               vprašali in takšnih in drugačnih strokovnjakov bi temu pritrdili, kar jaz
               govorim.</p>
               <p>Ampak, dokler si bomo mi zatiskali oči in tisti, k iste ključni ljudje, v sistemu
               govorim, ne boste svoje delo opravili na najvišji možni ravni, da se bodo te stvari
               spremenile, tega ne bomo rešili. In tudi gospod Kopač, ko ste vi prišli na svoj
               položaj, koliko ljudi ste v tiste vaše ekipi zamenjali s pozicij, ki držijo praktično
               vse stvari v rokah. Pa veste, kateri ljudje so bili v anonimki omenjeni. Ste
               preverili sploh kaj, vi kot direktor s te imeli, imate to možnost, ne rabite ga vi
               razrešiti ampak ga daste na stran, postavite novega človeka in počasi videvate, kaj
               se dogaja.</p>
               <p>Zakaj danes vse to govorim bom pa zdaj, saj ne bom več dolgo, bom pa dve stvari
               povedal, ki se mi zdita izjemnega pomena…</p>
            </sp>
            <sp xml:id="SDT7-OZZ-nujna-29-2017-01-05.sp19">
               <speaker>PREDSEDNIK TOMAŽ GANTAR:</speaker>
               <p>Ali lahko, gospod Pojbič, glede na to, da gostje ne smejo polezmirati za nami, da
               bi…</p>
            </sp>
            <sp xml:id="SDT7-OZZ-nujna-29-2017-01-05.sp20">
               <speaker>MARIJAN POJBIČ (PS SDS):</speaker>
               <p>No prav pa je da kot poslanec odgovorim na…</p>
            </sp>
            <sp xml:id="SDT7-OZZ-nujna-29-2017-01-05.sp21">
               <speaker>PREDSEDNIK TOMAŽ GANTAR:</speaker>
               <p>Vem, samo… Dobro.</p>
            </sp>
            <sp xml:id="SDT7-OZZ-nujna-29-2017-01-05.sp22">
               <speaker>MARIJAN POJBIČ (PS SDS):</speaker>
               <p>Spoštovani gospod predsednik, drugače je nesmisel, da imamo ta Državni zbor in to
               komisijo, potem je brez veze, potem jaz spakiram in grem domov, ker enostavno nimam
               pravice povedati tisto, kar mislim. Če lahko…</p>
            </sp>
            <sp xml:id="SDT7-OZZ-nujna-29-2017-01-05.sp23">
               <speaker>PREDSEDNIK TOMAŽ GANTAR:</speaker>
               <p>Vi povejte…</p>
            </sp>
            <sp xml:id="SDT7-OZZ-nujna-29-2017-01-05.sp24">
               <speaker>MARIJAN POJBIČ (PS SDS):</speaker>
               <p>Poglejte, jaz nisem kriv, če imamo mi takšen Poslovnik. Potem pa Poslovnik spremenimo
               pa naredimo tako, da bodo lahko tudi gostje polemizirali, pa naredimo to.</p>
            </sp>
            <sp xml:id="SDT7-OZZ-nujna-29-2017-01-05.sp25">
               <speaker>PREDSEDNIK TOMAŽ GANTAR:</speaker>
               <p>Velja takšen kot je ampak…</p>
            </sp>
            <sp xml:id="SDT7-OZZ-nujna-29-2017-01-05.sp26">
               <speaker>MARIJAN POJBIČ (PS SDS):</speaker>
               <p>Poglejte, gospod predsednik, predlagajte spremembo.</p>
            </sp>
            <sp xml:id="SDT7-OZZ-nujna-29-2017-01-05.sp27">
               <speaker>PREDSEDNIK TOMAŽ GANTAR:</speaker>
               <p>Dolgo sem vas pustil, poglejte, povejte svoje stališče samo res gostje ne morejo zdaj
               na ta način polemizirati z nami.</p>
            </sp>
            <sp xml:id="SDT7-OZZ-nujna-29-2017-01-05.sp28">
               <speaker>MARIJAN POJBIČ (PS SDS):</speaker>
               <p>Dobro, potem prideš sem in si lahko tiho, super.</p>
               <p>No, da nadaljujem, sedaj pa prihajam k tistemu bistvu. Zame je nekaj bistvenih stvari
               danes povedal gospod Štefančič… Štefanec, se vam iskreno opravičujem, to pa ni bilo
               zlonamerno, resnično ne.</p>
               <p>Gospod Štefanec, vi ste povedali recimo dve stvari, zelo pomembni; kdaj se bodo
               razkrili vsi posredniki. To je en stavek, ki ste ga izrekli. Gospa državna
               sekretarka, ste si zapisali ta stavek? / oglašanje iz klopi/ No in upam, da do konca
               naslednjega leta ne bomo rabili čakati na to rešitev. To je ena stvar.</p>
               <p>In, poglejte, kje pa je tisti ključni problem, ki je mene zaskrbel in ki se mora
               dotakniti vseh vsa, ki sedite tukaj v tej dvorani in to je tisto, kar je povedal
               gospod Štefanec, ki je tukaj zapisano. Poglejte, kaj je povedal, mislim da to ni
               smešno, to bi moralo marsikoga, ki sedimo tukaj in smo poslanci Državnega zbora
               skrbeti. In vi se lahko smejite svoji norosti ne pa tistemu kar bom jaz zdaj prebral
               in ko boste to slišali se ne boste tako kot bedaki smejali tukaj notri… Oprostite da
               moram ta izraz uporabiti, ker to je pa svinjarija. Govorimo o izjemno problematičnem
               stanju o situaciji v tej državi, v družbi in se posamezniki, ki so izvoljeni od
               ljudstva tukaj v tem Državnem zboru in na tej komisiji smejijo kot norci. Pa če je to
               normalna država naj me vzame hudič, lepo vas prosim. Lepo vas prosim, če vam ne paše
               moja razprava pojdite ven pa počakajte, da jaz svoje povem in pridite nazaj notri in
               se ne smejte kot, da ne bom rekel kdo.</p>
               <p>In poglejte, kaj je gospod Štefanec rekel zakaj se mi zdi to tako zelo pomembno, ker
               smo mi zakonodajna veja oblasti. On je rekel naslednje: "Korupcije v zdravstvu se
               loteva tudi Državni zbor." Nadaljeval je: "Ustanovljena je bila tudi preiskovalna
               komisija zaradi preplačila žilnih opornic. Vsi dokazi so zbrani, zaslišanja potekajo,
               med tem pa je KPK prišla do ugotovitve…" Zdaj pa je tisti ključni stavek in se ne
               boste več smejali, nihče ki sedi tukaj v Državnem zboru: "Do ugotovitve, da
               bolnišnice pri žilnih opornicah niso kršile zakonodaje saj so spretne v iskanju
               zakonskih lukenj." Ali vam to kolegi, ki sedimo tukaj notri, zakonodajna veja
               oblasti, se vam to zdi smešno? To je tragično!<stage type="mag"/> (nadaljevanje) To je neverjetno in mi se temu smejimo!</p>
               <p>In torej prvi mož KPK, Boris Štefanec ob tem poudarja, da zakonodaja vsem bolnišnicam
               omogoča, da naročila do 20 tisoč evrov opravijo preko javnih naročilnic. Jaz ne vem,
               če še lahko kaj povem, ali je treba temu, kar je gospod Štefanec povedal treba še kaj
               dodati, spoštovane kolegice in kolegi? In mi je zdaj jasno zakaj tisti, ki v tem
               sistemu funkcionirajo naredijo čisto vse, da bi takšen sistem ostal, zakaj? Ker lahko
               krmarijo v kalnem. To je dejstvo, lepo vas prosim.</p>
               <p>In še enkrat pozivam vse tiste deležnike, vse tiste strokovnjake, ker jaz nisem
               strokovnjak, jaz sem politik, da pripravite takoj v najkrajšem ali pa predlagate v
               najkrajšem možnem času Ministrstvu za zdravje ustrezne rešitve da temu ne bo tako. In
               da ne bo tisti, ki je prodajal neko zgodbo ali pa kupoval neko zgodbo za 300 evrov,
               prodajal pa zavodu ali pa kliničnemu centru za tisoč 700 evrov. Da ne bo tisti denar
               ukradel. To ni okusno, nedopustno.</p>
               <p>In, če mi omogočamo na takšen način funkcioniranje, potem nam bog pomagaj. Potem mi
               lahko danes diskutiramo tukaj kar hočemo in ljudje se bodo bogatili še naprej, če
               nihče ne bo odgovarjal, če je vse zakonito. Če jaz ukradem kolikor hočem, deset
               milijonov pa ne bo nihče zagovarjal, vse je zakonito, potem ni nobenega problema.
               Potem, poglejte, z našimi glavami je nekaj narobe.</p>
               <p>Zakaj recimo gledam gospoda Miklavčiča? Za pol milijona si je kupil jadrnico, ste
               videli pa koliko ima tistih njegovih vil in je rekel "jaz ne bom za moje premoženje
               nikomur odgovarjal". Je javno povedal. In bi bilo drugo, če bi bil to podjetnik ampak
               on je bil funkcionar in tako dalje. Pa se vam to zdi normalno? Se vam tisti, ki
               sedite tukaj v tem parlamentu to normalno? Lepo vas prosim, potem je z nami nekaj
               narobe, gremo ven iz tega parlamenta, gremo vsi vem, gremo iz ministrstva ven, gremo
               tudi vsi iz vaših pozicij ven.</p>
               <p>In, gospod predsednik, vi ste sedaj direktor zdravstvenega zavoda, ste kajne? Se
               opravičujem, ker si nisem zapomnil. Poglejte, tudi že moj kolega Jože je omenil eno
               zelo pomembno stvar, ki se meni zdi zelo pomembna, potem bom pa res zaključil. Cene
               pripomočkov ločiti od cene storitev. To je normalno, to bi že zdavnaj moralo biti, ko
               nekdo v paket zavije pa naredi operacijo na kolku in ni ločeno od tega koliko je
               stala operacija na kolku temveč je še notri zaračunana tudi tista, kako se temu reče,
               da ne bom na pamet govoril, kolčna proteza. In vsi tisto, kar je potrebno zraven, ves
               material, ki je potreben za operacijo. Namesto, da bi bilo jasno, da bi Zavod za
               zdravstveno zavarovanje plačal posebej operacijo, ki se ve, da ne more v tej bolnici
               toliko stati in v drugi bolnici drugače. In material, ki ga potrebuješ ne moreš v tej
               bolnici ali pa v tem zavodu plačati takšno ceno, v drugi bolnici pa drugačno. In ko
               bi bile te cene ločene bi bilo jasno, kdo je kdo in kako je treba ukrepati.</p>
               <p>Poglejte in vas lepo prosim, da tisti, ki st ena pozicijah, začnete v tej smeri
               razmišljati, da razbijemo in onemogočimo posrednike. velike kradljivce. In vemo sami,
               da v zdravstvenem sistemu izgine blizu milijarde ali pa še več in nekateri najvišji
               predstavniki teh zavodov in tako dalje govorijo, da je vse OK, vse je prav in da ne
               opazijo da je kaj narobe. Mislim, ne verjamem, mislim jaz ne vem več v kakšnem svetu
               živimo. Ali ste vsi povezani? Drugače ne more biti! Ali ste vsi povezani med seboj,
               vsak svojo rit ščiti ali pa ste neuki. Jaz ko popolni laik vidim te podrobnosti, vi,
               ki ste pa strokovnjaki vsak na svojem področju pa tega ne vidite. In ne ukrepate!</p>
               <p>In jaz vseskozi v razpravi nisem govoril, da je to ministrstvo v tem trenutku krivo,
               ki zdaj vodi ministrstvo. Tega nisem rekel. Vsi ste krivi od A do Ž, od takrat ko se
               je ta zgodba začela tudi jaz. Samo vprašanje je, če lahko laik predlaga rešitve. Za
               to je ministrstvo, za to imamo izvršilno vejo oblasti, ki mora prinesti zakonodajo v
               Državni zbor in tudi ve kakšno zakonodajo lahko poslanci predlagamo kakšne pa ne
               moremo, to se ve, to je jasno. In seveda, govorim o Zavodu za zdravstveno
               zavarovanje, oni 100 % vidijo stvari pa ne opozorijo. Hvala bogu, to sem vam
               hvaležen, da ste to povedali novinarjem ampak lepo prosim, dajte to povedati
               pravočasno tudi tistim, ki lahko vsaj v delnih zadevah na nek način te stvari
               spremenimo na bolje. In onemogočamo to hudodelsko združbo, ki krade na kubik. <stage type="mag"/> (nadaljevanje) In še enkrat vas prosim,
               dajmo enkrat že stopiti skupaj in ne, ne preganjamo se in jaz danes v moji razpravi
               nikogar nisem preganjal. Jaz sem govoril o dejstvih. Govoril sem o problemu in jaz
               sem prepričan, da na tej okrogli mizi, ki danes tukaj sedi, ste vsi podobnega mnenja
               kot jaz. To sem prepričan. Ne rečem da ste enakega ampak ste pa vsi podobnega in vsi
               točno veste, da je dejstvo o katerih sem jaz govoril držijo. In ne bomo več ščitili
               nobenega. Meni je čisto vseeno kdo je direktor enega in kdo je direktor drugega, me
               ne zanima. Svoje delo mora dostojanstveno, odgovorno upravljati. Če tega ni nima tam
               kaj iskati. Nima tam kaj iskati! Pa ni važno iz katere stranke je ali iz katere
               politične opcije je, to mene ne zanima. Ali je to iz naše ali one ali iz pete ali
               desete… Vseeno, ti nimajo kaj za iskati tam. Tam morajo biti ljudje in kaj pa je
               ključno, mi moramo zakonodajo pripraviti do te točke, da bodo ti ljudje enkrat
               odgovorni, da ne bo to, kar je gospod Štefanec tukaj napisal. Ta stavek je za mene
               eden ključnih stavkov od vsega kar sem tukaj v tem Državnem zboru oziroma danes tukaj
               poslušal. Ta stavek mora dati misliti vsakomur, ki tukaj v tej dvorani sedi. Jaz sem
               prepričan, da imam prav, tega mi nihče ne bo mogel vzeti, nikoli!</p>
               <p>In še enkrat, jaz sem tudi prepričan, da imamo Državni zbor in politično telo, ki se
               mu reče Državni zbor, da lahko tisti, ki smo izvoljeni od ljudi tukaj povemo tisto
               kar mislimo. Nimamo pravice žaliti ljudi, to je dejstvo in jaz upam, da v svoji
               razpravi nisem nikogar užalil. Morda sem povedal kakšne stavke na svoj način, kar ne
               sme biti narobe, v glavnem, bistvo je, da želim opozoriti na tisto kar mislim da je
               prav. In skupaj z vami, ki ste so odgovori za stanje v tej družbi, poiskati rešitve,
               ki bo do pisane nekoč našim državljankam in državljanom, našim pacientom in vsem
               tistim, ki ustvarjajo in delajo zato, da mi tukaj v tej sejni sobi sedimo. In tega se
               moramo zavedati in veste, kdo je tisti, ki je plačnik. In v njihovem imenu moramo
               resnično za vso odgovornostjo ravnati zelo preudarno z denarjem, ki ga dobimo tako v
               državni proračun ali v zdravstveno zavarovalnico ali v pokojninsko blagajno ali kakor
               koli že. Moramo ravnati z njim preudarno, racionalno in predvsem odgovorno. In, če
               bomo to počenjali mora priti h koncu počasi ta svinjarija in te kraje v naši
               državi.</p>
               <p>In zadnji stavek še, meni verjemite, mi danes ne bi bili zadolženi ta skoraj 33
               milijard evrov, če bi v tej državi kolikor toliko stvari "štimale". Lahko se vprašamo
               in naši zanamci, ki prihajajo, kam je poniknilo 33 milijard evrov,ki ga imamo zdaj
               dolga zraven pa še več kot milijardo plačujemo obresti, skoraj 3 % bruto družbenega
               proizvoda, ki ga zdaj ustvarjamo gre praktično samo za obresti. Tega se moramo
               vprašati in tega se moramo zavedati, ker vprašanje je kako dolgo si bomo mi lahko še
               sposojali denar in še naprej praznili ali zdravstveni podsistem ali obrambni ali
               socialni in tako dalje in tako dalje. Temu ej treba narediti konec. In če ne bomo
               temu naredili konec pa resnično, to, kar govorimo tudi mislili in delali ne bo
               rešitve. In nehajmo se pretvarjati, nehajmo si zapirati oči, nehajmo si zapirati oči,
               nehajmo se skrivati eden proti drugemu, nehajmo se skrivati pred politično
               opredeljenostjo in tako dalje in tako dalje. Stopimo skupaj pa recimo bobu bob in
               naredimo enkrat konec temu izkoriščanju, zlorabam in svinjarijam v tej naši
               družbi.</p>
               <p>In jaz mislim, da nas je vedno več v teh ključnih pozicijah, ki temu lahko to
               naredimo. Jaz sem tudi pričakoval, da ko pridejo v neko okolje mladi ljudje, z novimi
               znanji, širšim pogledom na neke stvari, da bodo stvari tudi tekle v tej smeri. Ampak
               izjemno sem žalosten in razočaran, da ko pridejo na pozicijo, jih postavijo na
               pozicijo potem jih pa / nerazumljivo/ pridržijo, da se ne morejo premakniti ne levo
               in ne desno in ne gor in ne dol in morajo točno to delati, kar jim naložijo, če ne pa
               jim naredijo samo / nerazumljivo/ in te ni več. Neverjetno! Neverjetno pa
               resnično.</p>
               <p>Ko se bom tega zavedli vsi skupaj boste videli, da bo ta družba funkcionirala
               drugače. Jaz se seveda tega želim zato sem v Državnem zboru, zato zagovarjam interese
               ljudi, ki so zame glasovali in me izvolili, da sem takšen kot sem. In me čisto nič ne
               moti, če povem po domače, povem pa tisto, kar mislim v srcu in mislim da imam
               prav.</p>
               <p>Hvala lepa.</p>
            </sp>
            <sp xml:id="SDT7-OZZ-nujna-29-2017-01-05.sp29">
               <speaker>PREDSEDNIK TOMAŽ GANTAR:</speaker>
               <p>Hvala lepa.</p>
               <p>Zdaj ima besedo gospa Violeta Tomić in za njo Jani Möderndorfer.</p>
            </sp>
            <sp xml:id="SDT7-OZZ-nujna-29-2017-01-05.sp30">
               <speaker>VIOLETA TOMIĆ (PS ZL):</speaker>
               <p>Najlepša hvala za besedo, spoštovani predsednik, pozdravljam tudi predstavnike
               ministrstva in vse vabljene.</p>
               <p>Dejstvo je, da je korupcija <stage type="mag"/>
               (nadaljevanje) v zdravstvu zelo velik problem in to vemo že vsi, že vrabci na vejah
               čivkajo in okoli tega res ni nobenih vprašanj. Zato sem prav vesela, da je Nova
               Slovenija sklicala in predlagala to sejo, tudi sklepa sta absolutno na mestu in jih
               bom podprla v imenu Združene levice. Je pa dejstvo, da imamo veliko toleranco do
               korupcije in to je narobe in to smo se navadili. Zato se nikakor ne morem strinjati z
               gospodom Kopačem, ki je rekel, ne smemo enačiti korupcije z lobiranjem. Treba je
               dobro pogledati, tudi kolega je v razpravi prej nekoliko bolj temperamentno in burno
               omenil Boruta Miklavčiča in dejstvo je, da če nekdo, ki je ves čas zaposlen v javnem
               sektorju izkazuje premoženje, ki daleč, daleč presega vse tisto, kolikor on dobi
               plačila, potem je več kot evidentno, da je s tem nekaj narobe.</p>
               <p>In dokler mi tega globlje ne pogledamo, zato je tudi služba družbenega knjigovodstva
               bila verjetno ukinjena in se takšne stvari dogajajo. Danes lahko brezposelni človek
               pride in si kupi za en milijon hišo in ga nikoli nihče ne vpraša kje je ta denar
               dobil. To je narobe v naši ljubi domovini in to bi res bilo potrebno spremeniti.</p>
               <p>Zato bi predlagala Vladi, koaliciji, da kakor koli le pomisli. Kajti SDK ustanoviti
               danes, v času računalnikov, kjer ni potrebno več kot včasih, ko so uradnice
               izpolnjevale vse na roke, je mal stvar. En programček pa smo tukaj, samo volja je
               potrebna in potem bo to rešeno.</p>
               <p>Skratka, visoke provizije preprodajalcev medicinskih pripomočkov so seveda absolutno
               en velik problem in ta problem lahko rešimo samo na en način in to na ta, da vse
               posrednike izrinemo iz trga. Druge ni. In tukaj se strinjam z mnenjem gospoda
               Štefaneca, eno podjetje. Ja, eno podjetje. Vi ste predlagali, da bi imel sedež sicer
               v Nemčiji, ki je zunaj… Nimamo carin, podjetje je lahko ustanovljeno v Ljubljani,
               samo podjetje za nabavo medicinskih pripomočkov, javno podjetje in stvar je zelo
               hitro rešena.</p>
               <p>Preden grem na podrobnosti pa moram opozoriti na problem, ki je pravzaprav še večji,
               kot so provizije pri medicinskih materialih in ta problem se imenuje dopolnilno
               zdravstveno zavarovanje. Naš zdravstveni sistem zaradi dopolnilnega zdravstvenega
               zavarovanja izgubi že 60 milijonov evrov. Torej, 60 milijonov se v enem samem letu
               izgubi, v nepotrebnih stroških obratovanja, marketinga, kapitalskih rezervah, v
               dobičkih nekaterih in to je seveda nedopustno. Državni zbor je pri provizijah seveda
               popolnoma nemočen. Tukaj mi sami ne moremo nič, lahko pa bi z enim samim zakonom
               lahko ukinili to dopolnilno zdravstveno zavarovanje, in če ga nadomestimo z eno
               solidarno javno dajatvijo lahko z eno potezo vrnemo v zdravstveni sistem 60 milijonov
               evrov letno in pri tem ne bi bilo ljudem treba plačati niti enega centa več kot zdaj.
               Tisti, z nižjimi dohodki bi plačali celo manj. In to je zelo dobra novica, zelo
               spodbudna.</p>
               <p>In, za ponazoritev, kaj lahko dobimo s to potezo bom dala samo dve primerjavi. V
               sklicu te seje so navedeni trije konkretni primeri preplačil materiala in ta
               preplačila so ocenjena na dva milijona evrov. Absolutno se strinjam, da je 2 milijona
               evrov absolutno preveč ampak, jasno pa je, da je 2 milijona evrov kar 30-krat manj
               kot 60 milijonov evrov, ki jih popolnoma legalno izgubimo zaradi dopolnilnega
               zdravstvenega zavarovanja.</p>
               <p>In, druga primerjava, ljubljanski klinični center ima vsako leto 44 tisoč naročil
               manjše vrednosti, to so neke vrste "by pass" okoli pravil o javnem naročanju.
               Vrednost teh naročil je okoli 60 milijonov evrov letno. Skratka, tudi če o tem
               polovica vrednost preplačane je to še vedno pol manj kot izgubljamo z dopolnilnim
               zdravstvenim zavarovanjem.</p>
               <p>No, naj se pa zdaj vrnem k naši rešitvi za odpravo problema provizij. Centralizirano
               javno naročanje je <stage type="mag"/>(nadaljevanje)
               korak v pravi smeri, ki pa seveda ni zadosten. Če se na razpis prijavi en sam
               ponudnik, ni druge izbire kot potem, da kupiš pri njem, če pa se preprodajalci
               dogovarjajo, potem tega centralno naročanje ne more rešiti in preprečiti. Javna
               objava cen je tudi korak v pravo smer ampak spet ne reši popolnoma tega problema. Mi
               imamo že, koliko – več kot pet let aplikacijo supervizor, ki pokaže vse transakcije z
               javnim sektorjem, pa ne verjamem da je kdorkoli zaradi tega odgovarjal ali pa šel v
               zapor. Skratka, zelo podobno je tudi z agencijo za varstvo konkurence. Že mislim da
               tri leta obdelujejo primer kartelnega dogovarjanja med Kemofarmacijo in Salusom pa še
               vedno ni izrekla nobene kazni. Se pravi imamo vzvode ampak očitno ne delujejo. Zato
               predlagam ustanovitev javnega podjetja za nabavo medicinskih pripomočkov in naloga
               tega podjetja bi bila, da nabavi materiale neposredno pri proizvajalcih, po potrebi
               ga tudi skladišči, organizira prevoz, javno podjetje bi imelo potem minimalno maržo,
               zato bi ponudilo največjo izbiro, najkvalitetnejše stvari za najnižjo ceno. Na ta
               način bi s trga izrinili preprodajalce, ki so po navadi specializirani za en ali dva
               artikla in morajo pri enem artiklu seveda potem realizirati čim več profita. In tudi
               če bi bile slučajno kdaj marže tega javnega podjetja nekoliko višje, pa to ne bi bil
               tak problem in takšna tragedija, kajti potem bi presežki tega javnega podjetja
               namensko vrnili v zdravstveni sistem.</p>
               <p>Skratka, če naj počasi sklenem, večina firm, ki preprodajajo medicinski material
               verjetno deluje popolnoma zakonito tako kot druge vse import-export firme in tudi
               tistim, ki so koruptivne, je težko dokazati korupcijo. Mislim, s tem ne mislim reči,
               da naj policija neha preganjati kriminalce. To ne, daleč od tega. Ampak pravim samo,
               da je potrebno izriniti posredniške firme iz trga in to lahko naredi samo dobro
               vodeno javno podjetje za nabavo medicinskega materiala. Še enkrat poudarjam, da nam
               največ denarja iz zdravstvenega sistema odteka popolnoma zakonito preko dopolnilnega
               zdravstvenega zavarovanja. Zato pričakujemo, da bo ministrica v ponedeljek končno
               predstavila nov Zakon o zdravstvenem zavarovanju, ki bo podlaga za odpravo
               komercialnih zavarovanj.</p>
               <p>Bi pa izkoristila to priložnost še za to, da javno ministrstvo opozorim na luknje v
               Zakonu o lekarniški dejavnosti. Skratka, naš trg z zdravili popolnoma obvladujeta dve
               privatni firmi, to sta Salus in Kemofarmacija. Tako kot je zakon napisan, zdaj bosta
               lahko ti dve firmi ali pa katera druga firma, postali solastnici kar 87 koncesijskih
               lekarn v Sloveniji, kar pomeni, da bosta parazitirali na dobičku iz javne službe. In
               še je čas da to popravimo. Lahko to popravimo na seji, ki se bo pričela naslednji
               teden.</p>
               <p>Hvala.</p>
            </sp>
            <sp xml:id="SDT7-OZZ-nujna-29-2017-01-05.sp31">
               <speaker>PREDSEDNIK TOMAŽ GANTAR:</speaker>
               <p>Hvala lepa.</p>
               <p>Gospod Jani Möderndorfer, za njim sem jaz.</p>
            </sp>
            <sp xml:id="SDT7-OZZ-nujna-29-2017-01-05.sp32">
               <speaker>JANI (JANKO) MÖDERNDORFER (PS SMC):</speaker>
               <p>Hvala lepa predsednik.</p>
               <p>Kolega Jože, jaz upam, da bo to zdaj mirna seja, sploh ko ni več kolega, ker se je
               odločil, da je petek in je šel raje domov. Svoje je povedal, zrecitiral, za
               televizijo zadostil svoje potrebe in to je to. Zdaj, ko bi moral biti do konca pa
               glasovati pa pokazati voljo kaj si on res misli o teh sklepih, ga pa ni več.</p>
               <p>Ampak, gremo na bistvo, na samo vsebino. Zdaj, roko na srce mi smo imeli že kar nekaj
               takšnih sej in tudi nekaj takšnih razprav in v resnici je danes to mislim, da ena
               šesta, sedma, osma repriza z vsakič kakšno malo drugačno nianso ali pa intenco na kaj
               pravzaprav gremo. Danes je pač tarča. Prejšnjič smo imeli pa kaj drugega. Smo imeli
               srčke, pa smo imeli ne vem kaj še vse. Ampak je pa res, da je pa skupni imenovalec je
               pa vedno ali neorganiziranost ali pa beseda korupcija. Mene strašno jezi, ker pod
               besedo korupcija smo zdaj stlačili kar vse. Tudi kazniva dejanja, <stage type="mag"/>(nadaljevanje) skratka ali pa prekrške. Skratka vse
               je korupcija, karkoli. In tako tudi Slovenci in Slovenke razumejo ali pa razumemo, da
               bom bolj točen. Problem pa je, če predsednik KPK, če sem prav informiran, nisem tega
               gledal, lahko me pa popravite, izjavi, da pri zadnjem zaslišanju, da pa pravzaprav
               pri določenih posegih oziroma določenih postopkih sploh ni bilo koruptivnih dejanj.
               Zraven pa seveda pove tisto, kar je pomembno, da pa sistem je omogočal en kup
               nepravilnosti. Tako nekako v tem smislu. Zdaj mislim, da sem jaz to skrajšal, da se
               ne bomo narobe razumeli. In potem seveda našteje in nekaj takšnega je pravzaprav tudi
               danes v uvodu predstavil. In potem seveda še svoje vidike. Nenazadnje, če ste
               prebrali poročilo Računskega sodišča, tistega prvega iz leta 2002, v bistvu že vse to
               nakazuje in že vse to ugotavlja. Ni nič novega. Tarča je bila samo bolj plastična,
               ker je pokazala na določenih primerih konkretnih in ko začnemo operirati z določenimi
               številkami, začne glava boleti. In to je problem. Definitivno bo potrebno ogromno
               stvari spremeniti. Ampak poslanci smo tukaj zato in lahko določene stvari spremenimo
               in ni res, da mi ničesar ne moremo narediti. Mi lahko spremenimo vsaj štiri ali pet
               ključnih zakonov v državi, ki bodo določene stvari malo pretresle. Jaz se sicer ne
               slepim, a veste tisti, ki želi zaslužiti pa hoče obvode delati, bo potem tudi v novi
               zakonodaji iskal obvode in tako naprej. Ampak problem ni v tem kaj on išče in kje jih
               najde te odvode, problem je, da imamo mi pri vsaki zakonodaji, to ni problem samo na
               področju zdravja, to je na področju vseh, zelo malokrat se evalvira za nazaj kako se
               ta zakonodaja implementira, uporablja in kakšna je učinkovitost. To, da mi že 25 let
               nismo spremenili zdravstvene zakonodaje, pa je seveda drug problem. To ni problem te
               Vlade, to je problem vseh vlad do sedaj. Katerakoli. Ampak zakaj? Zato, ker nekaterim
               ustreza, da je kalno, da je tako kot je. To je treba vedeti. In to vela za vsako
               institucijo.</p>
               <p>Jaz sem bil danes nesrečen, brez zamere gospod v.d. direktor zdravstvene blagajne, ko
               ste se tako lepo pohvalil, da ste pomagal in sodeloval pri Tarči. Jaz upam, da ste
               pred tem poklicali ministrico in ji vse to tudi povedal. Pa ne takrat ampak mnogo
               prej pred tem, pa ni nujno, da ste to bili vi. Lahko je bil vaš predhodnik ali
               karkoli. Pač vi ste zdaj v.d. direktor, ste pravni zastopnik in govorite v imenu
               institucije. Ampak dejstvo je in to je treba roko na srce priznati, saj v bistvu ste
               sam tudi že to povedal, zdravstvena blagajna se je izkazala v resnici v zadnjih
               dvajsetih letih kot zelo rigidna organizacija. Po eni strani zato, ker ji zakonodaja
               marsikaj ne omogoča, po drugi strani pa zato, ker tako pač je. In stoji in film se
               vrti naprej. Jaz se spomnim veliko razgovorov z bivšim direktorjem, ki je zelo jasno
               povedal in me je vsakič posebej razjezil, ko je to rekel – ministrstvo naj določa
               politike, mi bomo pa že uredili tisto, kar zdravstvena blagajna mora narediti.
               Pustite nas pri miru, da delamo. Ampak po drugi strani pa je zdravstvena blagajna
               samo plačevala račune. Nič vse skupaj (?). Še tiste račune, ki jih ne bi smela, ker
               bi morala stopiti v igro pa kakšno stvar zaustaviti. Potem so pa ekscesni primeri za
               katere sicer ne krivim zdravstvene blagajne, ampak od teh primerov, ki smo jih imeli
               tudi že v zdravstvenem, se opravičujem, v Državnem zboru, ko se ljudje sprašujejo
               zakaj zdravstvena blagajna tega ne plača in tako naprej. Daleč od tega, da je
               zdravstvena blagajna kriva, ampak govorimo o ekscesnih primerih, in potem seveda
               dobimo občutek kot da stvar ne funkcionira. Ampak v resnici je samo en problem.
               Problem je, da imamo staro zakonodajo in ene stvari delujejo še popolnoma prav po
               socialistično. Meni je prav žal ampak tako je. Samo da ne velja tisto pravilo vsi za
               vse eden za vse ali kako že gre pri treh mušketirjih.<stage type="mag"/>(nadaljevanje) Mimogrede, meni gre že počasi na živce, da je za vse
               krivo Ministrstvo za zdravje. Vsi vemo, da to ni res. Ministrstvo za zdravje ne
               izvaja javnih naročil, Ministrstvo za zdravje ne dela investicij, Ministrstvo za
               zdravje naj bo odgovorno za vse kar počnejo zdravstveni zavodi, Ministrstvo… Glejte,
               to tako preprosto ne gre. Ministrstvo določa politike in pripravlja gradivo za
               spremembo zakonodaje. Pika. Zdravstvena blagajna ima seveda funkcijo plačnika
               storitev, zavodi so pa tisti, ki organizirajo in izvajajo zdravstveno dejavnost.</p>
               <p>A veste, morali si bomo enkrat priznati in seveda bo to tudi očigledno treba
               spremeniti v zakonodaji, direktor zdravstvenega doma ne more biti slabši plačan kot
               izvajalec znotraj zdravstvenega doma, še posebej, če dam slučajno primer, ker je
               gospod Kopač tukaj, Klinični center, lahko pa bi bil kdo drug, da dela za 2 tisoč 500
               evrov v takšnem velikem kolosu s takšnimi odgovornostmi. V resnici pa, če gremo
               pogledati v drobovje, bomo pa ugotovili, da ta isti direktor odgovarja in se lahko
               ukvarja neposredno malo s kuhinjo, malo s čistilnim servisom malo z nekimi nabavami,
               pa zdaj posplošujem, pa še kakšne malenkosti, vse ostalo pa je v rokah nekje drugje.
               In žal, ampak direktor je še vedno pravna oziroma predstavlja pravno osebo in je na
               koncu odgovoren za vse kar se zgodi v tistem zavodu. On je odgovoren in nihče drug.
               Ne tista strokovna sodelavka, ki je pripravljala pri javnem razpisu. Potem se
               pogovarjamo v javnih razpisih kot da je to nekaj kar smo uvedli pred petimi leti.
               Javne razpise v tej državi delamo že 20 let. To je tehnika, ki jo nekdo, ki to
               profesionalno opravlja, malo da ne že na pamet pozna celo zgodbo. Je pa seveda en
               problem, da je to zakon, ki je bil največkrat spremenjen, če odštejem Zakon o javnih
               financah, ki se vsako leto spreminja. Ampak največ novel je doživel, tretja nova
               zakonodaja je že in v bistvu lahko si upam trditi, da zadnji Zakon o javnih naročilih
               je že skoraj tak, da če nisi pravnik skoraj več ne moreš delati na tem področju.
               Naredili smo iz tega znanost.</p>
               <p>Zakaj to govorim? Iz enega preprostega razloga. Zato, ker srž ni v sistemu kako javno
               naročilo pripraviti in izpeljati, ampak zaradi tega, ker je zelo pomembno kdo je v
               strokovni komisiji. Strokovna komisija je tista, ki določa kaj se bo na koncu kupilo
               in oni točno v naprej določijo tudi pogoje pod katerimi bo ta razpis tekel oziroma
               kaj se bo na koncu nabavilo. Če govorimo o tej tematiki, to kar je predlagatelj
               seveda danes pripeljal na sejo, potem se ve, da o strokovnih zadevah lahko dajo
               strokovne pogoje v naprej tisti, ki se na to spoznajo. Brez zamere, ampak jaz mislim,
               da to referentka, ki pripravlja javni razpis, zagotovo to ni. Ali je to direktor, ki
               ima ekonomska znanja in se spozna na kolčne proteze? Ne. Ali je to slučajno
               zdravstveno osebje, ki pomaga zdravnikom? Ne. Žal so to zdravniki oziroma tisti, ki s
               tem neposredno delajo oziroma povedo kaj želijo imeti oziroma kakšna so njihova
               pričakovanja. In seveda ali sedijo notri v strokovni komisiji? Včasih ne, včasih ja.
               Včasih samo povedo kaj je potrebno narediti oziroma česa si oni želijo in potem nekdo
               drugo to opravi namesto njih. Zato je potrebno preprosto razmisliti, državna
               sekretarka je sicer povedala kaj se pripravlja in tako naprej, jaz upam, da se bodo
               te stvari spremenile, ampak zakaj to govorim, ker je potrebno vedeti kdo je odgovoren
               zato. Ampak na koncu, ko bomo potegnili črto, lahko so oni odgovorni, ampak še vedno
               je direktor zavoda tisti, ki je odgovoren, da se je vse to zgodilo. Meni je prav žal.
                  <stage type="mag"/>(nadaljevanje) Tako to je. In ko
               bo prvič glava letela pri direktorju zavoda zaradi odgovornosti, potem bo pa tudi
               direktorja začelo zanimati kako se je ta javni razpis naredil, kdo odloča, na kakšnih
               parametrih in tako naprej in tako naprej in tako naprej. Pri nas še zaradi javnega
               razpisa prav nikoli ni noben direktor zavoda ni šel. Noben. Še vsi so dokončali ali
               mandat ali šli v penzijo ali pa prej zamenjali službo. Tako to je. In to si je treba
               priznati.</p>
               <p>Opozicija opravlja svojo nalogo. Seveda rohni in nori in sprašuje. Prvič, ker ima za
               to pravico, ker je to tudi njihova naloga. Ampak to ne pomeni, da je koaliciji vseeno
               kaj se dogaja. Daleč od tega. Zato tudi tako razpravljamo, ker se mi zdi prav. Ker
               smo začeli s spremembo zakonodaje, ko sem omenil, da pač v zadnjih 25 letih se to ni
               zgodilo. Jaz sem prepričan, da je marsikateri minister v prejšnjih vladah želel to
               spremeniti. Poznam celo dva, ki sta pripeljala dobršen del korakov tako blizu, da bi
               se lahko kaj celo zgodilo. Pa je enkrat Vlada padla, enkrat pa je bil cel projekt
               zaustavljen. Ker, kot sem začel na začetku, nekomu to ustreza, da se nič ne spremeni.
               Oziroma da ostane tako kot je, ker je potem lažje funkcionirati. In zakaj tak pretres
               in vik in krik, ko pravzaprav se omenja ponedeljek in se čaka na to kaj se bo zgodilo
               oziroma kaj bo ministrica pripravila, predstavila. Ker vsi so v bistvu na trnih ali
               se bo njihov kos pogače spreminjal, ki so ga do sedaj obdelovali na svoj način. In
               je, seveda je potrebna sprememba.</p>
               <p>Potrebna je sprememba zelo jasna na področju zdravstvenih zavodov, takšni kot so in
               večkrat sem že povedal, da en Klinični center ne more biti statusno pravno formalno
               organiziran tako kot Živalski vrt Ljubljana. Žal, ne more. Ne gre, ker nista
               primerljiva ne po vsebini, ne po organizaciji, ne po ničemer. Pa to zdaj ne govorim,
               da bi bil živalski vrt kaj slabo organiziran. Morda je tam celo kakšna stvar bolje
               organizirana kot v Kliničnem centru, da se razumemo. Pa posplošujem, da se razumemo.
               Tudi to, ker sploh ni primerljivo. Ampak preprosto ne gre. In tudi en zdravstveni dom
               ne more biti enako organiziran kot je en klinični center, ena velika bolnišnica in
               male organizacijske enote zagotovo ne. Je potrebno res, da imamo toliko enot po celi
               Sloveniji? To so vprašanja, ki jih je potrebno razčistiti, razdelati in pričakujem od
               ministrstva, da s temi odgovori tudi pride. Druga stvar je zagotovo, da je potrebno
               spremeniti zdravstveno blagajno tako kot danes funkcionira je preživeta oblika in ne
               more več, ker pomeni vršilec dolžnosti zdravstvene blagajne je to že jasno povedal in
               je nakazal celo definicijo besede – da mora postati aktiven plačnik, kar pomeni, da
               ne samo, da pasivno plačuje to kar dobiva izstavljene račune, ampak da si najprej
               predvsem izbere kaj bo plačal, če poenostavljeno povem, potem seveda tudi nadzira
               kako se to izvaja in na koncu plača, če je storitev res bila opravljena. To so tri
               ključni elementi, ki jih drugače v vsaki normalni zdravi firmi, ki normalno posluje,
               funkcionirajo. Samo pri nas se zdi to v zdravstvenem sistemu, da je to nekaj samo po
               sebi umevnega. Tretja stvar, ki se mora spremeniti je zagotovo tudi organizacijsko,
               bom rekel v smislu delovanja samega zdravstvenega sistema. Vsi zdravniki, zdravstveno
               osebje, odgovorne osebe v zavodih točno vedo, da jim stvari več ne funkcionirajo na
               takšen način, da je treba neke korenite spremembe narediti. Tukaj pričakujem seveda
               te odgovore. Pričakujem pa tudi absolutno, da ko bo predstavljena ta zakonodaja, da
               vsem ne bo všeč in bo enega vika in krika a veste, tako kot je nekdo pred menoj rekel
               saj podobno <stage type="mag"/> (nadaljevanje)
               razmišljamo, ampak enako pa ne. Vsak bo gledal skozi svojo prizmo oči in vsak je
               prepričan, da najbolje pozna tisti del s katerim upravlja, da je to tako najboljše.
               Ampak, dopustiti je treba spremembo, to je zelo pomembno. Če tega ne bomo dopustili,
               če bomo to še enkrat zavrnili, potem še nadaljnjih 10 let ne bomo imeli nič, bomo pa
               imeli izredno slabo kvaliteto oziroma se bo rapidno slabšalo stanje v zdravstvu, tako
               na kvaliteti kot organizaciji, da ne govorim o kolikšnem denarju bo šel v izgubo.
               Bomo izkoreninili korupcijo? Ne bomo je. Lahko pa naredimo blazno občutljivosti na
               različna koruptivna dejanja, zelo visoko občutljivost ampak to lahko naredimo samo z
               jasnim in resnim nadzorom, permanentnim. Veste, da sem pred leti večkrat govoril, da
               imamo problem, da imamo tri vrste nadzora v zdravstvenem sistemu pa nikoli tri
               istočasno ne izvajamo. Vsakega posebej; enkrat upravnega, enkrat finančnega, enkrat
               strokovnega ampak ti trije partnerji pa med seboj nikoli ne funkcionirajo. Da se
               razumemo, ne funkcionirajo, že funkcionirajo oni med seboj ampak nikoli istočasno ne
               izvedejo nadzora.</p>
               <p>Jaz bi zelo rad videl, da kadar pride do tega nadzora, da pride tako kot v Italiji,
               zaprejo firmo, od 6. zjutraj do večera in vse pregledajo vsi akterji in se vsi
               nadzori izvršijo, tako iz vidika financ, dela, dovoljenj, skratka vse kar je
               potrebno. Dal sem samo plastičen primer, da ne boste razumeli, da zdaj bi pa
               bolnišnice odpirali, daleč od tega, ne me narobe razumeti. In seveda takrat bo stvar
               lahko funkcionirala in takrat se bo povrnilo tudi zaupanje. Ampak še vedno pa trdim,
               da smo na dobri poti, ker tako zanič pa v zdravstvu spet ni, kot nekateri
               prikazujejo, daleč od tega. Zdravstvo zelo funkcionira, ker če ne bi funkcioniralo bi
               mi danes bili vsi odsotni, ker bi nekje ležali.</p>
               <p>Tako da, naj zaključim, ja, zavarovanje je bilo omenjeno od kolegice Violete,
               absolutno se strinjam, da ga je treba preoblikovati, absolutno se strinjam da takšen
               način, ki je gre preveč denarja v prazno, mimo nas ampak dajmo to priložnost in
               možnost ministrstvu, da predstavi in pove na kakšen način, potem bo itak stekla javna
               razprava in takrat, prvi ki se bodo oglasili seveda se bodo tisti, ki to dejavnost
               izvajajo, zavarovalnice. Tam bo največ hrupa ampak verjamem, da na koncu bo nek
               konsenz, predvsem v dobro državljank in državljanov.</p>
            </sp>
            <sp xml:id="SDT7-OZZ-nujna-29-2017-01-05.sp33">
               <speaker>PREDSEDNIK TOMAŽ GANTAR:</speaker>
               <p>Hvala lepa. Bi se še jaz malo pridružil tej razpravi.</p>
               <p>Zdaj, ob vseh težavah, ki jih imamo je razpravljati o vseh teh nepravilnosti v
               zdravstvu pač je nujno, moram reči pa da je težko. Zdravstvo, kot ga gledamo pri nas
               je pa dogajanje v zdravstvu na teh področjih, o katerih danes razpravljamo je odraz
               enih razmer v naši državi. Veste, jaz bi zelo težko rekel katero področje ni
               problematično lahko pa mirno verjetno trdim, da ni problematično tam, kjer ni javnih
               naročil, nabav, materialov, storitev, kjer je pretežen del recimo plač. Jaz verjamem
               seveda da Ministrstvo za šolstvo nima veliko težav s korupcijo glede na to, da gre 90
               % denarja za plače učiteljev. Če pa pogledamo ostale deleže, seveda kje se pa še
               bistveno več denarja obrača in kjer je seveda tudi še teh problemov po mojem, če bi
               delali količinsko bistveno več, infrastruktura. Bistveno več javnih naročil, bistveno
               več denarja, bistveno več vsega, kar se je dogajalo.</p>
               <p>In veste, ko iščemo rešitve seveda kako to preprečevati, poglejte, samo se spomnimo
               koliko časa je trajalo, da je prišlo ob javnem poznavanju dejstva, da so se recimo
               ceste preplačevale toliko let in to krepko, da je <stage type="mag"/> (nadaljevanje) prišlo pred nekaj leti s posebnimi metodami, prisluhi
               in ne vem česa, do prvih obsodb na temu področju. In ko govorimo seveda o tej vrsti
               korupcije je to korupcija, ki je zelo dobro dodelana in verjamem, da je ta kazniva
               dejanja sila težko v resnici dokazovati, enako velja seveda za področje zdravstva.
               Ker če bi bilo enostavno se bi verjetno že danes marsikdo sedel ampak ni, ker nekomu
               dokazati, da se dogovarja, da je sklenil posel je sila težko. Gleda se pa seveda, če
               je pravilno po zakonu, po črki zakona izpeljal postopek javnega naročila. V večini
               primerov ga verjetno je, ker ne dokazuje ničesar.</p>
               <p>In tukaj seveda dajati velik poudarek, kaj lahko naredi Ministrstvo za zdravje je
               krivično, po mojem mnenju. Seveda lahko se marsikaj da narediti ampak kljub vsemu,
               Ministrstvo za zdravje nima čarobne palice da bi to reševalo. To je pristop sigurno
               iz zelo številnih področij, če želimo, stopnja korupcije ali kakor koli zmanjševati,
               seveda, da ne govorimo ukiniti, pa naj bo to področje zdravstva ali pa katero koli
               drugo.</p>
               <p>Seveda, jaz ob vsaki priložnosti rečem, zame je še vedno eden kritičnih delov pri
               preplačevanju storitev, materialov, Zakon o javnih naročilih, kljub vsemu. Veste,
               zelo težko je zagovarjati zakon, ki ga lahko praktično vsak, ki ga želi dolgo časa
               izigrava in jaz vedno povem, pa ne nasprotujem seveda centraliziranim javnim nabavam,
               seveda absolutno ne ampak ob sedanji zakonodaji in ob izkušnjah, ki smo jih imeli na
               Ministrstva za zdravje in jih ima tudi sedanja ministrica, verjetno to ne more. Ker
               postopek, ki traja leto ali dve, lahko tudi več, seveda ni postopek, ki bi
               zagotavljal nemoteno delo zdravstvenih zavodov. Ker imamo na eni strani seveda
               bolnike, ki nekaj potrebujejo, zdravnike seveda, ki želijo zdraviti in na drugi
               strani potem, glede na to, da seveda, če poslujejo direktorji racionalno ne smejo
               imeti zalog, se pravi so prisiljeni v relativno kratkem času neko stvar nabaviti.</p>
               <p>In vse številne novele tega zakona in spremembe so pripeljale samo do tega, dajmo
               reči, nekih birokratskih ovir pa postopkov pa možnosti pa iskanja seveda kje ena
               vejica narobe stoji, bistveno več. In še danes nismo prišli seveda do učinkovitega
               sistema javnih naročanj. Niti približno ne primerljivega s tem, kar lahko delajo
               recimo zasebniki, ker enostavno zavrti pet telefonov in se zmeni in bo sigurno
               dosegel nižjo ceno kot jo mi doseženo po 2 letih z nekim naročilom. To pač žal ne gre
               na ta način.</p>
               <p>Ampak javna naročila in ta zakon je po mojem mnenju eden do vidikov in ena od težav,
               ki jo imamo. Velik del težave seveda je in gre na roko vsem, ki služijo v zdravstvu
               neupravičeno so seveda nedorečenosti na področju stroke, to je tudi dejstvo. Seveda,
               če bi imeli ustrezno opredeljene standarde, kaj se vgrajuje, kdaj se vgrajuje, na
               kakšen način in tako naprej bi bilo seveda tega manevrskega prostora za to, da lahko
               nekdo želi točno določeno stvar nabavljati bistveno manj.</p>
               <p>In naslednja stvar, seveda ki bi jo morali ob tem doseči pa je, da je popolnoma
               transparentno kdo je tisti, ki tudi na tem nivoju lahko odloča, da se javno ve, kdo
               je v konfliktu interesov, če sodeluje pri nekem sistemu nabav. Če sem jaz tisti ki
               odloča za neko nabavo na področju urologije verjetno ne smem za tistega proizvajalca
               ali pa vsaj mora se zelo jasno vedeti, da sem delal zanj študije, analize, da sem
               pripravljal članke in ne vem kaj vse. Se pravi ti podatki morajo biti transparentni.
               Ne mislim zato, da je treba takšnega izločiti, treba je pa vedeti, kdo je tisti, ki
               je mnenjski voditelj ali pa kdo strokovno doktrino pelje, kaj se bo v nekem sistemu
               delalo in na kakšen način.</p>
               <p>Naslednja stvar, ki je stvar vodstev ali pa stroke je seveda tudi kdaj, <stage type="mag"/>(nadaljevanje) kako se sploh novosti
               uvaja v neki hiši, se pravi kdaj sme priti novo zdravilo v hišo, kdaj sme priti nova
               stvar, nov material in podobno? Kje so ne reklamni prospekti ampak strokovne študije,
               ki zagotavljajo, da to pomeni korak naprej v zdravljenju in da bo res nekaj bolnik
               imel od tega?</p>
               <p>Da temu ni danes tako, seveda je res dejstvo, da govorimo o sila zahtevnih področjih
               in govorimo seveda o sila širokem obsegu vseh teh nabavnih storitev od 10 tisočih
               artiklih govorimo. Da jih je ta način seveda popredalčkati in spraviti v eno
               centralno javno naročilo zelo, zelo težko. Da verjetno to ni tista čarovna palica, da
               bomo rekli: "Zdaj imamo pa centralna javna naročila pa so problemi rešeni." Jaz
               seveda osebno v to ne verjamem. Predvsem pa ne verjamem, da to lahko naredimo s
               takšnim zakonom o javnih naročilih kot ga imamo danes. Dejstvo je seveda, da če se
               hočemo lotevati reševanja teh vprašanj, vsak lahko nekaj naredi. Smo rekli, Jani je
               tudi govoril o odgovornosti vodstev. Brez dvoma se da nekaj narediti. Tudi
               ministrstvo, se pravi o tem, da so ne vem, cene objavljene in tako naprej za različne
               stvari. Seveda to je verjetno lažji del posla. Ampak tu moramo le upoštevati, da bodo
               verjetno potrebni zelo dobri ukrepi, zakonodaja na več področjih. Pa naj bo to
               kazenska zakonodaja, naj bo to na področju dela ali pa omenjenega zakona Ministrstvo
               za javno upravo, Ministrstvo za pravosodje, za notranje zadeve, preiskovanje takih,
               pa tudi KPK. Se pravi to je res en tako sistemski širok pristop za to, da premaknemo
               verjetno za korak pa mogoče vsake toliko še za enega več. In je seveda sila krivično
               potem na nekatere samo zdravnike ali pa tudi na Ministrstvo seveda za zdravje
               odgovornost za to prelagati. Je pa res, da veliko, veliko imajo v rokah lahko sama
               vodstva, predvsem pa jaz mislim, da tudi nadzor. Tudi sveti zavodov. In v kolikor bi
               tam včasih lahko delali drugače, bi bil rezultat drugačen.</p>
               <p>Poleg tega so številne ovire tudi pri tem, da je mnogo stvari težko direktno od
               dobavitelja kupiti. So nekateri, ki imajo pogodbe z dobavitelji v državi in enostavno
               mimo njih ne prideš. In če ima posrednika še v tujini zraven, bi bilo verjetno zelo
               zanimivo pogledati malo kdo je čigav lastnik, v kakšnih strukturah, kje so povezave.
               Tukaj se vrtijo vprašanja korupcije o katerih ves čas govorimo. In če bi tukaj bil
               interes, pa bi verjetno malo dobre volje pokazali, da se sledi kam in na kakšen način
               denar gre, bi bili verjetno presenečeni, ali pa tudi ne. Kje vse skupaj konča. Zato
               banalizirati saj pravim na zgodbo enega ministrstva kako bo z enimi centralnimi
               naročili to rešilo, jaz sem prepričan, ministrstvo se trudi, ne od letos ampak že kar
               nekaj let s temi skupnimi javnimi naročili in vedno na koncu lahko ugotovimo, da
               lahko rečemo: "Joj, pri tem artiklu smo pa znižali za par 100 tisoč ali pa 2
               milijona." Super. Veliko pomenita. Ampak koliko jih je še ostalih med temi tisočimi
               in oddaj, ki seveda lahko vsakih 14 dni enega ven potegnejo, verjetno jih lahko
               naredimo zelo veliko pa to ne bo rešilo problema.</p>
               <p>Jaz mislim, da dokler to ni dejansko en usklajen pristop na nivoju Vlade in vseh
               resorjev, kaj bodo delali. Pa nenazadnje tudi zakonodaje, ki je bila omenjena od
               vodenja javnih zavodov in vsega ostalega, lahko pozabimo, da bo ta problem rešen. Pa
               ne v zdravstvu in ne na drugih področjih, ki so isto krivična, čeprav v zdravstvu
               lahko hitro preračunamo koliko ljudi ne bo operiranih zato, koliko jih bo v naprej
               ostalo brez kolčne proteze ali pa brez, ne vem, stenta. Upam, da ne. Ampak ne vem,
               recimo. Med tem, ko rezultat ni nič drugačen, če nekdo na infrastruktur, ne vem, na
               cestah pobere ne vem koliko <stage type="mag"/>(nadaljevanje) isto javnih sredstev, pa tudi zato ne bodo imeli ne
               tisti, ki se trudijo v zdravstvu plač, ne pokojnin, ne šolstvo ne bo na tem nivoju,
               zato, ker bo en kup denarja izginilo. Nič manjši problem ni. Absolutno ne. In zato bi
               jaz pričakoval seveda, da predvsem en usklajen pristop s strani Vlade kot celote na
               vseh področjih kjer se vidi in ki lahko vsak s svojega področja pove kje lahko ta
               kamenček v mozaik da, da bomo imeli jutri nekaj manj korupcije v sistemu kot ga imamo
               danes. Dokler pa tega ne bomo naredili, jaz mislim, da se nam lahko smejijo. Seveda
               lahko razpravljamo, lahko se kregamo, lahko obtežujemo en drugega kje ima pripombo na
               en zakon, na drug zakon, da dela iz svojega interesa, ker bi želel seveda omogočati
               naprej, da bo nekdo kradel. Smešno, ne. Tako da rešitve so brez dvoma. Treba je pa
               verjetno se zavedati v prvem koraku, da je to eden hujših ali pa eden glavnih
               problemov v tej državi in ne iskati krivca v enem ministru, enem direktorju ali pa v
               nekom. Tudi sistem.</p>
               <p>Tudi ZZZS. Jaz se strinjam, midva sva imela z bivšim direktorjem veliko polemik kaj
               se da in kaj se ne da. Ampak moramo vedeti, da smo se odločili za sistem plačevanja,
               ki ni sistem plačevanja storitev glede na dejanske stroške ampak plačuje se po
               skupini primerljivih primerov neka pavšalna cena, ki pač vključuje tudi strošek
               materiala. In njega v končni fazi res lahko zanima kot direktorja to, da lahko naredi
               kljukico – storitev je opravljena. In to za to ceno. In če je korektno opravljena,
               nima razloga, da bi šel danes v tem sistemu in s tem načinom plačevanja v ceno koliko
               je pa dal, koliko je bolnišnica dala za protezo. Nima razloga. Zakaj bi to delal? To
               je stvar direktorja potem, ker mu bo njegov oddelek namesto plačanega, to kar mu
               priznava Zavod za zdravstveno zavarovanje, plačal za isto storitev dvakrat več, ker
               jo bo preplačal v materialu pa še v čem zraven. Treba je vedeti čigava je vloga in
               kaj je. Jaz se strinjam, tudi ta sistem je za spremeniti. Ampak trenutno je tak
               kakršen je. In pravim zato so potrebne reforme, medsebojno usklajene. Predvsem pa v
               prvi vrsti odločitev in resna iskrena želja, da se s temi metodami in zaslužki
               nekaterih prekine. Ok, da ne bom jaz predolgo.</p>
               <p>Gospod Horvat kot predlagatelj.</p>
            </sp>
            <sp xml:id="SDT7-OZZ-nujna-29-2017-01-05.sp34">
               <speaker>JOŽEF HORVAT (PS NSi):</speaker>
               <p>Hvala lepa gospod predsednik.</p>
               <p>Mi je kar žal, da nisem stalni član tega odbora, ker ste predvsem ti dve zadnji
               razpravi bili po moji oceni izjemno kvalitetni. Seveda se strinjam, da problematiko o
               kateri danes govorimo in seveda že desetletje in še kaj več, ni samo stvar
               Ministrstva za zdravje. Morda bi v tem kontekstu kar predlagal, da bi prvi sklep
               popravili Odbor za zdravstvo priporoča Vladi, ne samo Ministrstvu za zdravje, da
               predstavi načrt in tako dalje in tako dalje. Seveda se strinjam tudi s kolegom
               Janijem, ki je zelo jasno povedal, da dokler ne bodo glave letele, dokler pač eden in
               prvi v tej državi najbrž direktorjev javnega zavoda ne bo odletel zaradi
               negospodarnega ravnanja, do takrat se ne bo zgodilo to, da bi kdo s tresočo roko
               podpisoval neko pogodbo v nabavi. Pa zadeva je zelo enostavna. Jaz sem imel zelo
               preprosto individualno pogodbo v nekem prejšnjem s prejšnjim podjetjem predno sem
               prišel v politiko. Na eni strani kjer sem se zavezal, da bom gospodarno ravnal po
               načelih dobrega gospodarja. Pa to ne rabiš kaj dosti pisati. To ne rabiš tako
               napisati, tako regulirati zadeve, da bi celo mogel napisati, da se pogodba podpisuje
               z nekim arhivskim črnilom. Dajte no. Ravnati v skladu z načeli dobrega gospodarja.
               Mislim, da vsi vemo kaj je to. In da potem nadzorni organ, ko ugotovi, da ne ravna po
               načelu dobrega gospodarja,<stage type="mag"/>(nadaljevanje) ga odslovi. Zelo preprosto. Ampak to pri nas ne gre,
               preprosto ne gre v tej državi. Pa ne samo v zdravstvenem sistemu. Saj sami veste, bil
               je omenjen avtocestni sistem, pa lahko gremo tudi na druge sisteme. Enostavno bančna
               luknja. Ko smo imeli razpravo že tisoče in tisoče ur. Imamo dve zadevi na sodišču in
               tako dalje.</p>
               <p>Mi poslanci imamo seveda dolžnost, da davkoplačevalcem predstavimo jasno sliko
               zdravstvenega sistema. Zdaj poglejte, ministrstvo za zdravje, pod vodstvom ministrice
               Milojke Kolar Celarc, pač prepričuje državljane in državljanke, da ima Slovenija
               enega izmed boljših, boljših zdravstvenih sistemov med članicami EU. To naj bi
               dokazovala tudi analiza zdravstvenega sistema v Sloveniji, ki je nastala s pomočjo
               Svetovne zdravstvene organizacije za 360 tisoč evrov. 360 tisoč evrov. Prikazuje
               slovensko zdravstvo v lepši luči kot ga državljani doživljamo vsak dan. Slovenski
               zdravstveni sistem naj bi dosegal lepe rezultate pri nekaterih kazalnikih. Pogosto
               med povprečjem EU 15 in EU 13, po nekaterih kazalnikih pa je v samem vrhu. Tako je
               pokazala ta analiza za 360 tisoč evrov. Seveda pa je Slovenija tudi članica kluba
               najbogatejših držav. OECD mu pravimo kjer je notri 34 držav. In za ta klub, za OECD,
               plačujemo na letni ravni kar dobro članarino oziroma prispevek. Približno, slabe 3
               milijone, 2,8 milijona na letni ravni. Ni majhen denar. Ampak raziskava prav tega
               OECD za leto 2015, ki je nastala kasneje kot prej omenjena analiza pa po drugi strani
               kaže, da je slovensko zdravstvo v povprečju pri nekaterih kazalnikih na repu
               primerljivih držav. Po podatkih OECD za leto 2015 namenimo v Sloveniji za zdravstveno
               dejavnost 8,7% BDP, kar je pod povprečjem OECD, z obveznim zdravstvenim zavarovanjem
               zberemo zaposleni samostojni poklici in upokojenci 2,4, dobre 2,4 milijarde evrov. To
               je 68%, s prostovoljnimi dopolnilnimi zdravstvenimi zavarovanji približno 450
               milijonov, to je 15% od te celotne zdravstvene pogače, državljani pa iz plačili iz
               žepa za zdravstveno oskrbo namenimo še približno 400 milijonov evrov. To je približno
               14%. Torej kar 97% sredstev zberemo državljani s prispevki in plačili iz žepa, le 3%
               nameni Vlada Republike Slovenije iz proračuna, predvsem sredstva Ministrstva za
               zdravje. Kar je pa najnižja stopnja med državami Evropske unije in OECD.</p>
               <p>Absolutno se strinjam s kolegom Janijem, ki pravi, da naš zdravstveni sistem še vedno
               ima socialistične elemente. Ja seveda, saj v vseh 25-tih letih od kar imamo svojo
               državo praktično nismo naredili prav nobene modernizacije. Zato nam OECD z
               diplomatskim jezikom sporoča: "Odklopite že vendar ta socialistični zdravstveni
               sistem."</p>
               <p>In zdaj glede, zdaj glede tolerance do korupcije. Jaz sem si pogledal poročilo
               Komisije za preprečevanje korupcije, ki ga je podpisal spoštovani predsednik Boris
               Štefanec 14. 11. 2016. Gre za ugotovitve Komisije za preprečevanje korupcije v zadevi
               previsokih cen medicinskih pripomočkov, ki jih nabavljajo bolnišnice. Jaz sem bil
               strahovito razočaran, ko sem to bral in ugotovil, da je KPK, gospod Štefanec korektno
               povabil za <stage type="mag"/>(nadaljevanje)
               predstavitev ugotovitev in podanih pobud. Torej povabil Ministrstvo za zdravje,
               Ministrstvo za finance, Ministrstvo za javno upravo, Javno agencijo za zdravila in
               medicinske pripomočke, Zavod za zdravstveno zavarovanje Slovenije in Finančno upravo
               Republike Slovenije. Torej šest ključnih subjektov. To kaže seveda tudi na to, da vsi
               razumemo, da negospodarno in koruptivno ravnanje v zdravstvenem sistemu ne tangira
               samo ministrstva za zdravje. Tukaj je naštetih zelo pomembnih šest subjektov. In
               potem odziv na prejeto povabilo na predstavitev. Pazite zdaj to, na vabilo so se
               odzvali Zavod za zdravstveno zavarovanje Slovenije, Javna agencija za zdravila in
               medicinske pripomočke in Finančna uprava Republike Slovenije. Torej trije od šestih
               vabljenih. Ministrstvo za javno upravo področje javnih naročil o katerem danes veliko
               govorimo, je telefonsko obvestilo komisijo, da se predstavitve ne more udeležiti, ker
               ima pač neke druge obveznosti, Ministrstvo za zdravje in Ministrstvo za finance se
               prav tako nista udeležila te predstavitve ugotovitev in predlaganih pobud. Ne vem če
               z opravičilom. Najbrž ne, ker potem bi pisalo, da sta se opravičila. Torej, jaz pa
               vseeno mislim, da gre za dve ključni ministrstvi. Jih je več, ampak so pa ključna
               Ministrstvo za zdravje in Ministrstvo za finance sta torej pokazala svojo toleranco
               do korupcije. Nista prišla, enega človeka niso našli, da bi ga poslali na KPK na
               predstavitev teh ugotovitev. Povabljeni prisotni niso imeli strokovnih pripomb na
               ugotovitve komisije, bili so mnenje, da je zadeva problematična, da je sistemskega
               značaja ter da je potrebno pristopiti k rešitvam, ki zahtevajo usklajeno ukrepanje
               Republike Slovenije. Zelo dobro napisano. Praktično so naši sklepi nekako vzeti
               skoraj da iz tega. Sporočilo je isto. Z ozirom na dejstvo, da je področje zdravstvene
               dejavnosti v pristojnosti Ministrstva za zdravje, so bili mnenja, da mora resorno
               ministrstvo z vso potrebno odgovornostjo nemudoma pristopiti k ustreznim ukrepom. To
               so navedbe KPK, Komisije za preprečevanje korupcije. Torej more razočaranje, ker dveh
               ključnih ministrstev na to ni bilo. In seveda zdaj Državni zbor je ustanovil KPK,
               Državni zbor terja od KPK da vendarle odkrije korupcijo, potem KPK pripravi poročilo,
               predstavi ključnim subjektom, kaj pa zdaj od tu naprej? Tu smo pa zdaj spet pri
               osebni odgovornosti. Lahko imamo mi fantastične sisteme, fantastične zakone, ampak če
               ne bomo imeli pravih ljudi, potem ne bo šlo. Ne bomo uspeli. Prave ljudi pa bomo
               imeli takrat, ko bodo tudi sankcije prave, ko bo nekdo z javnim denarjem mačehovsko
               ravnal, negospodarno ravnal, razrešen s svoje funkcije in da se mu bo to tudi
               poznalo, zdaj bom to kruto rekel, na njegovi nadaljnji karieri. Kdo ga bo pa
               zaposlil? Ko bo dobil etiketo, da ne zna gospodarno ravnati ali pa da zna ravnati za
               svoj žep. Ko bo enkrat takšna praksa, potem se jaz ne bom več bal za koruptivne in
               negospodarne posle tudi v zdravstvenem sistemu.</p>
               <p>Hvala lepa.</p>
            </sp>
            <sp xml:id="SDT7-OZZ-nujna-29-2017-01-05.sp35">
               <speaker>PREDSEDNIK TOMAŽ GANTAR:</speaker>
               <p>Hvala lepa.</p>
               <p>Želi še kdo od kolegov? Aha, gospod Branko Zorman. Potem še kdo?</p>
            </sp>
            <sp xml:id="SDT7-OZZ-nujna-29-2017-01-05.sp36">
               <speaker>BRANKO ZORMAN (PS SMC):</speaker>
               <p>Hvala lepa gospod predsednik, lep pozdrav še v mojem imenu.</p>
               <p>Zdaj bi mogoče začel kar na začetku, ko je predlagatelj govoril o neki oceni neke
               vrednosti koliko naj bi se na račun korupcije v zdravstvu izgubilo, pa smo prišli
               potem od 50 do 500 celo milijonov, celo na milijardo 200. Zdaj jaz bi bil vseeno malo
               pazljiv, pa ne bi ravno take neke napačne fame ustvarjal v družbi, če vemo, da je v
               celom zdravstvu se vrti dve milijardi in pol oziroma<stage type="mag"/>(nadaljevanje) če še štejemo še kakšno investicijo in vse ostalo
               zraven do tri milijarde denarja in da bi od tega se polovica izgubila v korupciji,
               potem mislim, da je to možno kvečjemu na kakšnem drugam kontinentu, sigurno ne v
               Evropi. Zgolj manipulirati z nekimi ocenami, ki pa niso empirično dokazane, je tako.
               V končni fazi pa je popolnoma nepomembno ali gre za milijardo 200 ali pa gre za en
               milijon. Tudi en milijon, če se izgubi na račun te korupcije, je preveč, da smo si na
               jasnem. In mi je seveda všeč to kar je predstavila tudi državna sekretarka in tudi
               predstavnik UKC Ljubljana in tudi predsednik Združenja zdravstvenih zavodov kaj je do
               sedaj že bilo narejeno in to ne od te oddaje Tarča, ki je bila pred dvemi tedni ampak
               kaj je bilo narejenega že prej in kaj se dogaja še danes. Tako da, me res veseli, da
               ti ukrepi delujejo, da se jasno kot po pričakovanjih že prej mislilo na določene
               zadeve in se je tveganja, ki bi lahko povzročala korupcijo, minimaliziralo.</p>
               <p>Zdaj mogoče še predno grem še malo na vsebinsko, bi pa ne želim zdaj polemizirati z
               gospodom Štefanecom, ampak tisto, ko je omenil, da je zaskrbljujoče, da v razpisnih
               pogojih, ki jih določa ne vem javni zdravstveni zavod, napiše notri piše, da mora
               dobavitelj izvesti tudi izobraževanje, verjetno s strani KPK je bilo malo narobe
               razumljeno. Saj če nabavljaš ti neko opremo ali pa medicinski pripomoček, je jasno,
               da mora dobavitelj poskrbeti in izobraziti tiste, ki bodo ta pripomoček oziroma ta
               aparat uporabljali in šlo je verjetno v tem primeru za napačno razumevanje tega
               izobraževanja. Za uporabo le-tega kar se nabavlja in ne. Kar za izobraževanje kar
               tako na sploh.</p>
               <p>Zdaj dilema, ki jo je še izpostavil gospod Štefanec, je sigurno lahko je lahko nek
               potencialni sum na korupcijo. Seveda v primeru, ko ne vem, pride do nekega zloma,
               nekega vgrajenega dela in pa zdravniki, kot se je sugeriralo, mora namenoma tega ne
               prijavljajo, je zdaj to vprašanje bolj kot za nas tukaj vprašanje, za Zdravniško
               zbornico. Zdravniška zbornica je tista, ki mora v bistvu skrbeti za strokovno
               delovanje zdravnikov in za strokovni nadzor in kot jaz vem, so zdravniki dolžni v
               bistvu javljati to farmakovigilanco in če je ne javljajo, smo spet tam – pri
               pomanjkljivem nadzoru. Tokrat v tem konkretnem primeru Zdravniške zbornice. Pri vseh
               korupcijskih, kriminalnih, kakršnihkoli nepravilnostih, je vedno problem v nadzoru –
               ali ga je premalo, ali ga noče biti, ali je neustrezen, kakorkoli.</p>
               <p>Zdaj, ko že govorim o nadzoru seveda jasno ne morem mimo tega kar je že kolega prej
               omenil. ZZZS to se pravi Zavod za zdravstveno zavarovanje Slovenije seveda ni dolžan
               preverjati po kakšnih cenah določene medicinske pripomočke nabavlja določena
               bolnišnica na primer. Oni plačujejo pač storitev v kateri je vračunan notri tudi
               material in seveda odgovornost posamezne bolnišnice bi bila, da bi nabavili material
               po čim bolj racionalni ceni. Ne bom rekel po najnižji, ker najnižja cena lahko za
               seboj nosi tudi kakšen kvalitativni primanjkljaj, ki pa si ga v zdravstvu sigurno ne
               gre privoščiti. Vendar tega ZZZS seveda ne more primerjati. Lahko pa preverja
               marsikaj drugega. <stage type="mag"/>(nadaljevanje) In
               že bivšemu direktorju je bilo večkrat očitano, da ob njegovem poskusu imenovanja, da
               ZZZS ne opravlja v zadostni meri nadzora, ki bi ga po našem mnenju moral. In ker se
               ta nadzor ne opravlja seveda se iz zdravstvenega sistema na nek način seveda denar
               tudi porabi za stvari za katere pa ni prav, da se. Ker če neka bolnišnica dobljeno
               plačilo, ki ga dobijo od ZZZS porabi za preplačilo nekega materiala, medicinskih
               pripomočkov, namesto, da bi jih dali za to, da bi poskrbeli, da bi bile pri njih
               čakalne vrste na primer krajše, je to že škoda, ki je povzročena, ki je lahko
               merljiva ali pa nemerljiva v denarju. Torej, kot rečeno nadzor.</p>
               <p>In zdaj, če sem že pri tem nadzoru in se navežem na to, to kar sem že večkrat povedal
               – zame je prvi in glavni krivec, da se lahko nekaj takega zgodi v katerem koli javnem
               zdravstvenem zavodu, bolnišnici, zdravstvenem domu, če se nekaj preplačuje, če
               prihaja do nekih takih sumljivih dejanj, zame je prvi odgovorni direktor te ustanove.
               In vodstvo je tisto, ki bi moralo seveda skrbeti za racionalno, pošteno in tako
               naprej, poslovanje. Če vodstvo za to ne skrbi, potem imamo take primere, kot smo jih
               na primer gledali na Tarči, kot rečeno dva tedna nazaj. Zato me tudi veseli to, kar
               je povedal direktor Kliničnega centra Ljubljana, katere ukrepe izvajajo oni v smislu
               tega, da se ta korupcijska tveganja minimizirajo. Zelo pozdravljam to ker mislim, da
               bi moralo biti zavedeno v vseh javnih zdravstvenih zavodih. Obiski na primer
               dobaviteljev, lobistov in tako naprej, ki se dogajajo med službenim časom v času, ko
               bi se moral zdravnik ukvarjati s pacienti pa se ukvarja z dobaviteljem in seveda
               jasno le-ti verjetno prihajajo zelo neplanirano, nenapovedano, morda celo… V vsakem
               primeru, kakorkoli že motijo proces in nenazadnje fokus jemljejo zdravniku, ki bi
               moral biti takrat pri pacientu in seveda tudi ti obiski in stiki jaz verjamem, da so
               v določeni obliki potrebni. Nenazadnje mora biti tudi zdravniki obveščeni o novitetah
               ali pa o nekih spremembah ali pa karkoli, ampak seveda jasno je treba to vedeti kdaj
               in na kakšen način to izvajati. Tako da, če poteka tako kot ste rekli, je to sigurno
               zelo pohvalno.</p>
               <p>In zdaj še kar se tiče odgovornosti vodstev bolnišnic. Zdaj, če se določene iste
               stvari nabavljajo po različnih bolnišnicah po tako različnih cenah, kot je bilo
               prikazano, potem je to nedvomno kot sem rekel odgovornost vodstev. Ker nekdo, ki je
               dolga leta direktor nekje in v vseh teh letih ne pokliče kakšnega kolega iz ostalih
               25 bolnišnic in preveri po kakšnih cenah pa oni to kupujejo, in seveda ne ugotovi teh
               anomalij, da preplačuje za dvakrat trikrat nek material ali pa pripomoček v
               primerjavi z ostalimi in s tem primerno ukrepa, potem tukaj opravičila ni. Potem je
               jasno kakšne bi konsekvence morale biti ampak tukaj imamo tudi svete zavodov, tudi ki
               morajo svojo vlogo odgovorno opraviti.</p>
               <p>Zdaj, glede te skupne baze cen za medicinske pripomočke, ki se zdaj vzpostavlja. To
               je sigurno še dodaten korak naprej ob tistih skupnih naročilih za bolnišnična
               zdravila in tako dalje. Vendar pa tukaj apeliram, da je potrebno vzpostaviti še
               skupno bazo cen za storitve, ker jaz verjamem, da še več denarja potencialno lahko,
                  <stage type="mag"/>(nadaljevanje) kako bi rekel, se
               preplača preko plačila storitev. Pri teh storitvah pa mislim storitve čiščenja,
               storitve varovanja, storitve vzdrževanja programske opreme, računalnikov in tako
               naprej. Tako da vzporedno s pridobivanjem teh cen, absolutno, absolutno je potrebno
               pridobiti tudi cene, ker čiščenje enega kvadrata v Mariboru, v Ljubljani lahko
               variira, ne more pa variirati za dva, isto ne za vzdrževanje računalniškega
               softwarea, ki je pa že spet čisto drugo področje.</p>
               <p>Zdaj, še to bi mogoče izzval, ko imamo ravno tukaj predstavnik Računskega sodišča. Mi
               dobimo sedaj v sprejem v zakonodajni postopek Zakon o zdravstvenih dejavnostih, ki
               med drugim ureja tudi transparentno podeljevanje koncesij. Če imam pravilno
               informacijo, je Računsko sodišče opravljajo revizijo nad podeljevanjem koncesij za ne
               vem koliko let nazaj. Tega poročila še vedno ni. Bi bilo pa seveda zelo, zelo
               koristno to poročilo dobiti, ker ko govorimo o korupciji ne moremo govoriti zgolj o
               korupciji, ki je povezana z nabavo in preplačevanjem nabave, storitev ali pa
               česarkoli. Korupcija se lahko pojavlja marsikje. Recimo tudi pri podeljevanju
               koncesij na primer. In pa nenazadnje, to kar je KPK tudi ugotovil, kjer tudi lahko
               prihaja do potencialne korupcije, je pa tam, kjer na primer imamo na primer, dajmo
               reči zdravnika, ki dela v javnem zdravstvenem zavodu dopoldan, popoldan dela pri
               nekem zasebniku in potem pridemo do primera preskakovanja čakalnih vrst in tako
               naprej. Prihajajoči zakon mora urediti tudi to. To se verjetno vsi strinjate in veste
               da je to lahko potencialni problem korupcije.</p>
               <p>Tako da mi v SMC vsa ta področja, ki so potencialni vir korupcije, v prihajajočih
               zakonih urejamo. Nenazadnje pa, še enkrat poudarjam, na koncu pa je vse odvisno… Ti
               lahko v zakon napišeš marsikaj, s tem minimiraš zadeve, vendar na koncu je vse
               odvisno od ljudi. od ljudi, pri tem pa mislim od vodstva samega, od direktorja pa do
               zadnjega referenta, nabavnega ali pa zdravnika ali pa medicinske sestre, ki nekaj
               naroča.</p>
               <p>Hvala.</p>
            </sp>
            <sp xml:id="SDT7-OZZ-nujna-29-2017-01-05.sp37">
               <speaker>PREDSEDNIK TOMAŽ GANTAR:</speaker>
               <p>Hvala lepa.</p>
               <p>Želi še kdo razpravljati? Če ne, gremo na sklepe počasi. Predlagatelj gospod
               Horvat.</p>
            </sp>
            <sp xml:id="SDT7-OZZ-nujna-29-2017-01-05.sp38">
               <speaker>JOŽEF HORVAT (PS NSi):</speaker>
               <p>Hvala lepa gospod predsednik.</p>
               <p>Jaz se vsem…</p>
            </sp>
            <sp xml:id="SDT7-OZZ-nujna-29-2017-01-05.sp39">
               <speaker>PREDSEDNIK TOMAŽ GANTAR:</speaker>
               <p>Ja ja, predlagatelj.</p>
            </sp>
            <sp xml:id="SDT7-OZZ-nujna-29-2017-01-05.sp40">
               <speaker>JOŽEF HORVAT (PS NSi):</speaker>
               <p>Hvala lepa.</p>
               <p>Jaz se zahvaljujem vsem za razpravo. Jaz verjamem in sem trdno prepričan, da ima ta
               odbor stalni in nadomestni člani ničelno toleranco do koruptivnosti in negospodarnih
               ravnanj v zdravstvenem sistemu in zato predlagam in prosim za razmislek ali bi bilo
               morda optimalneje, če prvi sklep preimenujemo, preoblikujemo, dopolnimo, izboljšamo v
               tem smislu kar je razprava pokazala – da ni samo Ministrstvo za zdravje tisto, ki je
               vsega krivo, če citiram kolega Janija in se z njim strinjam, da bi namesto "Odbor za
               zdravstvo priporoča Ministrstvu za zdravje" zapisali "Odbor za zdravstvo priporoča
               Vladi" in tako naprej. Bi bil hvaležen za komentar tega mojega predloga izboljšave
               sklepa.</p>
               <p>Hvala lepa.</p>
            </sp>
            <sp xml:id="SDT7-OZZ-nujna-29-2017-01-05.sp41">
               <speaker>PREDSEDNIK TOMAŽ GANTAR:</speaker>
               <p>Ja, zdaj dajem besedo še gospe državni sekretarki.</p>
            </sp>
            <sp xml:id="SDT7-OZZ-nujna-29-2017-01-05.sp42">
               <speaker>SANDRA TUŠAR:</speaker>
               <p>Hvala lepa.</p>
               <p>Jaz bom zelo kratka. Rada bi se vsem razpravljavcem zahvalila za razpravo in <stage type="mag"/>(nadaljevanje) za vse podane sugestije na
               kakšen način res lahko izboljšamo sistem. Zdaj kot Ministrstvo za zdravje v okviru
               Vlade ta pobuda k medresorskemu reševanju oziroma na vseh področjih, se mi zdi še
               posebej pomembna.</p>
               <p>Potem pa prosim, če lahko še svojemu kolegu res kratko repliko, da povemo, da ni res,
               da se Ministrstvo za zdravje ni odzvalo na vabilo predstavitve poročila KPK, ker to
               ni res. Res nismo bili na skupni seji ampak sicer smo se pridružili.</p>
            </sp>
            <sp xml:id="SDT7-OZZ-nujna-29-2017-01-05.sp43">
               <speaker>PREDSEDNIK TOMAŽ GANTAR:</speaker>
               <p>Gospod Štular ja.</p>
            </sp>
            <sp xml:id="SDT7-OZZ-nujna-29-2017-01-05.sp44">
               <speaker>TADEJ ŠTULAR:</speaker>
               <p>Predsednik, spoštovani poslanci in gostje, Tadej Štular.</p>
               <p>Rad bi samo to pojasnil, da dejansko v terminu, ko smo bili mi povabljeni na
               predstavitev se predstavitve nismo mogli udeležiti. Zato smo se tudi opravičili.
               Vendar je tema veliko preveč pomembna, tudi Protikorupcijska komisija je Ministrstvo
               za zdravje pozvala k ukrepanju in da poda obrazložitev k tej zadevi. Zato smo
               zaprosili Protikorupcijsko komisijo za posebno srečanje, kar je bilo tudi odobreno in
               po uskladitvi termina točno včeraj, smo se tega tudi udeležili oziroma zglasili na
               Protikorupcijski komisiji, se pogovorili in tudi pravzaprav dodatna pojasnila dobili
               k podrobnemu gradivu, ki smo ga sicer v pošti dobili.</p>
               <p>Hvala lepa.</p>
            </sp>
            <sp xml:id="SDT7-OZZ-nujna-29-2017-01-05.sp45">
               <speaker>PREDSEDNIK TOMAŽ GANTAR:</speaker>
               <p>Hvala lepa.</p>
               <p>Še kdo? Gospod Horvat.</p>
            </sp>
            <sp xml:id="SDT7-OZZ-nujna-29-2017-01-05.sp46">
               <speaker>JOŽEF HORVAT (PS NSi):</speaker>
               <p>Hvala lepa.</p>
               <p>Pohvale vredno. Jaz sem seveda predstavil samo to kar sem bral v poročilu KPK. Hvala
               za ta pojasnila, so spodbudna.</p>
            </sp>
            <sp xml:id="SDT7-OZZ-nujna-29-2017-01-05.sp47">
               <speaker>PREDSEDNIK TOMAŽ GANTAR:</speaker>
               <p>Bolj ali manj smo končali. Izvolite na kratko gospod Štefanec.</p>
            </sp>
            <sp xml:id="SDT7-OZZ-nujna-29-2017-01-05.sp48">
               <speaker>BORIS ŠTEFANEC:</speaker>
               <p>Saj verjamem, se opravičujem, ampak da ne ostanemo nedorečeni.</p>
               <p>Torej, to seveda kar je predstavnik Ministrstva povedal, to drži. Ampak seveda tudi
               to drži, kar je gospod Horvat prebral, ker je seveda tisti dokument nastal prej.
               Ampak to se je pa zgodilo včeraj in to je dejstvo.</p>
               <p>Ampak to, kar sem pa hotel intervenirati oziroma samo povedati, da ne bo ostalo
               nejasno. Torej v zvezi z razpravo gospoda Zormana. Torej takole moram reči in da ne
               bom dolgovezil, mislim, da je najbolje, da ta odstavek iz naših ugotovitev iz 24.
               Oktobra tudi preberem, torej v zvezi z zahtevo po izobraževanju:</p>
               <p>"Torej komisija je ugotovila, da razpisna dokumentacije za nabavo
               medicinsko-tehničnega materiala," pa bolnišnice ne bom imenoval, ker mislim, da ta
               trenutek to ni pomembno "zahteva od ponudnikov, da ponudniki zagotovijo kontinuirano
               izobraževanje uporabnikov za novitete in obstoječe izdelke. Navedena zahteva je
               dodatno obveza za ponudnike, katera po svoji naravi oziroma glede na trgovinske
               običaje, trgovske običaje ni povezana s predmetom pogodbe. Nikjer v razpisnih pogojih
               kot naročnika ni razvidno koliko takšnega izobraževanja je zahtevano. Ta zahteva
               naročnika ni ovrednotena. Če tega torej ni določenega, se lahko vzpostavi med
               zainteresiranimi ponudniki konkurenca kdo bo ponudil največ takšnega izobraževanja,
               dejansko pa je strokovno vprašanje ali je takšno izobraževanje sploh potrebno in če
               je, koliko ga mora biti. Če ta zahteva ni ovrednotena, tudi ni mogoče ugotavljati ali
               izbrani ponudnik izpolnil to zahtevo naročnika."</p>
               <p>In posledično bi rad povedal to, kar tudi izhaja iz teh naših ugotovitev, da od vseh
               ponudnikov medicinsko-tehničnih pripomočkov, imamo enega, ki je pretežen dobavitelj
               in to vidimo mi kot težavo. Torej to samo v dopolnitev.</p>
               <p>Rad bi pa morda interveniral morda še to. Mogoče bodo povedali tudi predstavniki
               Zavoda za zdravstveno zavarovanje, gospod Zorman je seveda povedal, da Zavod za
               zdravstveno zavarovanje ni dolžan kontrolirati cen po katerih bolnišnica nabavlja
               medicinsko-tehnične pripomočke. To seveda ne drži. Zavod za zdravstveno zavarovanje
               izvaja in mora izvajati revizijo porabljenih stvari in seveda kontrolira stroške. Da
               pa je to zelo pomembno bom povedal tudi, in to izhaja iz poročila, konkretno: Za
               stente, se pravi za žilne opornice, je Zavod za zdravstveno zavarovanje vsakemu
               izvajalcu v mesecu novembru 2013 priznaval znesek 3 tisoč 278 evrov. In v čem je zdaj
               problem? Problem pa je <stage type="mag"/>(nadaljevanje)
               to, da so bolnišnice, kot izvajalci, znotraj tega zneska porabile sredstva za nabavo
               stentov v višini od 200 do 3 tisoč evrov. 3 tisoč evrov je stal tisti najnovejši
               stent, ki je razgradljiv. In seveda se sedaj pojavlja vmes pa ta problem zakaj
               izvesti tako stroškovno obremenjeno nabavo, če tega ni treba. In če bi ta pregled
               imel seveda Zavod za zdravstveno zavarovanje, bi on odločal o tem koliko stroškov bo
               priznal. In potem seveda strošek te storitve, ki se prizna, bil bistveno nižji.</p>
               <p>In samo še na gospo Violeto, poslanko, ki je rekla, da bi lahko bila firma pri nas.
               Samo to in s tem bom zaključil. Torej zakaj smo mi predlagali firmo zunaj? Zato, ker
               vsaka firma, ki je ustanovljena pri nas in deluje v Sloveniji, se mora držati zakona
               o javnih naročilih. In seveda v tem primeru pa to enostavno ne gre. Se pravi firme,
               ki so ustanovljene v Evropi, pa seveda poslujejo po evropskih pravilih, ne pa po
               slovenskih. Vsi pa ugotavljamo, tudi vsi danes, ki ste razpravljali ste rekli, da
               Zakon o javnih naročilih ne izpolnjuje naših pričakovanj.</p>
               <p>Hvala lepa.</p>
            </sp>
            <sp xml:id="SDT7-OZZ-nujna-29-2017-01-05.sp49">
               <speaker>PREDSEDNIK TOMAŽ GANTAR:</speaker>
               <p>Hvala lepa.</p>
               <p>Jaz bi zaključil razpravo. Gremo na sklepe. Želi še kdo o sklepih razpravljati?
               Gospod Zorman.</p>
            </sp>
            <sp xml:id="SDT7-OZZ-nujna-29-2017-01-05.sp50">
               <speaker>BRANKO ZORMAN (PS SMC):</speaker>
               <p>Hvala gospod predsednik.</p>
               <p>Zdaj, v SMC sklepov, obeh sklepov predlagatelja ne bomo podprli. Bom tudi utemeljil
               zakaj. Prvi sklep priporoča, to se pravi "Odbor za zdravstvo priporoča Vladi oziroma
               Ministrstvu za zdravje, da predstavi načrt ukrepov za temeljito reorganizacijo
               nabavnega procesa zdravil in medicinskih pripomočkov." To je bilo storjeno na začetku
               te seje, ko je državna sekretarka pojasnila kaj vse je bilo do sedaj narejeno in kaj
               še bo narejeno in temu se lahko samo še zahvalimo seveda za dodano s strani enega
               direktorja od bolnišnic in pa predsednika združenja zdravstvenih zavodov. Tako da
               ocenjujemo tak sklep kot nepotreben, ker so bile ravno te zahteve pojasnjene že na
               sami seji.</p>
               <p>Kar se tiče drugega sklepa, kjer Odbor za zdravstvo poziva vse pristojne institucije
               k temeljitemu ukrepanju glede domnevne korupcije in posledično odgovornosti, pa je
               sklep da rečemo nepredmeten. Pozivati pristojne institucije, pozivati KPK da dela
               svoje delo, pozivati Računsko sodišče, da dela svoje delo, pozivati policijo,
               pozivati tožilstvo in sodišča, da delajo svoje delo, je seveda lahko zelo všečno
               ampak tak sklep je, bom rekel lepo, nepotreben, zato ga seveda ne moremo
               podpreti.</p>
               <p>Hvala.</p>
            </sp>
            <sp xml:id="SDT7-OZZ-nujna-29-2017-01-05.sp51">
               <speaker>PREDSEDNIK TOMAŽ GANTAR:</speaker>
               <p>Ja, gospod Horvat kot predlagatelj.</p>
            </sp>
            <sp xml:id="SDT7-OZZ-nujna-29-2017-01-05.sp52">
               <speaker>JOŽEF HORVAT (PS NSi):</speaker>
               <p>Hvala lepa.</p>
               <p>Ampak ravno zato, spoštovani podpredsednik Zorman, glede na to, da je pred par
               minutami državna sekretarka rekla, da ji je celo bližje moj izboljšani predlog, ko je
               govorila o medresorski aktivnosti in sem razumel, da je bližje, da priporoča Vladi, o
               tem je bilo govora, jaz sem tako razumel, škoda da odhaja. In glede na to, da je, kot
               ste rekli sami, predstavila kar je bilo narejenega in kar še bo narejenega. In mi smo
               zapisali, da predstavi načrt ukrepov. A je kakšen greh, da bi Vlada predstavila načrt
               ukrepov? Javnosti, temu odboru. Ker tega pa res ne razumem in bom res razumel, da
               potem še širše odpiramo vrata korupciji. Oprostite, jaz tega res ne razumem. To so
               tako kot se reče nedolžni sklepi.</p>
               <p>Ja, zdaj pa drugi sklep – pozivati pristojne institucije, da naj delajo. Saj delajo.
               Učinki so znani. Učinki so znani. Jaz si nisem izmislil tistih 500 milijonov pa 50
               milijonov in tako naprej. Jaz sem to prebral iz medijev. Teh številk ne ve nihče, ker
               gre za negospodarna in koruptivna dejanja. Ameriški ekonomist, ekspert za <stage type="mag"/>(nadaljevanje) za industrijo davčnih
               utaj, James Henry, je povedal, da je iz Slovenije v zadnjih dvajsetih letih odteklo
               50 do 75 milijard evrov. To so ocene. Ne vemo. Nekateri pravijo, da še več, nekateri
               pravijo ne, to je pretirana ocena. Zgolj ena primerjava.</p>
               <p>Tako da, drage kolegice in kolegi, predno zaključimo ta intenzivni petek, bi zdaj
               prosil za dodatni razmislek o podpori obema sklepoma.</p>
               <p>Hvala lepa.</p>
            </sp>
            <sp xml:id="SDT7-OZZ-nujna-29-2017-01-05.sp53">
               <speaker>PREDSEDNIK TOMAŽ GANTAR:</speaker>
               <p>Hvala lepa.</p>
               <p>Zdaj mogoče še jaz glede sklepov.</p>
               <p>Jaz mislim, da seveda tudi preoblikovan prvi sklep Vlada Republike Slovenije verjetno
               ne bo reorganizirala nabavnega procesa zdravil in medicinskih pripomočkov. To je
               naloga Ministrstva za zdravje. Bi se mi pa zdel smiseln sklep, da odbor za zdravstvo
               poziva Vlado Republike Slovenije, da pripravi celovite ukrepe za preprečevanje
               korupcije. In je pokrije več področij ampak formulirano je res malo nerodno to kar
               je. Tako da.</p>
               <p>Ja, izvolite.</p>
            </sp>
            <sp xml:id="SDT7-OZZ-nujna-29-2017-01-05.sp54">
               <speaker>JOŽEF HORVAT (PS NSi):</speaker>
               <p>Gospod predsednik, jaz podpiram vaš sklep, ker je širše narave, se ne dotika samo
               podsistema zdravja ampak širše, kar krvavo potrebujemo.</p>
            </sp>
            <sp xml:id="SDT7-OZZ-nujna-29-2017-01-05.sp55">
               <speaker>PREDSEDNIK TOMAŽ GANTAR:</speaker>
               <p>Ja, gospod Zorman.</p>
            </sp>
            <sp xml:id="SDT7-OZZ-nujna-29-2017-01-05.sp56">
               <speaker>BRANKO ZORMAN (PS SMC):</speaker>
               <p>No, zdaj se moram opredeliti še do novega sklepa, vašega predlaganega. Prosim? /
               oglašanje iz dvorane/ Ja, ampak saj imamo nov sklep seje. Zdaj, takšen sklep kot ste
               ga predlagali, je absolutno nekako bolj logičen in v bistvu dotika širše področju
               korupcije, ki seveda ne paše samo na področje zdravstva ampak se lahko dogaja
               kjerkoli, na vseh nivojih. Tako da absolutno zelo benevolenten predlog, tako da
               takšen predlog lahko podpremo.</p>
            </sp>
            <sp xml:id="SDT7-OZZ-nujna-29-2017-01-05.sp57">
               <speaker>PREDSEDNIK TOMAŽ GANTAR:</speaker>
               <p>Ok, v redu.</p>
               <p>Se pravi dajem na glasovanje prvo vaše sklepe, ali je…/ oglašanje iz dvorane/</p>
            </sp>
            <sp xml:id="SDT7-OZZ-nujna-29-2017-01-05.sp58">
               <speaker>JOŽEF HORVAT (PS NSi):</speaker>
               <p>Hvala lepa.</p>
               <p>Potem jaz naš sklep umikam in podpiram predlog, ki ga je predstavil gospod
               predsednik, torej "Odbor za zdravstvo…/ oglašanje iz dvorane/</p>
            </sp>
            <sp xml:id="SDT7-OZZ-nujna-29-2017-01-05.sp59">
               <speaker>PREDSEDNIK TOMAŽ GANTAR:</speaker>
               <p> "…Poziva Vlado Republike Slovenije</p>
            </sp>
            <sp xml:id="SDT7-OZZ-nujna-29-2017-01-05.sp60">
               <speaker>JOŽEF HORVAT (PS NSi):</speaker>
               <p>Poziva Vlado Republike Slovenije</p>
            </sp>
            <sp xml:id="SDT7-OZZ-nujna-29-2017-01-05.sp61">
               <speaker>PREDSEDNIK TOMAŽ GANTAR:</speaker>
               <p>Da pripravi celovite ukrepe za preprečevanje korupcije.</p>
            </sp>
            <sp xml:id="SDT7-OZZ-nujna-29-2017-01-05.sp62">
               <speaker>JOŽEF HORVAT (PS NSi):</speaker>
               <p>… predstavi celovite ukrepe za preprečevanje korupcije.</p>
               <p>Hvala lepa.</p>
            </sp>
            <sp xml:id="SDT7-OZZ-nujna-29-2017-01-05.sp63">
               <speaker>PREDSEDNIK TOMAŽ GANTAR:</speaker>
               <p>Gospod Möderndorfer.</p>
            </sp>
            <sp xml:id="SDT7-OZZ-nujna-29-2017-01-05.sp64">
               <speaker>JANI (JANKO) MÖDERNDORFER (PS SMC):</speaker>
               <p>Ja, me veseli. Saj to je bil namen odbora, da smo zbližali stališča in oblikovali nek
               sklep, ki v bistvu nekako nakazuje na podlagi naše razprave. Seveda ta sklep ne
               pomeni nič posebnega, edino zaradi postopkov in zaradi tega, ker vedno na vseh
               odborih zelo jasno povem kaj je naloga zakonodajne veje oblasti. Predlagam, da se
               samo ena besedica spremeni – iz poziva v predlaga. Ker zakonodajna veja oblasti ne
               more izvršne oblasti pozivati, izvršna predlaga. Predlaga tako ali tako po svojih
               zakonskih obveznostih Državnemu zboru, ve pa se kdaj Državni zbor lahko poziva Vlado.
               To je v primeru proračuna in tam se potem tudi neha. Tako da jaz predlagam samo to
               besedo, da se obrne, pa je zadeva rešena.</p>
            </sp>
            <sp xml:id="SDT7-OZZ-nujna-29-2017-01-05.sp65">
               <speaker>PREDSEDNIK TOMAŽ GANTAR:</speaker>
               <p>Jaz nimam nobenega problema.</p>
            </sp>
            <sp xml:id="SDT7-OZZ-nujna-29-2017-01-05.sp66">
               <speaker>JOŽEF HORVAT (PS NSi):</speaker>
               <p>Se strinjam.</p>
            </sp>
            <sp xml:id="SDT7-OZZ-nujna-29-2017-01-05.sp67">
               <speaker>PREDSEDNIK TOMAŽ GANTAR:</speaker>
               <p>Se strinjate. Se pravi še enkrat: "Odbor za zdravstvo predlaga Vladi Republike
               Slovenije, da pripravi celovite ukrepe za preprečevanje korupcije." V redu? Ok, potem
               dajem tak predlog na glasovanje. Glasujmo.</p>
               <p>Kdo je za? Kdo je proti?</p>
               <p>Ugotavljam, da je sklep sprejet soglasno. S tem zaključujem to točko dnevnega reda in
               tudi 29. nujno sejo odbora.</p>
               <p>/ oglašanje iz dvorane/ Aja samo tisti sklep? Aha v redu. Jaz sem mislil, da se
               umakne. / oglašanje iz dvorane/</p>
            </sp>
            <sp xml:id="SDT7-OZZ-nujna-29-2017-01-05.sp68">
               <speaker>JOŽEF HORVAT (PS NSi):</speaker>
               <p>Ne, samo prvega se umakne.</p>
            </sp>
            <sp xml:id="SDT7-OZZ-nujna-29-2017-01-05.sp69">
               <speaker>PREDSEDNIK TOMAŽ GANTAR:</speaker>
               <p>A, dobro. Pardon, se opravičujem. <stage type="mag"/>(nadaljevanje) Potem dajem na glasovanje še drugi sklep predlagatelja.
               Glasujemo.</p>
               <p>Kdo je za? (1 član.) Kdo je proti? (8 članov.)</p>
               <p>Ugotavljam, da sklep ni bil sprejet.</p>
               <p>S tem zaključujem točko dnevnega reda in tudi to 29. Nujno sejo odbora. Jaz se vam
               vsem zahvaljujem za razprave, za sodelovanje in lep vikend vsem. <title>Seja se je
                  končala 9. decembra 2016 ob 19.00.</title>
               </p>
            </sp>
         </div>
      </body>
   </text>
</TEI>
