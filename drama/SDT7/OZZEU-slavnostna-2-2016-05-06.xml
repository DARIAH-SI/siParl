<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-slavnostna-2-2016-05-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BEDEEF65889E210DC1257F9C0036567D</idno>
               <idno type="custom" subtype="day">16421019D95F83A0C1257FBF00224EE8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=16421019D95F83A0C1257FBF00224EE8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-slavnostna-2-2016-05-06.OZZEU" n="2">
               <name>slavnostna seja</name>
               <date when="2016-05-06"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-slavnostna-2-2016-05-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-slavnostna-2-2016-05-06.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">2. Slavnostna seja Odbora za zadeve Evropske unije ob Dnevu Evrope</stage>
            <stage type="date">(6. maj 2016)</stage>
            <stage type="chairman">Slavnostno sejo je vodil Kamal Izidor Shaker, predsednik Odbora za zadeve
            Evropske unije. </stage>
            <stage type="time">Seja se je pričela ob 12.04.</stage>
            

            <stage/>

            <sp xml:id="SDT7-OZZEU-slavnostna-2-2016-05-06.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovani predsednik Državnega zbora, drage kolegice poslance, kolegi poslanci.
               Spoštovane poslanke in poslanci v Evropskem parlamentu in spoštovana ministrica za
               področje razvoja, strateške projekte in kohezijo, gospa Alenka Smrkolj. Spoštovani
               minister za kmetijstvo, gozdarstvo in prehrano, mag. Dejan Židan, spoštovana državna
               sekretarka, državni sekretar, dragi gostje, ki boste s predstavitvijo projektov
               obogatili našo današnjo sejo. Ostali cenjeni gostje, spoštovane državljanke in
               državljani, ki spremljate to sejo preko televizijskih zaslonov.  Lepo pozdravljeni na slavnostni seji ob
               prihajajočem Dnevu Evrope, katere edina točka se glasi Evropska unija v vsakem
               slovenskem kraju.</p>
               <p>Za začetek bi se želel zahvaliti gospe Alenki Zgaga, gospodu Janezu Lavretu, dr.
               Stanislavu Pejovniku, dr. Mitju Slavincu, dr. Eneju Kuščarju, ki nam bosta v
               nadaljevanju predstavili nekatere od veliko uspešnih projektov iz evropske kohezijske
               politike v Republiki Sloveniji od leta 2007 do 2013. Enako zahvala velja tudi učencem
               ter njihovim mentorjem in spremljevalcem ter seveda ravnatelju Glasbene šole Domžale,
               ki nas bodo med sejo popeljali v zakladnico glasbene umetnosti.</p>
               <p>Spoštovani, dovolite mi nekaj uvodnih misli ob Dnevu Evrope, ki ga obeležujemo z
               današnjo slavnostno sejo. Evropska unija se v zadnjih letih nahaja v različnih
               krizah, iz katere se ji nikakor ne uspe izviti. Skladno s tem pa je prišlo tudi do
               sprememb, kako jo doživljamo, ali če želite, dojemamo njene državljanke in
               državljani. Človeški način dojemanja stvari je precej zanimiv. Ko v neki skupnosti,
               pa naj bo to občina, država ali Unija, vse poteka nekako brez težav, nam vse njihove
               dobrobiti praviloma postanejo samoumevne. Ko pa se neka skupnost znajde v krizi,
               iščemo razloge za smiselnost njenega obstoja oziroma kar nekako pozabimo na vse tisto
               pozitivno, kar je postalo samoumevni del našega življenja.</p>
               <p>Kot druge skupnosti tudi Evropska unija ni idealna struktura, ampak ima tudi
               pomanjkljivosti. Nobenega dvoma ni, da imamo tudi v njej občasno težave z njeno
               vizijo ter z načinom njenega vodenja in upravljanja. Toda v obdobju, ko vse ne poteka
               tako, kot bi si želeli, ne smemo pozabiti na vse pomembne pridobitve Unije v zadnjih
               desetletjih. Zato se mi zdijo ključni prav vsi njeni programi, kot sta na primer
               Evropa za državljane ali Erasmus plus. Oba imata za cilj povečanje ozaveščenosti o
               zgodovinskem spominu, skupni zgodovini in vrednotah, namenu Unije ter zaposlovanju in
               nabiranju izkušenj. Po drugi strani pa spodbujata demokratično in državljansko
               udeležbo nas, državljanov, na ravni Unije, naše razumevanje procesa oblikovanja
               politik Unije ter hkrati tudi priložnosti za naše družbeno in medkulturno
               udejstvovanje in prostovoljstvo. Evropska unija smo njeni državljani, saj je
               namenjena nam.</p>
               <p>Z današnjo slavnostno sejo, ob prihajajočem dnevu Evrope, želimo pokazati, kako se to
               dejstvo kaže konkretno v našem vsakdanjem življenju. Naslov današnje seje »Evropska
               unija v vsakem slovenskem kraju« se sliši pompozno, celo pretirano in morda tudi
               dejansko je. Pa vendar s sredstvi iz skladov Evropske unije so bili sofinancirani
               projekti, ki so pripomogli k razvoju in k boljši kakovosti življenja v Republiki
               Sloveniji. Kot je razvidno iz poročil o črpanju sredstev evropske kohezijske politike
               v Sloveniji, ki jih je v zadnjih letih trimesečno obravnaval Odbor za zadeve Evropske
               unije, v Sloveniji praktično ni občine, kjer ne bi bil s pomočjo teh sredstev
               sofinanciran vsaj en projekt. To pa pomeni, da je Unija eden glavnih virov za
               zagotavljanje temeljev naše blaginje in kakovosti našega življenja.</p>
               <p>Kot že povedano v uvodu nam bodo v nadaljevanju seje naši gostje predstavili
               projekte, ki so bili sofinancirani s pomočjo sredstev Unije, in sicer kako so ti na
               različnih področjih prispevali k boljšim pogojem za življenje in delo naših
               državljanov. Še več takšnih projektov pa je predstavljeno na razstavi, ki jo bomo
               otvorili kasneje, po zaključeni seji in je postavljena v preddverju velike dvorane
               Državnega zbora. To razstavo je bilo možno videti tudi v več različnih mestih in
               različnih slovenskih krajih, po vsej Sloveniji.</p>
               <p>Spoštovani, Evropska unija ni idealna in takšna verjetno nikoli ne bo, je pa vendarle
               združba, ki nam pomaga, da lahko uresničimo svoje številne potenciale in si
               zagotovimo dostojanstveno življenje. Če pa z Unijo nismo zadovoljni, imamo na
               razpolago številne mehanizme, da jo postavimo na prave tirnice in dejansko v praksi
               uresničimo temeljno vodilo njenega obstanka, ki je, kot sem že omenil in vsakič
               ponavljam: Evropska unija smo njeni državljani, Unija je namenjena nam. <stage>/ aplavz/</stage></p>
               <p>Spoštovani, zdaj pa k besedi vabim predsednika Državnega zbora, dr. Milana Brgleza in
               ga prosim, da nagovori udeležence današnje slavnostne seje. 
               </p>
            </sp>
            <sp xml:id="SDT7-OZZEU-slavnostna-2-2016-05-06.sp2">

               <speaker>DR. MILAN BRGLEZ:</speaker>

               <p>Spoštovani predsednik Odbora za zadeve Evropske unije,spoštovani poslanke in
               poslanci, spoštovana ministrica in minister ter ostale predstavnice in predstavniki
               Vlade, spoštovani gospe in gospodje.</p>
               <p>1. maja letos smo praznovali dvanajsto obletnico vstopa Slovenije v Evropsko unijo.
               Morda bi kdo lahko rekel, da je dvanajst let kratka doba, spet kdo drug, da je dolga.
               Sam bi dejal, da je bolj kot časovna dimenzija tu pomembna dimenzija lastne izkušnje.
               In Slovenija si je v teh dvanajstih letih nabrala številne različne izkušnje: od
               začetnega navdušenja, ko smo mislili, da se bosta v Evropski uniji cedila med in
               mleko, do poznejšega skorajda malodušja, češ, da Evropska unija ni kos nalogi, ki ji
               je bila zaupana pred skoraj 70 leti. Osebno menim, da ne ena ne druga ocena nista
               točni, ampak resnica, kot vedno, leži nekje vmes.</p>
               <p>Ko smo se osamosvojili, smo si za enega od ključnih ciljev postavili vstop v Evropsko
               unijo, nato pa tudi zvezo Nato. Da smo ta dva cilja uresničili, smo dolgo in trdo
               delali. A uresničili smo ju le delno. Vstop v Evropsko unijo bi namreč moral biti
               zgolj prvi korak naše evropeizacije, sami pa smo vse prevečkrat mislili – in mnogi
               tako mislijo še vedno – da je bil to hkrati tudi zadnji korak. Evropsko unijo moramo
               razumeti kot sredstvo za to, da bomo dosegli več, da bomo bolj uspešni, predvsem pa,
               da bomo ustvarjali pogoje blaginje za slehernega sodržavljana in sodržavljanko.
               Namesto tega, smo – verjetno tudi zaradi dejanskega nepoznavanja njenega delovanja –
               Evropsko unijo razumeli zgolj kot cilj. Cilj, ki bo, potem, ko ga bomo dosegli, sam
               po sebi predstavljal konec določene zgodovinske, državljanske in politične poti. Po
               vstopu naj bi same od sebe, brez našega dodatnega truda in prispevka, zrasle plače,
               povečala naj bi se naša konkurenčnost in vpetost v evropsko gospodarstvo, izboljšala
               blaginja. Verjeli smo, da bo po našem vstopu Bruselj zavihtel čarobno paličico in bo
               pri nas doma kar naenkrat vse drugače. Da bo bolje. Kajti – kako tipično slovensko –
               verjeli smo, da bodo drugi naše domače zadeve upravljali bolje, kot jih upravljamo
               sami. A to se ni zgodilo. In od tu dalje je izhajalo razočaranje, ki je postalo
               najbolj vidno, ko je izbruhnila gospodarska kriza in se nanjo nismo znali ustrezno in
               pravočasno odzvati. Spet; računali smo, da nam bo Bruselj dal recept, sami pa mu bomo
               za uspešno rešitev le slepo sledili.</p>
               <p>Evropska unija je »le« okvir delovanja in hkrati projekt, v katerega mora vlagati
               vsaka država članica. In tu smo, po mnenju profesorja Iztoka Simonitija, padli na
               izpitu, saj smo – kot tudi druge nove članice – pokazali le pasivno kreativnost, ki
               se kaže v tem, da smo v naš pravni red nekritično vgrajevali pravila Evropske unije,
               ki so rezultat zahodnega uma in praks, sočasno pa k razvoju teh istih pravil in praks
               sami nismo prispevali. Že res, da je treba pravila najprej sprejeti in šele, ko
               postaneš član določenega kluba, jih lahko spreminjaš, a zdi se mi, da trditve
               profesorja Simonitija ne veljajo samo za leto 2004, temveč, da so še kako aktualne
               tudi danes. Slovenija namreč še vedno izrazito premalo vlaga v to, da bi pravila
               Evropske unije soustvarjala in preveč v to, da bi jih v domač pravni red le ubogljivo
               prenašala.</p>
               <p>A da bi od pasivne prešli v aktivno kreativnost, je treba narediti odločen korak
               naprej. Najprej v miselnosti. Zavedati se je treba, da Evropska unija ničesar ne
               naredi sama od sebe, ampak nam ustvarja pogoje, da to naredimo sami. Zavedati se je
               treba, da je Evropska unija v celotni evropski zgodovini eden od najbolj uspešnih
               projektov za tiste, ki so védeli in znali, ter si upali izkoristiti njegove prednosti
               in zmanjševati slabosti. In zavedati se je treba, da Evropska unija za Slovenijo
               predstavlja naravno okolje. Brez tega zavedanja ne moremo pričakovati, da bomo iz
               članice, ki določbe le sprejema, postali članica, ki določbe soustvarja, s tem pa
               sooblikuje tako lastno kot tudi skupno evropsko prihodnost.</p>
               <p>Ob vsem tem pa se je treba zavedati tudi, da Evropska unija kot integracija
               <stage>(trenutno)</stage> 28 držav ni brez napak. Na te je treba opozarjati, pri čemer v tem
               kontekstu mislim predvsem na napake, vezane na fragmentacijo Evropske unije, pa tudi
               na njeno neodzivnost na dogajanja v širši mednarodni skupnosti. Ta počasna odzivnost
               se je pokazala v času gospodarske krize, problem fragmentacije in re-nacionalizacije
               politik pa se odraža danes, ko se Evropska unija sooča z največjo begunsko in
               migrantsko krizo po drugi svetovni vojni.  Kot sem dejal, s to in z gospodarsko krizo se ne
               soočamo samo posamezne države članice, temveč tudi Evropska unija kot celota.
               Prepočasni ali celo neobstoječi skupni odzivi so botrovali nastanku situacije, v
               kateri so bile države članice prisiljene privzeti lastne, enostranske ukrepe. In od
               tu je korak nazaj k prepotrebni solidarnosti izjemno težak. A to ni konec izzivov, s
               katerimi se bo morala Evropska unija soočiti. Čaka jo izziv morebitnega britanskega
               izstopa iz integracije, pa vprašanje premestitve beguncev ter ustvarjanja gibke
               Evropske unije. In končno, vsaj za t. i. nove članice, prestavlja Unija še dodaten
               izziv – razumeti in sprejeti, da integracija za nas danes predstavlja domače okolje
               za naš pospešen družbeni, ekonomski in politični razvoj, za razvoj demokracije,
               pravne in socialne države. Da pa bi to razumeli, moramo v vsaki od držav članic
               dvigniti raven politične kulture in zavedanja v smeri, da je Evropska unija odlična
               platforma za razvoj, ni pa učiteljica, ki bo določala, kaj bodo učenke morale
               storiti.</p>
               <p>In Slovenija? Dvanajst let pozneje je že čas, da se ozremo nazaj in ocenimo, katere
               priložnosti smo zaradi lastnega neznanja in napak izgubili in katere smo zgrabili ter
               jih znali izkoristiti v svoj prid. Če smo iskreni, smo uresničili kar nekaj
               priložnosti. Dejansko se to najpogosteje kaže v praktično vsaki slovenski vasi, kraju
               ali mestu, kjer lahko na mnogih novih infrastrukturnih pridobitvah zasledimo zapise,
               da so bili objekti zgrajeni s pomočjo sredstev Evropske unije, ki bi jih naša država
               sicer sama težko zagotovila. A tudi črpanje evropskih sredstev smo izboljšali šele v
               zadnjih dveh letih. Pred tem se je zdelo, da se nam nikamor ne mudi in tako smo,
               predvsem brez potrebe, izgubili prenekatero priložnost.</p>
               <p>Drugo dejstvo, delno vezano tudi na pridobivanje teh sredstev, je, da smo v primeru
               prenosa evropske zakonodaje v nacionalno bolj restriktivni oziroma, kot radi rečemo,
               bolj papeški od papeža. Kot poročajo številni, smo uspeli v teh dvanajstih letih
               dokumentacijo za pridobivanje evropskih sredstev zaplesti do te mere, da je danes ne
               zna ne odplesti, ne izpolniti skorajda nihče. Zato moramo v prihodnje delovati v
               smeri njene večje prilagodljivosti slovenskemu gospodarskemu in družbenemu okolju.
               Narediti jo moramo življenjsko. In končno, Slovenija mora narediti še veliko na
               področju svoje vidnosti in glasnosti v Evropski uniji. K pogajalski mizi mora priti
               prej ali vsaj pravočasno, z več lastnimi predlogi, biti mora bolj zahtevna do sebe in
               do evropskih institucij, zahtevati mora sprejemanje ukrepov, znotraj katerih bo
               uresničevala tako skupnostne, evropske kot tudi nacionalne interese. A to bo dosegla
               le, če bo imela ustrezno znanje in ga tudi upoštevala. Tega znanja na Slovenskem ni
               malo, le ustrezno ga je treba znati povezati, uporabiti, usmerjati, in razvijati. Čez
               nekaj let nas med drugim čaka tudi ponovno predsedovanje Svetu Evropske unije. Ne
               pripravljajmo se nanj le tako, da bomo postopkovno in logistično vse izvedli karseda
               najbolje, ampak predvsem tako, da bomo uspeli z našimi vsebinskimi predlogi, pobudami
               in zahtevami. Že danes je namreč čas, da začrtamo prednostne naloge našega
               predsedovanja, to je tiste stvari, ki bodo koristile nam, a obenem tudi celotni
               Evropski uniji.</p>
               <p>Spoštovane in spoštovani, Evropska unija je prostor, kjer je Slovenija doma. A kot
               vsako hišo, je treba tudi to vzdrževati in obnavljati. Naj nas ne bo strah sprememb.
               Zagrabimo priložnosti. Predvsem pa se zavedajmo, da smo za razvoj Evropske unije
               soodgovorni tudi sami. Le tak pristop bo konstruktiven in bo osnova za nadaljnjo
               izgradnjo integracije, ki bo v korist vsem nam – državljanom in državljankam Evropske
               unije. Zato poudarjam, da je prihodnost Evropske unije v več in ne manj integracije,
               ki jo bo spremljalo več in ne manj politične legitimnosti. A ta mora biti simetrična.
               Države članice, ki smo se Uniji pridružile v letu 2004 in kasneje, moramo vložiti več
               v to, da dosežemo enakopravno obravnavanje in enakovredno prispevamo k razvoju Unije,
               po drugi strani pa se morajo države, ki so članice že desetletja, dokončno zavesti,
               da so temelj vsakega pristnega partnerstva simetrični odnosi.</p>
               <p>Evropska unija ima prihodnosti le s sodelovanjem in na podlagi formalne in dejanske
               enakopravnosti ter dela vseh v skupno dobro. Verjamem, da smo tega zmožni in da si
               tega tudi želimo – ne glede na to, koliko časa je preteklo, odkar smo se pridružili
               veliki evropski družini. Hvala za pozornost. <stage>/ aplavz/</stage>
               </p>
            </sp>
            <sp xml:id="SDT7-OZZEU-slavnostna-2-2016-05-06.sp3">

               <speaker>PREDSEDNIK KAMAL IZIDOR SHAKER:</speaker>

               <p>Gospod predsednik, najlepša hvala za vaš nagovor in spodbudne besede. Zdaj pa h
               kratkemu nagovoru vabim gospo Alenko Smerkolj, ministrico za področje razvoja,
               strateške projekte in kohezijo. Izvolite gospa ministrica.</p>
            </sp>
            <sp xml:id="SDT7-OZZEU-slavnostna-2-2016-05-06.sp4">

               <speaker>ALENKA SMERKOLJ:</speaker>

               <p>Spoštovani predsednik Državnega zbora, predsednik Odbora za zadeve Evropske unije,
               poslanke in poslanci. Dragi vsi, ki nam boste danes predstavili sofinancirane
               projekte. Gospe in gospodje.</p>
               <p>Da bi Evropska skupnost pospešila svoj vsesplošni skladni razvoj razvija in izvaja
               dejavnosti, ki vodijo h krepitvi njene ekonomske in socialne kohezije. Gotovo ste že
               večkrat slišali, saj gre za pogodbo o Evropski unij, ki smo se ji po svoji lastni
               volji priključili pred 12 leti. In prav ekonomska, socialna, teritorialna kohezija
               ali bolje povezanost so ena izmed temeljnih vrednot Evropske unije. Sinergije med
               institucijami, državami članicami, prebivalstvom, socialnimi in ostalimi partnerji,
               politikami, identitetami. Ja, sinergije, ki pa prinašajo tudi veliko mero
               odgovornosti za našo skupno prihodnost, za nadaljnji razvoj te naše širše domovine.
               Na našo odgovornost ne smemo pozabiti, kakor tudi ne na svoja pričakovanja, ki jih
               imamo kot država članica. Mislim, da je to zavedanje ključnega pomena, da bomo v
               prihodnje še dejavneje uveljavili naše nacionalne interese in samozavestno
               uresničevali naše ideje v okviru širše skupnosti. Naše članstvo velikokrat dojemamo
               kot popolnoma samoumevno. Prav tako tudi rezultate evropskih politik, enotna valuta,
               enotni trg, skupna regionalna oziroma kohezijska politika. To so le nekatera
               področja, ki imajo vpliv na naš evropski vsakdan. Ker pa danes govorimo predvsem o
               evropskih sredstvih, vam želim na kratko predstaviti nekaj odtisov, ki jih je
               kohezijska politika pustila oziroma pušča po naši državi.</p>
               <p>Mnogi izmed vas veste, da so nam tem področju praktično vsi moji predhodniki
               srečevali s tistimi, ki so menili, da se evropskega denarja v Sloveniji ne porablja
               smotrno, da ga ne bomo v celoti izkoristili, da ne znamo pripravljati dobrih
               projektov. In še in še bi lahko naštevala.</p>
               <p>A vendarle smo vsi skupaj dokazali, da to ne drži. Dokazali smo, da če stopimo skupaj
               zmoremo in tudi znamo. Za naše skupno dobro. Če bi morala izpostaviti vprašanje, ki
               sem ga, odkar sem postala ministrica najpogosteje zastavljali v Vladi, vi spoštovane
               poslanke in poslanci, mediji, bi to prav gotovo bilo vprašanje, kako uspešna je
               Slovenija pri črpanju evropskih sredstev. Praktično vsak dan ste me to spraševali in
               v veliko zadovoljstvo mi je, da lahko povem, da je po vseh vloženih naporih, tako
               mojih sodelavk in sodelavcev, kolegov po ministrstvih, trenutne in seveda tudi
               prejšnjih vlad in predvsem naporov s strani upravičencev, odgovor danes zelo
               enostaven. Slovenija je uspešna.</p>
               <p>Konec leta 2015 smo bili od družbe peščica držav Evropske unije, ki se jim je konec
               oziroma kazalec porabe kohezijskih sredstev pogubno in pa odločno pomaknil proti
               stotim odstotkom. Vesela sem, da smo s trdim delom 4,1 milijardo evrov upravičenih
               sredstev kohezijske politike tudi v celoti izkoristili. Marsikdo mi ni verjel, da
               bomo programsko obdobje 2007-2013 zaključili s takšnim rezultatom, da bomo kljub
               nekaterim primerom slabih praks, v okviru posameznih projektov, ki velikokrat mečejo
               slabo luč na celotno izvajanje na koncu vsi zelo zadovoljni. Če bi imeli čas, bi vam
               lahko ure in ure naštevala, kaj vse je bilo v Sloveniji narejeno z evropskimi
               sredstvi. Ampak že podatek, da je bilo sofinanciranih več kot 95 tisoč projektov, če
               h kohezijskim prištejem še kmetijske in pa ribiške projekte, je zelo zgovoren.  Če pa se osredotočim le na
               kohezijo pa lahko povem, da je bilo v devetih letih ustvarjenih več kot 50 tisoč
               delovnih mest. Vendarle mislim, da so bolj kot naštevanje tega in onega pomembnejši
               dolgoročni učinki projektov na kakovost življenja vseh nas. Ti niso časovno omejeni,
               ampak se z vsakim časom tudi multiplicirajo. Z vsakim ustvarjenim delovnim mestom, z
               vsako vključitvijo posameznika v programe znanja, z vsakim zgrajenim kilometrom
               ceste, kolesarske ceste, poti ali železnice, z vsakim dostopom posameznega
               gospodinjstva do interneta, kvadratnim metrom raziskovalne in izobraževalne
               infrastrukture, možnostjo boljše zdravstvene oskrbe, če hočete tudi e-receptom, z
               vsako spodbudo podjetjem ustvarjamo nove priložnosti za nadaljnji uspešen razvoj naše
               države. Torej evropska sredstva so za Slovenijo priložnost. Dobri projekti, ki
               nagovarjajo potrebe današnje družbe in gospodarstva, pa jasno zasledujejo zastavljene
               cilje in ustvarjajo mnoge uspešne zgodbe. A vendarle nujni predpogoj za to sta
               spoštovane pravil in izpolnjevanje upravno formalnih in administrativnih zahtev.
               Upravljavci, tako na EU, kot tudi na naši strani zato nenehno stremimo k
               poenostavitvam.</p>
               <p>Dragi zbrani. Da bi ljudem čim bolj plastično predstavili rezultate projektov, ki so
               bili v Sloveniji sofinancirani z EU sredstvi, smo v sodelovanju z Ministrstvom za
               kmetijstvo, gozdarstvo in prehrano pripravili fotografsko razstavo, ki od oktobra
               2014 potuje po slovenskih krajih. Razstavo, ki si jo boste lahko ogledali v
               preddverju smo naslovili z vprašanjem, <q>"Kaj pa je bilo z evropskim denarjem
               narejenega zate, za tvoj kraj?"</q>, ki s predstavitvijo nabora le nekaterih izmed njih
               zelo jasno odgovarja. Mnogo je bilo narejenega. V Sloveniji res ni občine, kjer ne bi
               bilo projekta sofinanciranega iz evropskih sredstev. V sodelovanju z Odborom
               Državnega zbora za evropske zadeve zato želimo z današnjim dogodkom opozoriti na
               številne dobre zgodbe. Verjamem, da bomo veliko uspešnih tudi na koncu programskega,
               da bomo veliko uspešnih zgodb tudi na koncu programskega obdobja 2014-2020 lahko
               pokazali. V tem trenutku in v tej perspektivi pa se usmerjamo predvsem v projekte, ki
               bodo povečevali konkurenčnost slovenskega gospodarstva ter zagotovili kakovostna in
               pa dolgoročna delovna mesta.</p>
               <p>Do končnega cilja nam ne bo manjkalo izzivov. A, ker sem po naravi optimist, sem
               prepričana, da se bomo lahko 2023 z zadovoljstvom ozrli nazaj in ugotovili, da smo
               razpoložljivih 3,2 milijardi evrov v Sloveniji uspešno pokoristili. Torej dela ne bo
               zmanjkalo, seveda pa računam tudi na vas in vaše zaupanje. Tudi v tistih trenutkih,
               ko bodo in to se vedno zgodi na našo pot postavljene ovire. Nezadovoljstvo in
               pasivnost, to dvoje ne prinaša napredka. Izkoristiti priložnost, to pa je tisto, s
               čimer edino lahko razvijamo našo družbo. In to smo že večkrat dokazali, skupaj. Hvala
               lepa. <stage>/ aplavz/</stage></p>
            </sp>
            <sp xml:id="SDT7-OZZEU-slavnostna-2-2016-05-06.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala spoštovana ministrica za vaš nagovor. Zdaj pa je čas za glasbeni
               nastop Otroški pevski zbor Črički pod vodstvom zborovodkinje gospe Andreje Polanec,
               ob klavirski spremljavi gospe Ane Klopčič nam bo zapel dve pesmi in sicer Caresse sur
               I'ocean iz filma Zboristi, kot solistki pa bosta nastopili Kika Szomi Kralj in
               Polonca Rakar in ljudsko pesem v priredbi Tomaža Pirnata, Slovenske dekle s Polonco
               Rakar na violini.</p>
               <p><stage>/ otroški pevski zbor/</stage> 
               Najlepša hvala. Spoštovane gospe in gospodje! V predstavitvi projekta tematska po na
               svoji zemlji , vabim gospo Alenko Zgaga, predsednico društva Baška dediščina.</p>
               <p>Izvolite.</p>
            </sp>
            <sp xml:id="SDT7-OZZEU-slavnostna-2-2016-05-06.sp6">

               <speaker>ALENKA ZGAGA:</speaker>

               <p>Spoštovani predsednik Odbora za zadeve Evropske unije, spoštovani predsednik
               Državnega zbora, poslanke in poslanci Državnega zbora, poslanci in poslanke Republike
               Slovenije v Evropskem parlamentu, spoštovana gospa ministrica odgovorna za področje
               razvoja, strateške projekte in kohezijo, gospa Alenka Smrkolj, spoštovani gospod
               minister za kmetijstvo, gozdarstvo in prehrano, gospod mag. Dejan Židan, spoštovani
               ostali prisotni in gostje!</p>
               <p>Prav neverjetno je kako včasih naključni dogodki zdramijo naše misli  in spodbudijo velika
               dejanja. Leta 2007 so v okviru poletne šole v Bovcu, ki je obdelovala temo film in
               nacionalnost, prešli v Baško grapo študentje iz vse Evrope na pogovor z domačini, ki
               so sodelovali pri snemanju prvega slovenskega celovečernega igranega filma na svoji
               zemlji. Nadjo Valentičič Furlan, kustodinja iz etnografskega muzeja pri Slovenskem
               etnografskem muzeju, je takrat prešinila ideja o vzpostavitvi tematske poti na temo
               filma. Zasnovala jo je že leta 2008 ob 60 letnici snemanja filma, toda uresničiti je
               bilo mogoče šele leta 2011, ko je bila uvrščena v načrt izvedbenih projektov
               posoškega razvojnega centra in s tem upravičena do nepovratnih sredstev kmetijskega
               sklada za razvoj podeželja Republike Slovenije za obdobje 2007-2013. Dvoletni projekt
               je prevzelo Društvo Baška dediščina v podpori tolminske občine kot nosilke projekta
               in v sodelovanju s krajevno skupnostjo Bači, tolminskim muzejem, planinskim društvom
               Podbrdo in še s petnajstimi vsebinskimi partnerji. Pot povezuje šest snemalnih
               lokacij na Grahovem ob Bači, na Koritnici in v bližnji okolici. Sedma zadnja tematska
               tabla je v centru Grahovega ob Bači ob edinem spomeniku v Sloveniji posvečenemu
               filmu, ki je bil postavljen leta 1975. Tematske table so opremljene s fotografijami,
               ki jih je scenski fotograf Erminio Del Fabro posnel v času nastanka filma. Njihova
               vrednost je neprecenljiva, saj ohranjajo takratno podobo krajev, ki jih v desetletjih
               do danes ni spremenil le gospodarski razvoj, ampak predvsem potres leta 1976.
               Dopolnjuje jo zgibanka v slovenskem in angleškem jeziku, v medijski točki, spletna
               stran in tematski list za otroke. Tematska pot na svoji zemlji je prva tematska pot v
               Baški grapi, je pa tudi prva na temo filma v Sloveniji in v tem delu Evrope. Pod
               filmsko dediščino prvič interpretira z vidika prostora in skupnosti kjer je bil film
               posnet. V dragocen mozaik je bila stkana na trdnih temeljih ustvarjalcev filma
               katerih lepo število še živečih se je udeležilo njenega odprtja leta 2012 na spominih
               krajanov, ki od vsega začetka aktivno sodelujejo pri njeni promociji. Filmska
               tematska pot prinaša pomembno dodano vrednost turistični ponudbi Baške grape zaradi
               katere bo marsikdo spoznal še njeno drugi, kulturno, tehnično in naravno dediščino.
               Obiskujejo jo pohodniki, ljubitelji filma, šolska mladina, družine, primerna je tudi
               za invalide. S filmsko potjo Društva Baška dediščina ne ohranja le dediščine, ampak
               skrbi tudi za ohranjanje same skupnosti. Kot skrbnik skupaj z domačini vzdržuje
               makadamske poti, mostove in steze po katerih se pot vije. Z omejitvijo zaraščanja
               travnikov in pašnikov kjer stojijo informacijske table, ohranja pestrost kulturne
               krajine in širine razgledane okoliške hribe in bohinjsko progo. Tematska pot je
               popestrila kvaliteto življenja krajanov krajevnih skupnosti, tudi mladih, ki umeščajo
               svoje številne športne dogodke. Skozi celo leto ponuja zanimive spremljevalne dogodke
               s tradicionalnim pohodom po tematski poti, ki je umeščen v dneve evropske kulturne
               dediščine in festival pohodništva v Posočju, pospešuje kulturno-filmski turizem v
               Baški grapi. Tematski filmski večer izobražuje obiskovalce o filmu, filmskih
               elementih in filmskih avtorjih. Dogodki so že obudili še druge doslej zastrte filmske
               zgodbe, ki so prav tako pomembno povezane z Baško grapo ali so tam celo nastajale.
               Vzkliknila je tudi ideja o povezavi Baške grape s filmskimi kraji po Sloveniji, kjer
               je nastajala filmska klasika režiserja Franca Štiglica, režiserja filma Na svoji
               zemlji. V preteklem letu je bila tematska pot Na svoji zemlji s strani
               regijsko-ocenjevalne komisije izbrana za naj regijsko pot za leto 2015 na območju
               Zavoda za gozdove Slovenije, območne enote Tolmin. Komisijo so prepričali splošni
               vtis, privlačnost, urejene v smislu upravljanja in združevanja, vodniška služba,
               dostopnost, varnost in njena sporočilnost. Film je bil s svojim prvotnim naslovom v
               srcu Evrope tako rekoč že ob nastajanju evropski. Že leta 1949 so ga poslali na pot v
               Evropo, ko je sodeloval v programu canskega festivala. Morda ni naključje, da prav v
               teh dneh beremo novico o ponovnem gostovanju režiserja Štiglica v programu canske
               klasike s filmom Dolina miru. Zato smo v Baški grapi ponosni, da se je tudi projekt
                   tematska pot Na
               svoji zemlji trajnostno uvrstil med številne zgodbe ustvarjanja v Sloveniji z
               Evropskimi sredstvi.</p>
               <p>Hvala vam. <stage>/ Aplavz./</stage></p>
            </sp>
            <sp xml:id="SDT7-OZZEU-slavnostna-2-2016-05-06.sp7">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za to predstavitev. Najlepše se zahvaljujem tudi predsedniku, ki nas
               bo mogel zapustiti zaradi drugih obveznosti in vam želim uspešen dan.</p>
               <p>Sedaj pa k predstavitvi projekta o energetski sanaciji bolnišnice, Splošne bolnišnice
               Slovenj Gradec, vabim gospoda Janeza Lavreta in njenega direktorja.</p>
               <p>Izvolite.</p>
            </sp>
            <sp xml:id="SDT7-OZZEU-slavnostna-2-2016-05-06.sp8">

               <speaker>JANEZ LAVRE:</speaker>

               <p>Spoštovani gospod predsednik Državnega zbora, spoštovani predsednik Odbora za zadeve
               EU, gospa ministrica, gospod minister, cenjene poslanke in poslanci, spoštovane gospe
               in gospodje!</p>
               <p>Splošna bolnišnica Slovenj Gradec kot regionalna bolnišnica letos praznuje 120
               letnico, naš slogan je, <q>"Za dobro počutje pacientov"</q> in v obsežnem investicijskem
               vlaganju, ki ga nekako od leta 2010 beležimo v bolnišnici, smo ponosni tudi na to, da
               lahko predstavimo energetsko sanacijo, ki smo jo začeli leta 2010 in v roku ob
               prizadevanju vseh leta 2012 tudi uspešno zaključi. Menim, da je to eden izmed
               uspešnejših projektov energetske sanacije javnega zdravstvenega zavoda, projekt je
               bil financiran z operativnega programa razvoja okolja in prometen infrastrukture za
               obdobje 2007-2013. V sam postopek prenove zajema del bolnišnice, to pomeni interni
               oddelek, zvezni objekt z ambulantnimi prostori, energetski objekt, kotlovnico in
               upravo. Skladno z zahtevami smo v upravičenih stroških natančno opredelili dela in
               nato izvedli vse javne razpise, kajti rok je bil relativno kratek in potrebno je bilo
               pohiteti z delom, tako da je dejansko realizacija od začetka postopkov razpisa do
               konca potekala dve leti in pol in zadnjo fakturo smo izdali 21. marca 2013. Na
               kotlovnico smo montirali solarne kolektorje za dogrevanje sanitarne tople vode,
               skoraj 180 kvadratnih metrov, ogradili smo solarne zalogovnike za kontrolo vode, za
               zbiranje te tople vode, ki jo sončna energija ogreva in jo nato s plinom samo
               dogrevamo. Izvedli smo celovito sanacijo ovoja stavb, centralne kuhinje, jo
               klimatizirali in pripravili tudi prezračevanje. Na območju celotnega internega
               oddelka smo zamenjali vsa okna, zamenjali vsa svetila in uredili prezračevanje z
               rekuperacijo in energetsko smo sanirali tudi zunanjost samega oddelka in energetsko
               sanirali upravno stavbo, ki je bila zgrajena v koncu 19. stoletja. Zgradili smo in v
               upravljanje postavili centralni nadzorni sistem s katerim spremljamo vse energente in
               njihovo porabo po vseh objektih bolnišnice. Kot vidimo, da je lokacijsko bolnišnica
               razdeljena na več stavb, ki so sedaj enotno centralno krmiljenje in vsak čas tudi
               preko pametnih povezav in preko sodobnih telekomunikacijskih sredstev lahko od daleč
               spremljamo porabo energentov po posameznih objektih. Tisto kar je pomembno v
               centralnem nadzornem sistemu vsak trenutek vidimo koliko energije dodatno potrebujemo
               v kolikor je oblačen dan in sonce ne greje dovolj tople vode, da jo pripravljamo za
               porabo. Investicija je bila ocenjena na 3,6 milijono evrov. 90 % je bilo nepovratnih
               sredstev, porabili smo 99,04 % evropskih sredstev, nekaj malega smo dodali sami zato,
               ker se je zaradi določenih dodatnih neopravičenih stroškov sanacija morala zaključiti
               takoj in v roku in tisto kar je pomembno, energetski prihranki so večji, porabljena
               predvidena energija v megavatnih urah na leto je nižja in porabimo in privarčujemo
               bistveno več.  Da ne
               pozabim, in da ne povem, bivalni standard tako pacientov kot osebja je sedaj bistveno
               večji in tega samo z lastnimi investicijskimi sredstvi ne bi zmogli. Nenazadnje
               zavedati se moramo, da je to tudi že v področju, ko smo, kar je gospod predsednik
               prej objavil, že v področju varčevanja, ko smo morali na vseh nivojih, tudi v
               zdravstvu precej varčevati. In zakaj je bila investicija izvedena uspešno in v rokih?
               Zato, ker smo imeli odgovoren in pošten pristop, zato ker smo zaupali v sodelavce,
               zato ker smo imeli stalen in poglobljen ter odgovoren nadzor nadzornikov, ker smo
               zelo dobro sodelovali z ministrstvom za zdravje, predvsem z gospo Sabino Mirkovič, ki
               je na ministrstvu zadolžena za te projekte in zato, ker smo imeli redne tedenske
               sestanke, kako je bil postopek izveden in končan.</p>
               <p>Hvala lepa. <stage>/ Aplavz./</stage></p>
            </sp>
            <sp xml:id="SDT7-OZZEU-slavnostna-2-2016-05-06.sp9">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Sedaj pa je čas za glasbeni premor in sicer, bomo slišali dve pesmi.</p>
               <p>Prvo bo izvedla Kika Szomi Lraj, pod mentorstvom gospoda Dimitrija Lederer. Na
               klarinetu nam bo zaigrala humoresko Janija Goloba, pri klavirju pa jo bo spremljal
               gospod Miha Nagode in Petra Kmetič pod mentorstvom gospoda Žana Legata, pa nam bo na
               harmoniki zaigrala izbor dvanajstih variacij v C na francosko pesem: Ah, vous
               diral-je Maman, Wolfganga Amadeusa Mozarta.</p>
               <p><stage>/ glasbena točka/</stage>Najlepša hvala.</p>
               <p>Sledi predstavitev projekta izgradnje Fakultete za kemijo in kemijsko tehnologijo in
               Fakultete za računalništvo in informatiko Univerze v Ljubljani. Za njegovo
               predstavitev prosim dr. Staneta Pejovnika, nekdanjega rektorja Univerze v
               Ljubljani.</p>
            </sp>
            <sp xml:id="SDT7-OZZEU-slavnostna-2-2016-05-06.sp10">

               <speaker>STANE PEJOVNIK:</speaker>

               <p>Dober dan. Spoštovani predsednik Odbora za zadeve Evropske unije, spoštovana
               ministrica, minister, državna sekretarka, državni sekretar, gospe poslanke in
               gospodje poslanci, spoštovani visoki gostje!</p>
               <p>Govoril vam bom, poizkušal vam bom na kratko predstaviti projekt katerega vrednost je
               bila preko 100 milijonov evrov. Torej največja investicija Univerze v Ljubljani v
               vsej njeni zgodovini in pravzaprav v resnici, čeprav gre za visoko vsoto, pričetek
               nekega večjega nastanka tehnično-naravoslovnega kampusa Univerze v Ljubljani. S
               projektom smo začeli pred dvajsetimi leti, vendar je prava odločitev za projekt
               nastala v letu 2006, ko smo se odločili, da se preselimo na Brdo, poleg živalskega
               vrta, kjer je bila že biotehniška fakulteta s svojimi poizkusnimi pojmi, nacionalni
               inštitut za biologijo in je pred 30. leti Slovenija poskušala na tem mestu zgraditi
               biološko središče. V letu 2006 smo sprejeli po dveh poizkusih arhitekturni načrt, ki
               ga vidite na tem diapozitivu in takrat je pravzaprav nastala odločitev, dokončna
               odločitev za ta velik projekt. Po letih je projekt potekal tako, da smo leta 2009
               pridobili gradbeno dovoljenje, da smo leta 2011 objavili javno naročilo in leta 2011
               dokončali projekt, ki ga je zahtevala komisija Evropske unije, ker je sofinanciranje
               bilo višje od 50 milijonov evrov, je projekt morala odobriti komisija. V bistvu smo
               zelo hitro postavili osnovna načela za izvedbo projekta in ta osnovna načela so bila
               mednarodni projekti Svet s sodelovanjem tujih strokovnjakov. Projektante smo pač
               izbrali tiste, ki smo jih imeli najbolje na voljo  in pričeli smo z razpisom za izbor izvajalcev,
               kontrole, itn. In takoj v letu 2011 smo že imenovali direktorja projekta.
               Arhitekturno rešitev projekta so izvedli trije arhitekti za katere mislim, da je
               prav, da jih navedem po imenu. To so bili: Boštjan Kolenc, Mladen Marinčič in Mojca
               Švigelj Černigoj. Upam, da bodo kdaj lahko konkurirali tudi za kakšno nagrado na
               področju arhitekture. Gradnja dveh fakultete, fakultete za kemijo in fakultete za
               računalništvo je bila največji projekt v Sloveniji na področju izobraževanja, ki ga
               je sofinancirala Evropska unija in komisija je namenila preko 50 milijonov evrov
               nepovratnih namenskih sredstev. Zgornja vsota namenjena za sofinanciranje tega
               projekta s strani EU je bila 88 milijonov evrov. Skupaj smo zgradili na približno 15
               tisoč kvadratnih metrih tri objekte, skupno bruto površino 40 tisoč kvadratnih metrov
               oziroma neto površino 30 tisoč kvadratnih metrov za približno 3 tisoč 500 študentov.
               Univerza je sprejela tudi srednjeročni plan razvoja in izpraznjeni objekt kemije na
               Aškerčevi namenila filozofski fakulteti, med tem, ko se je fakulteta za
               elektrotehniko, ki je mama v resnici fakultete za računalništvo in informatiko, je
               zasedla njihove skupne prostore. Gradnjo smo pričeli z razpisom in za gradbena dela
               je bila ponujena cena 15 milijonov nižje od projektne cene. 15 milijonov. Nočem
               trditi, da smo mi bili tako spretni pogajalci, ampak v bistvu se je seveda, strašno
               visoki gradbeni stroški do leta 2008 so se v letu 2011, 2012 zmanjšali, tako da smo
               cel projekt zgradili za 15 milijonov manj kot je bila projektna cena. Ampak to ni
               edini prihranek. Na koncu je cel objekt stal 25 milijonov manj kot je bila predvidena
               cena. Gradbišče smo otvorili 27. junija leta 2012 in 1. 10. leta 2014, v dveh letih
               so bili v zgradbi študentje pri pouku na obeh fakultetah. Pravzaprav moram biti čisto
               pošten, popoln pouk z vajami v laboratoriju se je na fakulteti za kemijo začel 1.
               novembra leta 2014. Zakaj je bilo to mogoče? 40 tisoč kvadratnih metrov smo zgradili
               prej kot v dveh letih. Mislim, da smo posebej uporabili vso stroko, ki smo jo imeli
               na razpolago na univerzi in v bistvu vam moram povedati, da smo gradnjo pričeli tako,
               da smo kompletno gradnjo z vsemi detajli najprej izvedli v računalniku, tako
               imenovana virtualna gradnja. Tukaj vidite kako je izgledal ta centralni objekt,
               seveda gradimo na Barju, na barjanskih tleh, zato so pod stavbo piloti, približno 30
               metrov dolgi, skoraj dva metra premere in gradnja je virtualna gradnja, je potekala
               tako, da je vsaka cel, vsaka električna žica je bila v naprej zgrajena v računalniku,
               odkrili smo 130 resnih napak, ki bi nam kasneje v gradnji pomenile hude težave, pa
               smo jih rešili pred gradnjo samo. na ta način smo proces gradnje skrajšali najmanj za
               10 %. Seveda smo imeli težave. Vi jih vsi zelo dobro poznate. Glavne težave so bile
               povezane z javnim naročanjem. Niti en javni razpis, ki smo ga imeli, ni bil končan
               brez pritožbe. Niti eden. Za postopek izvajalca tehnološke opreme smo uporabili več
               časa kot za gradnjo 40 tisoč kvadratnih metrov. Pritožbe so bile neprestane, v večini
               primerov neupravičen in običajno so se končale, tisti ki so nam ponujali stvari, se
               medsebojno sporazumeli in smo v bistvu se na koncu pogajali s paketom, ki je bil
               enako virtualen kot naša gradnja na računalniku.</p>
               <p>Še vrednosti po postavkah in s tem bom v bistvu tudi končal. Celotna investicija je
               bila vredna na koncu 80 milijonov. Kupili smo štiri hektarje zemljišč, od tega smo
               jih pozidali samo hektar in pol. Objekti so stali 63 milijonov, oprema 11 milijonov
                   in celokupna
               vrednost investicije je bila 80 milijonov, od tega sta obe fakulteti morali
               prispevati 2 milijona sredstev. To pa zaradi tega, ker smo energetske objekte
               spremenili. Vmes v tem času so se energetski objekti močno izboljšali in izboljšanje
               energetskih objektov ni bil priznan kot upravičen strošek, vendar smo se kljub temu
               odločili po zdravi pameti, da bomo raje sami dali 2 milijona in imeli cenejše
               ogrevanje kasneje. Tudi to je ena od težav, včasih zelo rigidnih birokratski
               postopki, ki niso vedo optimirani.</p>
               <p>Rad bi se na koncu zahvalil vsem, ki so pri tem projektu sodelovali, predvsem
               Univerzi v Ljubljani, vsem vladam Republike Slovenije v zadnjih 20. letih, ker in
               ministrom odgovornim, ker toliko časa je ta projekt trajal. Komisiji, ki je odobrila
               in sofinancirala projekt, kot vsem, ki so pri gradnji sodelovali. Tako danes izgleda
               postavljen objekt, ki ga vidite tukaj. V bistvu je to kampus v katerem že danes
               deluje 8 tisoč študentov in kadar boste šli na ugled v živalski vrt, vas vabim, da
               pridete še na ogled naših objektov, najmanj kar vam lahko zagotovim je dobra kavica,
               pa seveda pogovor s študenti, ki so, moram jih pohvaliti, dobri, zanimivi in včasih
               zelo trdi sogovorniki. Tukaj je videoposnetek naših objektov. To kar vidite na robu
               naših objektov je tehnološki park na eni strani, na drugi strani je biotehniška
               fakulteta in na tretji strani je Večna pot z živalskim vrtom. Univerza v Ljubljani je
               zelo ponosna na ta objekt in študentje so prav tako ponosni. Vsak od tujih
               obiskovalcev, ki pride k nam na obisk, pa nam, v resnici povedano, zavida ne samo nad
               tem, da projekt dobro izgleda, ampak tudi nad tem, da je narejen po najnovejših
               predpisih ne samo v svetu, ampak posebej ga v Evropi, ki ima zelo hude predpise, na
               tem področju.</p>
               <p>Hvala lepa.</p>
            </sp>
            <sp xml:id="SDT7-OZZEU-slavnostna-2-2016-05-06.sp11">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Gospoda dr. Mitja Slavinca, dekana Fakultete za Naravoslovje in matematiko Univerze v
               Mariboru, nekdanjega poslanca ter tudi podpredsednika Odbora za zadeve Evropske unije
               vabim k predstavitvi projekta <q>"Po kreativni poti do praktičnega znanja"</q>.</p>
            </sp>
            <sp xml:id="SDT7-OZZEU-slavnostna-2-2016-05-06.sp12">

               <speaker>DR. MITJA SLAVINEC:</speaker>

               <p>Hvala lepa gospod predsednik Odbora za zadeve Evropske unije, gospod Kamal Izdor
               Shaker, gospe in gospodje, poslanke in poslanci! Gospa ministrica Alenka Smrkolj in
               mag. Dejan Židan, minister in seveda spoštovani vsi zbrani!</p>
               <p>Res mi je v veliko veselje, da lahko uvodoma izrazim priznanje in čestitke evropskemu
               odboru, vodstvo pobudnikov, da je slavnostna seja dopolnjena tudi s predstavitvijo
               projektov primerov dobrih praks povezanih z Evropsko unijo in iz tega naslova seveda
               tudi zahvala za povabilo, da sem danes lahko z vami. Predstavil pa bom projekt, ki ga
               je Univerza v Mariboru izvaja v letu 2014-2015, <q>"Po kreativni poti do praktičnega
               znanja"</q>, razpisal pa ga je javni sklad Republike Slovenije za razvoj kadrov in
               štipendije. Projekt je namenjen povezovanju študentov v času študija s svojimi
               potencialnimi delodajalci kasneje. Namenjen je tudi temu, da se olajša prehod iz
               študija v zaposlitev. Izvajal se je na način, da so študentje pripravili neke
               konkretne ideje, po drugi strani delodajalci izrazili svoje strokovne potrebe in ob
               pomoči strokovnega mentorja v podjetju ali drugih organizacijah ter pedagoškega
               mentorja na posameznih fakultetah. Potem, kot že iz imena izhaja, po kreativni poti
               prišli do rešitve. V obeh letih je projekt, tukaj bilo namenjenih približno 2,5
               milijonov evrov in je sodelovali v celotnem projektu bilo 129 teh konkretnih vsebin.
               129 konkretnih vsebin znotraj enega projekta in  pri tem so sodelovale praktično vse fakultete
               univerze v Mariboru. Sodelovalo je preko tisoč študentov, preko 250 pedagoških
               mentorjev, mimogrede na tem mestu iskrena hvala vsem, saj so delali brez da bi za to
               bili plačani, na ta način izrazili svojo pripadnost svojemu poslanstvu, profesorskemu
               in pa 180 mentorjev iz sodelujočih organizacij. Veseli nas, da je največ teh, od teh
               129, več kot tretjina konkretnih vsebin bilo na treh naravoslovno-tehničnih
               fakultetah, kar lepo izkazuje tudi usmerjenost Univerze v Mariboru v neposredno
               aplikacijo, torej v to, da se znanje čim prej lahko tudi koristno aplicira v
               gospodarstvo in drugih deležnikih. Vzpostavljam fakulteto za strojništvo, fakulteto
               za elektrotehniko, računalništvo in informatiko in fakulteto za naravoslovje in
               matematiko. Sodelovala so različna podjetja, od majhnih do velikih. Naj naštejem:
               Kozji lab, Šampionka, Kitera, Roto, pa tudi druge organizacije. Veseli nas, da smo
               imeli med nami tudi osnovno šolo, recimo Radlje, potem nacionalni laboratorij za
               zdravje, okolje in hrano in tudi pomursko akademsko znanstveno unijo kot eno izmed.
               Rezultati teh projektov so bili predstavljeni na mnogih domačih pa tudi mednarodnih
               konferencah in sejmih, Agra, recimo potem v Gornji Radgoni, Celjski sejem obrti in
               podjetništva, Nano APP mednarodni sejem, konferenca, prav tako potem recimo sejem
               štipendiranja v Zagrebu in Reki. Na ta način tudi rezultate predstavili, mednarodno
               predstavili širši Evropski uniji in tudi izven unije. Kaj se nam zdi pri vsem tem
               najpomembnejše? Predvsem to, da smo mladim uspeli ustvariti eno okolje v katerem so
               se seznanili s svojimi potencialnimi delodajalci z razmerami in okoliščinami, ki jih
               bodo srečali v svojem kasnejšem, pri svoji kasnejši zaposlitvi in po drugi strani
               seveda tistim partnerjem iz gospodarstva tudi omogočili stik, in da se seznanijo s
               svojimi morebitnimi zaposlenimi in iz njih potem izbrali tisto, tiste ki so najbolj
               obetavni za konkretno delo. Tudi univerza, posamezne fakultete smo dobili zelo
               koristne povratne informacije, saj iz pogovora s študenti tudi lahko razbrali kaj so
               vsebine, katerim kaže v prihodnje dajati še večji poudarek, jih še bolj poglobiti in
               ki so tiste zaradi katerih bodo naši študentje toliko bolj konkurenčni na trgu dela.
               In glede na zelo široko zastavljen projekt me veseli, da lahko povem, da smo lepo
               zasledovali naslov današnje slavnostne seje, torej Evropska unija v vsako vas. Vsaj
               tisoč študentov je pokrilo veliko vasi, vse občine in tudi vsi ostali profesorji in
               strokovni mentorji iz podjetij. In veselimo se že tudi prihodnjih takih projektov,
               predvsem zaradi tega, ker smo ocenili, da to je eden izmed primerov dobre prakse.
               Poudarjam pa, kot že marsikdo pred mano in zelo me veseli, da je tudi predsednik
               Državnega zbora se zavedal in izrekel misel, da ne kaže biti bolj papeški od papeža,
               da seveda je črpanje tista stvar v kateri kaže še razmisliti v prihodnje in ga
               narediti učinkovitejše. Slišali smo ministrico, da smo bili zelo učinkoviti, vendar
               na tem področju bi vseeno želel izpostaviti tri zadeve. Prva je, da je treba sredstva
               pridobiti, projekt pridobiti. Tukaj verjamem, da skupaj z lahkoto najdemo kakšno
               odpravo birokratske ovire. Še več jih je vsaj za naravoslovce, zato sem prej
               izpostavil, da je bil projekt vezan na naravoslovne fakultete pri poročanju.
               Poročanju o rezultatih projekta. Ni prav, če polovico časa potrošiš za to, da nekaj
               razviješ, odkriješ in potem drugo polovico časa za to, da o tem poročaš. In
               najpomembnejše pa je prav gotovo, da gre tukaj za primer dobre prakse teritorialne
               razpršenosti. V Državnem zboru lahko govorim o tem, saj to je inštitucija kjer je
               teritorialna razpršenost poslank in poslancev v Sloveniji  še najbolj enakomerna. Opažamo, da veliko
               projektov, še posebej na področju izobraževanja in znanosti ne zasleduje cilje
               skladnejšega regionalnega razvoja in prav evropska sredstva so lahko tista, kjer že
               iz samega naslova, kjer že seveda tudi iz poslanstva evropskih sredstev lahko
               skladnejše regionalni razvoj učinkoviteje zasledujemo.</p>
               <p>In naj zaključim z mislijo, da Slovenija v Evropski uniji nikakor ni majhna.
               Nasprotno, Slovenija je velika in je lahko še večja. Velika je lahko zaradi svojih
               ljudi in zaradi svojih projektov, ki jih je treba izpostaviti, v katerih je treba
               predstaviti in seveda za katere se je treba prizadevati tudi v prihodnje. Na Univerzi
               v Mariboru se bomo zelo prizadevali, da bomo na osnovi teh kriterijev naredili
               Slovenijo še večjo.</p>
               <p>Hvala lepa.</p>
            </sp>
            <sp xml:id="SDT7-OZZEU-slavnostna-2-2016-05-06.sp13">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Kot zadnjemu pa dajem besedo še gospodu dr. Eneju Kuščarju, direktorju Podjetja ACIES
               BIO, da nam predstavi projekt <q>"Vzpostavitev nove raziskovalne skupine na področju
               kemije iz okvira javnih razpisov za krepitev razvojnih oddelkov v podjetjih"</q>.
               Izvolite.</p>
            </sp>
            <sp xml:id="SDT7-OZZEU-slavnostna-2-2016-05-06.sp14">

               <speaker>DR. ENEJ KUŠČER:</speaker>

               <p>Hvala.</p>
               <p>Torej spoštovane poslanke in poslanci, spoštovane ministrice in ministri!</p>
               <p>Hvala za to povabilo, za predstavitev. Mi je bilo še kar zanimivo slišati ene par
               komentarjev, še posebej od dr. Brgleza in ravnokar dr. Slavinca glede naše
               papeškosti. To tudi mi v industriji zelo opažamo. Sicer moram pohvaliti, da se stvari
               izboljšujejo, v bistvu z vsakim naslednji korakom se zavedamo tega, da malo
               pretiravamo. Mi smo uspešni v preteklosti sodelovali v več evropskih in v več
               nacionalnih razpisih in moram reči, da je dan pa noč razlika. Se pravi, tam se
               fokusira na rezultate, na to, da podjetje dejansko nekaj naredi, pri nas se pa
               fokusiramo na to, da preverimo vsak svinčnik, ki je bil kupljen. Ampak najprej en
               kratek uvod.</p>
               <p>Se pravi, čisto na hitrico kaj sploh je ACIES BIO oziroma kdo mi smo. Nismo tako
               znani kot Univerza v Ljubljani in Univerza v Mariboru, tako da, smo pač mlado
               slovensko biotehnološko podjetje, ustanovljeni sedaj že v bistvu deset let nazaj.
               Zaposlujemo približno 30 raziskovalcev, od tega 20 doktorjev znanosti, smo dosti
               močno recimo fokusirani v zahtevne raziskave in razvoj, imamo 700 kvadratov
               laboratorijev na tehnološkem parku tukaj na Brdu. Imamo zelo sodobno opremljene
               laboratorije, od mikrobiologije, molekularne biologije, kemije, analitike, itn. Smo
               dobili nekaj priznanj v preteklosti, smo bili kot najboljši startar Slovenije leta
               2008, potem smo bili ustanovni član dveh centrov odličnosti. Imamo vrednotenje,
               trojni A od našega bisnoda, itn. Se pravi, se trudimo delati dobro, se trudimo delati
               strokovno. Kje pa delamo? Delamo v bistvu na še kar različnih področjih, predvsem nam
               je fokus na področju farmacevtske biotehnologije in pa industrijske biotehnologije.
               Na farmacevtski biotehnologiji se ukvarjamo predvsem z razvojem novih potencialnih
               zdravil za zdravljenje redkih bolezni, se pravi, bolezni kjer je število pacientov
               manjše od recimo 1 na 15 tisoč oziroma 1 na 20 tisoč rojstev in pa z razvojem novih
               antibiotikov, ki bi bili bolj učinkoviti pri boju z vedno večjim problemom teh
               rezistentnih patogenih bakterij, ki so odporne že praktično na vse obstoječe znanje
               antibiotike. Velik del naših aktivnosti usmerjamo tudi v razvoj industrijske
               biotehnologije in tukaj v bistvu se ukvarjamo predvsem s pretvorbo odpadnih surovih,
               organskih surovin v produkte neke visoke dodane vrednosti. Enega takega bom omenil
               malo kasneje, recimo pretvorba odpadne sirotke, ki predstavlja velik okoljski in
               stroškovni problem za mlekarsko industrijo. Mi iz nje lahko delamo organski vitamin
               B-12, ki se prodaja po, trenutno je okoli 2 tisoč 400 evrov po kili, se pravi, iz
               odpadnega materiala nekaj zelo vrednega. Pa še omeniti je vredno, da 95 % vitamina
               B-12 delajo na Kitajskem z gensko spremenjenimi organizmi pa cianit zraven dodajajo.
               Tako da, delamo fajn stvari, delamo stvari na osnovi visoke znanosti  in v osnovi velike
               radovednosti naših raziskovalcev, seveda pa, da to financiramo, imamo pa dva vira
               prihodkov. En prihodek je, da se prodajamo, se pravi, pač nudimo raziskovalne,
               razvojne storitve in ekspertizo naših ljudi tujim oziroma tretjim strankam. Tukaj
               sodelujemo v glavnem s farmacevtsko industrijo, pa tudi z živilsko. In pa seveda zelo
               prav nam pridejo kakšni razpisi, kakšni projekti, kakšno sofinanciranje s strani
               države in pa Evrope. Sodelujemo s številnimi mednarodnimi inštitucijami, vodilnimi
               inštitucijami tako v Evropi kot drugje po svetu, od Kitajske do Amerike in seveda pač
               tudi s številnimi podjetji, več kot 90 % naših prihodkov ustvarimo v tujini. Skratka,
               da pridemo sedaj do področja oziroma do tematike tega razpisa, ki naj bi ga danes
               predstavil, se pravi, primer dobre prakse. Mi smo štartali kot mikrobiološko
               podjetje. Se pravi, naša ekspertiza je štartala v bistvu iz spoznavanja
               mikroorganizmov in v bistvu kako ti mikroorganizme izkoristimo za to, da proizvajajo
               ali kakšne zanimive molekule, se pravi, neke učinkovine, antibiotike, itn., ali pa da
               jih izkoriščamo za to, da so oni delavci za narediti nekaj, se pravi, da izvajajo
               neke procese kot je, ne vem, jogurt in pivo in vse ostalo naredijo mikroorganizmi.
               Pri nas smo se ukvarjali predvsem, da mikroorganizmi pretvarjajo odpadne surovine v
               nekaj koristnega. Smo se pa že dolgo časa spogledovali tudi s področjem kemije, se
               pravi, pogosto pa se razvija neka molekula, je potrebno tudi dodatna potem kemijska
               sinteza oziroma polsinteza. Zelo nam je pomembno tudi poznavanje postopkov izolacije
               končnih molekul, kjer je spet poznavanje kemije, esencialno, tako da smo že nekaj
               časa nazaj začeli postopoma vlagati v to področje, zaposlovati prve ljudi, ampak
               nikoli nismo res nekako z veliko nogo stopili v to področje. Se pravi, dolgo časa smo
               že imeli na enem strateškem planu, ampak je pa treba enkrat narediti korak. Tako, da
               je prišel ta razpis ven, ki nam je bil v bistvu zelo pisan na kožo, imenoval se je
               KROP 13, se pravi, razpis za krepitve raziskovalnih skupin v podjetjih in mi smo se
               prijavili na ta razpis z namenom, da v bistvu ustanovimo, fokusiramo oziroma namensko
               skupino v podjetju, ki se bo ukvarjala z organsko kemijo in postopki izolacije in
               seveda pač cilj tega je bil, da razširimo lahko tako interne kapacitete, povečamo
               neko tržno konkurenčnost in vstopimo tudi na nova področja. Razpis smo dobili,
               zaposlili smo šest novih raziskovalcev, od tega štiri doktorje znanosti. Zraven,
               poleg tega razpisa, kjer je bilo pač sofinanciranje okoli 50 %, smo investirali tudi
               v nove laboratorije, se pravi, smo postavili nov laboratorij za organsko kemijo.
               Zneski pri nas so seveda bolj skromni, mi smo pač v to vložili pol milijona evrov,
               ampak smo se resno lotili tega projekta, vzpostavili zelo fino sodelovanje s
               kemijskim inštitutom za njihovim oddelkom za Enemar analitiko, s centrom odličnosti
               EN-Fist, tako da, malo smo se vključili tudi v povezovanje z inštitucijami tukaj, za
               pridobitev ekspertize za recimo deljenje znanosti. Že od nekdaj sodelujemo dobro tudi
               z Inštitutom Jožef Štefan na tem področju, tako da nam je vse to skupaj zelo
               koristilo, da smo vzpostavili eno tako dobro ekipo, ki sedaj intenzivno dela.</p>
               <p>Kakšni so bili rezultati tega? Se pravi, ena stvar, ki je seveda bila pomembna
               prioriteta tega razpisa je ustvarjanje delovnih mest in tudi mi interno smo bili zelo
               zadovoljni, ker smo v bistvu ohranili bolj ali manj vse te raziskovalce, samo ena se
               je odločila iti na drugo delovno mesto, vsi ostali so pa ostali in od tega dva od
               raziskovalcev sta napredovala sedaj na vodilne pozicije v podjetju. Imeli smo pa
               veliko tudi ostalih zelo finih rezultatov, ki so bili posledica tega, da smo se za
               tak korak odločili, se pravi, imeli smo dve dosti pomembno objavi, eno v Nature
               chemical biology, eno v Microb cell factories, potem imeli smo, v teh dveh letih smo
               prijavili tri patente, ki so povezane z delom raziskovalcev te nove skupine,
               podpisali smo več novih pogodb s tujo industrijo, ki vključuje v bistvu ekspertizo
               kemijske sinteze in izolacije in pa sedajle, konec lanskega leta smo pridobili dosti
               pomemben razpis SME Instrument v temu okviru Horizon 2020 in sicer 1,7 milijonov
               evrov za postavitev pilotnega obrata ravno za tisti projekt sirotka, ki sem ga prej
               omenil, kjer je bil pa  v bistvu eden izmed ključnih izumiteljev ravno eden izmed
               raziskovalcev, ki smo ga zaposlili na tem projektu. Tako da, je bilo veliko
               pozitivnih rezultatov iz tega.</p>
               <p>Sedaj pa, kako dalje. Se pravi, mi pač še naprej intenzivno in vedno več nameravamo
               vlagati v razvoj lastnih tehnologij, lastnih produktov. Čim prej želimo v bistvu
               začeti vzpostavljati tudi močnejša partnerstva za trženje lastnih tehnologij in
               produktov, se pravi, iti v sodelovanja kjer smo mi soudeleženi, ne da smo vedno samo
               kot servis. In pa nekaj kar nam je velika ambicija v podjetju, tudi počasi planiramo
               vstop v klinično testiranje naših učinkovin, se pravi, dejansko, da bi pripeljali
               lahko molekule oziroma potencialna zdravila razvita v slovenskem podjetju dejansko do
               klinične uporabe za zdravljenje pacientov in v končni fazi reševanje življenj. Sedaj
               pa, to je seveda zelo drago. Kako to financirati? Seveda še vedno naprej ostaja
               storitvena dejavnost, tukaj je pa treba omeniti, več kot prodaš servisa, bolj imaš
               zabasan laboratorij s tem, da delaš za tretje stranke in manj delaš zase, tako da to
               je, vedno je plus in minus tukaj. Drugo je seveda prodaja, licenca določenih
               tehnologij, ki so razvite, s tem, da spet je treba tukaj poudariti, prezgodnja
               prodaja bistveno zniža vrednost, ker dokler ti nisi validiran na trgu, dokler nimaš
               ti produktov že nekje ali pa si v kliniki, v pacientih, se prodajaš bistveno pod
               ceno. Sedaj tretja zadeva, ker vidimo veliko priložnost so seveda v sklopu novega
               Horizon 2020, so zelo dobri razpisi za mala in srednja podjetja. Ker pa imamo tukaj
               prave slušatelje in gospo ministrico, bom omenil tudi, da pri nas v Sloveniji smo
               naredili sedaj nek premik v smeri pametne specializacije. ta strategija je pa nas
               izključila. Se pravi, v bistvu vsaj ti prvi razpisi, ki so prišli ven, pravijo da v
               Sloveniji pač ne bomo mogli več sodelovati, kar OK, se ne bomo branili, ampak bi
               želel samo to omeniti.</p>
               <p>Zakaj pa, ne vem, če se bodo videle številke, se pravi, do sedaj so vsi razpisi
               gledali, en kazatelj tudi dodano vrednost na zaposlenega. Se pravi, pomembno je, da
               imaš patente, jih imamo veliko. Pomembno je, da imaš članke, jih imamo veliko,
               doktorje znanosti, profitabilnost, se pravi, ne izgubljamo, ampak dodana vrednost na
               zaposlene je bilo v preteklosti gledano iz statističnega urada, kjer mi vsa leta do
               sedaj presegamo povprečje. Letos v pametni specializaciji je bila pa neka nova
               klasifikacija po gospodarski zbornici kjer pa niti eno leto ne presegamo. Se pravi,
               pač nismo šli gledati detajle, ampak jaz mislim, da so ta, nova klasifikacija po
               gospodarski zbornici je bolj usmerjena v podjetja, ki imajo malo zaposlenih pa veliko
               <stage>/ nerazumljivo/</stage> prometa, se pravi, uvozno-izvozna, prodajna ali kakorkoli. To ni za
               podjetja, ki vlagajo v razvoj. Mi ogromno vlagamo v razvoj in to je problem. Sedaj,
               če pa pogledamo, mi smo ravnokar morali za eno zadevo dati S.BON izpisek oziroma
               potrdilo. Tam, če pogledamo mesto podjetja v dejavnosti, smo v glavnem povsod na
               prvem ali pa drugem mestu, tako da, samo mogoče kot en namig, da se take stvari je
               smiselno malo še pogledati ali so res bile najbolj pametno pripravljene za v bodoče,
               ne za nas, ampak za tudi ostala podjetja, ki v bistvu rabijo veliko vlagati v razvoj
               pa kažejo vse ostale zelo zdrave indikacije, se pravi, so profitabilni, so zdravi,
               zaposlujejo veliko, itn., ampak niso pa prodajniki. Mogoče kot ena hrana za
               razmislek.</p>
               <p>Hvala lepa.</p>
            </sp>
            <sp xml:id="SDT7-OZZEU-slavnostna-2-2016-05-06.sp15">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Sedaj pa nam bo Aleksander Simionov pod mentorstvom gospe katarine Kukovič na marimbi
               zaigral Libertango, Variacije na marimbi, Eric Sammut.</p>
               <p><stage>/ glasbeni točka/</stage>
               Spoštovani zbrani! S to glasbeno točko smo sklenili današnjo slavnostno sejo. Vsem
               sodelujočim, nastopajočim, glasbeni šoli Domžale se najlepše zahvaljujem za
               sodelovanje na tej seji in mislim, da je ta današnja seja ponovno odličen pokazatelj,
               koliko potencialov in talenta ima Republika Slovenija. To nas zagotovo lahko navdaja
               tudi z velikim velikim optimizmom.</p>
               <p>Najlepše bi se zahvalil tudi ekipi sekretariata Odbora za zadeve Evropske unije, ki
               je omogočilo to sejo vsem strokovnim službam Državnega zbora, protokolu, SVRK, ki je
               aktivno pristopil k organizaciji te današnje seje. Vsem, ki pa nas spremljate in vsem
               prisotnim pa želim vse lepo ob dnevu Evrope, en prijeten dan.</p>
               <p>S tem tudi končujem to slavnostno sejo Odbora za zadeve Evropske unije in vas vabim v
               preddverje velike dvorane na odprtje razstave o izbranih projektih iz evropske
               kohezijske politike v Republiki Sloveniji, 2007-2013. Vse sodelujoče, ki pa ste danes
               sodelovali na tej seji pa prosim, če počakate, da bomo naredili eno skupinsko
               fotografijo in se postavite tukaj pred govorniški oder, tako da bomo imeli za
               spomin.</p>
               <p>Še enkrat se vam najlepše zahvaljujem vsem skupaj, potem vas pa vabim v preddverje
               velike dvorane, po fotografiranju vas vabim v preddverje velike dvorane kjer bomo
               otvorili še razstavo, spili kakšno kavo, sok in se morda še kaj posladkali.</p>
               <p>Najlepša hvala in lep dan! <stage type="time">Slavnostna seja se je končala 6. maja 2016 ob 13.30.</stage>
               </p>
            </sp>
         </div>
      </body>
   </text>
</TEI>