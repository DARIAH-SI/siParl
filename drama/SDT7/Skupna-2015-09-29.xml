<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-Skupna-2015-09-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <title>Odbor za notranje zadeve, javno upravo in lokalno samoupravo</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT7-Skupna-2015-09-29.OZZP">723668224A6FEADBC1257ECB00424EF1</idno>
               <idno type="custom" subtype="session" corresp="#SDT7-Skupna-2015-09-29.OZNZJUILS">534E481D1422323BC1257ECB004268CA</idno>
               <idno type="custom" subtype="session" corresp="#SDT7-Skupna-2015-09-29.OZZEU">69B47D87F6E2A796C1257ECB0038682D</idno>
               <idno type="custom" subtype="day" corresp="#SDT7-Skupna-2015-09-29.OZZP">042FC448B04E1D49C1257ED60039BA80</idno>
               <idno type="custom" subtype="day" corresp="#SDT7-Skupna-2015-09-29.OZNZJUILS">F9719C4FD6420632C1257ED60039D681</idno>
               <idno type="custom" subtype="day" corresp="#SDT7-Skupna-2015-09-29.OZZEU">B68763495B4BFF9AC1257ED60039C18C</idno>
               <idno type="URI" corresp="#SDT7-Skupna-2015-09-29.OZZP">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=042FC448B04E1D49C1257ED60039BA80</idno>
               <idno type="URI" corresp="#SDT7-Skupna-2015-09-29.OZNZJUILS">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=F9719C4FD6420632C1257ED60039D681</idno>
               <idno type="URI" corresp="#SDT7-Skupna-2015-09-29.OZZEU">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=B68763495B4BFF9AC1257ED60039C18C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2015-09-29.OZZP" n="31">
               <name>nujna seja</name>
               <date when="2015-09-29"/>
            </setting>
            <setting who="#SDT7-Skupna-2015-09-29.OZNZJUILS" n="23">
               <name>nujna seja</name>
               <date when="2015-09-29"/>
            </setting>
            <setting who="#SDT7-Skupna-2015-09-29.OZZEU" n="20">
               <name>nujna seja</name>
               <date when="2015-09-29"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2015-09-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2015-09-29.OZZP">
                        <orgName key="OZZP">Odbor za zunanjo politiko</orgName>
                     </org>
                     <org xml:id="SDT7-Skupna-2015-09-29.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                     <org xml:id="SDT7-Skupna-2015-09-29.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">31. nujna seja</stage>
            <stage type="title">ODBOR ZA ZADEVE EVROPSKE UNIJE</stage>
            <stage type="session">20. nujna seja</stage>
            <stage type="title">ODBOR ZA NOTRANJE ZADEVE, JAVNO UPRAVNO IN LOKALNO SAMOUPRAVO</stage>
            <stage type="session">23. nujna seja</stage>
            <stage type="date">(29. september 2015)</stage>
            <stage type="chairman">Skupno sejo so vodili: Jožef Horvat, predsednik Odbora za zunanjo politiko, Kamal
            Izdidor Shaker, predsednik Odbora za zadeve Evropske unije, in mag. Lilijana Kozlovič,
            predsednica Odbora za notranje zadeve, javno upravo in lokalno samoupravo.</stage>
            <stage type="time">Seja se je začela ob 16.30.</stage>


            <sp xml:id="SDT7-Skupna-2015-09-29.sp1">

               <speaker>PREDSEDNIK JOŽEF HORVAT:</speaker>

               <p>Spoštovane kolegice, spoštovani kolegi, spoštovani vabljeni na sejo! Začenjam 31.
               nujno sejo Odbora za zunanjo politiko.</p>
               <p>Obveščam vas, da imamo nekaj pooblastil, in sicer: namesto Ksenije Korenjak Kramar je
               na seji prisotna mag. Lilijana Kozlovič, namesto dr. Mateja Tašner Vatovca je
               prisoten dr. Franc Trček, namesto dr. Milana Brgleza je prisotna kolegica Vojka
               Šergan, namesto Simona Zajca kolegica Janja Sluga, namesto Andreja Širclja je
               prisoten dr. Vinko Gorenak, namesto kolega podpredsednica mag. Branislava Rajića je
               prisoten dr. Dragan Matić in namesto mag. Aleksandra Kavčiča je prisoten mag. Dušan
               Verbič.</p>
               <p>Vse prav lepo pozdravljam! Vesel sem, da je danes z nami mag. Vesna Györkös Žnidar,
               ministrica za notranje zadeve, državni sekretar, gospod Boštjan Šefic, in gospa Nina
               Gregori, generalna direktorica Direktorata za upravne in notranje zadeve, migracije
               in naturalizacijo. Prav tako lepo pozdravljam državno sekretarko na Ministrstvu za
               zunanje zadeve, gospo Dragoljubo Benčina, s sodelavci ter ostale predstavnike
               Vlade!</p>
               <p>Besedo dajem mag. Lilijani Kozlovič, predsednici Odbora za notranje zadeve, javno
               upravo in lokalno samoupravo.</p>
            </sp>
            <sp xml:id="SDT7-Skupna-2015-09-29.sp2">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala.</p>
               <p>Spoštovani vsi prisotni, kolegice in kolegi, predstavniki Vlade in vsi ostali
               vabljeni! Začenjam 23. nujno sejo Odbora za notranje zadeve, javno upravo in lokalno
               samoupravo.</p>
               <p>Obveščam vas, da so odsotni naslednji poslanci: Dušan Radić, ki ga s pooblastilom
               nadomešča Vojka Šergan, Jernej Vrtovec, ki ga nadomešča Jožef Horvat, Nada Brinovšek,
               ki jo nadomešča Branko Grims, Tomaž Lisec, ki ga nadomešča Andrej Čuš, mag. Bojana
               Muršič, ki jo nadomešča Matjaž Nemec. Vse prav lepo pozdravljam!</p>
               <p>Besedo dajem predsedniku Odbora za zadeve Evropske unije, gospodu Shakerju.</p>
            </sp>
            <sp xml:id="SDT7-Skupna-2015-09-29.sp3">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Kolegice in kolegi! Začenjam 20. nujno sejo Odbora za zadeve Evropske unije. S kolegi
               smo se dogovorili, da bom današnjo skupno sejo vodil jaz.</p>
               <p>Obveščam vas, da gospoda Luko Mesca na tej seji nadomešča dr. Franc Trček, gospoda
               Tilna Božiča mag. Dušan Verbič, mag. Bojana Krajnca dr. Dragan Matić, Simona Zajca
               gospa Janja Sluga in Andrejo Potočnik gospod Marko Ferluga.</p>
               <p>Obveščam vas tudi, da so na sejo povabljeni poslanci Evropskega parlamenta iz
               Republike Slovenije ter predstavniki Vlade, Državnega sveta, Informacijske pisarne
               Evropskega parlamenta za Slovenijo. Vse prisotne prav lepo pozdravljam! Lepo
               pozdravljam tudi ministrico za notranje zadeve, državni sekretarki, sodelavke in
               sodelavce ministrstev!</p>
               <p>Prehajamo na določitev dnevnega reda seje odborov. S sklicem seje ste prejeli predlog
               dnevnega reda. Ker v poslovniškem roku ni bilo predlogov za njegovo spremembo, je
               določen, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA – AKTUALNO DOGAJANJE V ZVEZI Z BEGUNSKO
                  PROBLEMATIKO V REPUBLIKI SLOVENIJI IN NJENEM SOSEDSTVU.</title>
               </p>
               <p>K tej točki smo povabili ministra za zunanje zadeve Karla Erjavca in ministrico za
               notranje  zadeve mag.
               Vesno Györkös Žnidar. Gradivo k tej točki ste 28. 9. 2015 prejeli kot informacijo o
               aktualnem dogajanju v zvezi z begunsko problematiko.</p>
               <p>Besedo dajem spoštovani ministrici za notranje zadeve mag. Vesni Györkös Žnidar in
               nato še državni sekretarki. Izvolite, gospa ministrica.</p>
            </sp>
            <sp xml:id="SDT7-Skupna-2015-09-29.sp4">

               <speaker>MAG. VESNA GYÖRKÖS ŽNIDAR:</speaker>

               <p>Hvala za besedo.</p>
               <p>Glede na to, da gre za zelo aktualno problematiko, o kateri pravzaprav že kar nekaj
               časa intenzivno razpravljamo, v zadnjem času smo tudi izčrpno pojasnili problematiko
               in mislim, da odgovorili tudi na večino vprašanj, kar se tiče pristojnosti posameznih
               akterjev postopkov statusa. Kar se tiče aktualnih dogodkov, v tem trenutku ni možno
               dodati česarkoli bistvenega, glede na to, da v tem trenutku Slovenija še vedno ostaja
               tranzitna država. Soočeni smo bili z enim valom, večina ljudi je že odšlo v Avstrijo.
               Policija je dosledno registrirala tiste, ki so prišli, izločila je tiste, ki so
               očitno zlorabljali situacijo, torej državljane Kosova iz Albanije in Srbije. Ostali
               so dobili, kot smo že povedali, dovoljenje za zadrževanje in tudi bili nastanjeni v
               nastanitvene centre. Skratka, tudi v prihodnje želimo z izvajanjem postopkov
               zagotoviti vsaj minimalen nadzor, kdo vstopa na naše ozemlje, dejstvo pa je, da so
               naše kapacitete omejene.</p>
               <p>Okoliščine, ki v tem trenutku vplivajo na situacijo in dinamiko na področju
               nedovoljenih migracij v regiji, so predvsem te, da se nadaljuje prihod tujcev iz
               smeri Grčije, Makedonije, Srbije, dnevno tudi do okoli 7.000 tujcev. Meja med Srbijo
               in Madžarsko je močno fizično in tehnično varovana. Tokovi nedovoljenih migracij so
               se usmerili proti Hrvaški, kamor gredo praktično vsi tujci, in hrvaški varnostni
               organi tujce prevažajo proti Madžarski in jih tja tudi napotijo.</p>
               <p>Kar se tiče razmer v Sloveniji, so trenutno obvladljive. Ocenjujemo, da je tudi
               policija ustrezno zavarovala naš del schengenske meje. Tako da razmere glede dotoka
               migrantov se v zadnjih dneh niso bistveno spremenile, ustaljen migracijski tok
               poteka, kot že rečeno, po ustaljeni poti iz Grčije in se pomika proti severu, večina
               vstopi v Evropsko unijo preko Hrvaške in Madžarske. Torej, varnostne razmere v
               Sloveniji se v tem času niso bistveno poslabšale oziroma so v mejah normale, smo pa v
               vsakem primeru pozorni na dogajanje v regiji oziroma na morebitno preusmeritev
               migracijskega toka proti Sloveniji, pri čemer se tudi ustrezno odzivamo z
               zagotavljanjem dodatnih kapacitet, kar je tudi na nedavni tiskovni konferenci bilo
               izčrpno pojasnjeno. Faktor, ki je v tem trenutku zelo aktualen, pa je morebitno
               poslabšanje vremena, ki vpliva na celovito obravnavo te problematike.</p>
               <p>Eden izmed dogodkov, ki je v tem trenutku aktualen in ki je na določeni točki
               nakazoval, da bi lahko odprl določene nove dimenzije migracijske problematike pri
               nas, je dogodek, ko so Madžari pričeli s postavljanjem ograje na notranji meji. Vemo,
               kako se je zadeva potem končala, skratka, končala se je v pozitivni smeri. Mi smo se
               takoj odzvali, že takrat na tisto situacijo, ko še ni bilo povsem jasno, da gre
               pravzaprav za nesporazum, da smo izrazili stališče, da je postavljanje ograj na
               notranjih mejah v nasprotju s Schengenskim zakonikom oziroma pravom Evropske unije,
               ker vemo, da 20. člen Schengenskega zakonika določa, da se notranje meje lahko
               prehajajo na katerikoli točki brez opravljanja mejne kontrole ne glede na
               državljanstvo. Na začetku je bil nekako napol slab signal v tem, da nismo bili
               obveščeni, niti Ministrstvo za zunanje zadeve, ampak Madžari so takoj potem, že nekaj
               dni zatem, pričeli z umikom te ograje. Z notranjim ministrom Madžarske sva se sestala
               po tem dogodku in že na začetku sestanka je bilo izhodišče, da pravzaprav problema
               ni, kar pomeni, da se zavedamo doslednega spoštovanja  schengenskih pravil. Tudi pred tem sestankom
               mi je že madžarski minister poslal opravičilo, tako da je tudi sestanek potekal v
               zelo konstruktivni luči. Ugotovili smo tudi, da gre za izjemen dogodek, ki ne bo
               vplival na naše dobro sodelovanje z Madžarsko, ki je bilo v preteklosti in bo tudi v
               bodoče, torej, ne bo vplival na medsebojne odnose. In smo tudi potrdili, da je
               sodelovanje med obema državam zelo dobro in tako bo tudi ostalo. Dogovorili smo se
               tudi o okrepljenem sodelovanju na več nivojih, tudi na operativnem. Moram pa
               povedati, da je sodelovanje med madžarsko in našo policijo že v preteklosti bilo
               izjemno dobro in tako bo tudi v bodoče, ker vendar v tej situaciji je pretok
               informacij ključnega pomena in nepojmljivo bi bilo, da varnostni organi ne
               sodelujejo, kar smo tudi na tem sestanku skupaj ugotovili. Dogovorili smo se tudi za
               ravnanje v bodoče. Seveda, minister je povedal, da v bodoče ne bo nobenih
               enostranskih ukrepov, da bomo o vseh ukrepih pravočasno in celostno obveščeni.
               Dogovorili smo se o okrepitvi sodelovanja. Z današnjim dnem že poteka dnevna
               izmenjava podatkov med nami in njimi. In dogovorili smo se tudi za okrepitev skupnih
               patrulj, ki so že v preteklosti bile dejavne, zdaj bomo pa ta segment okrepili.
               Govorili smo tudi o sodelovanju naših policistov v preiskovalnih skupinah, ki se
               borijo zoper organizatorje nezakonitega prehajanja meje. Ta sestanek je izjemno
               pomemben tudi z vidika, da je ravnanje Madžarske oziroma stanje na Madžarskem
               pomembno za nas. Tudi na začetku, ko smo pričeli bolj intenzivno razpravo in
               ukrepanje v smislu obvladovanja morebitne preusmeritve migracijskega toka z
               Madžarske. Vemo, da je bil prvi dogodek, ki je bil nekako bolj oprijemljiv v tej
               zgodbi, ravno tista njihova prva postavitev ograje, ki se je kasneje izkazala za
               faktor, ki je vplival na preusmeritev toka. Dejstvo je, da migranti iščejo najkrajše
               in najlažje poti do Evrope in zaradi ukrepov Madžarske na meji s Srbijo je tudi
               prišlo do preusmeritve toka preko Hrvaške, ampak večinoma zopet preko Madžarske do
               Avstrije in Nemčije. Del se je preusmeril preko Slovenije, zato je tudi bistveno, kaj
               Madžarska namerava storiti v bodoče. Torej, če bi Madžarska zaprla mejo za vstop
               migrantov iz Hrvaške, je potem edina pot proti cilju čez Slovenijo. Zato sem tudi
               ministru povedala, da pričakujemo jasne informacije, pravočasne, ažurne informacije,
               da se pravilno umestimo v nastalo situacijo. Dejstvo je, da se na izkušnjah tudi
               Madžarske učimo pri naših dolgoročnih ukrepih z morebitnim soočanjem z večjim valom
               migrantov. Namreč, madžarska izkušnja kaže, da lahko dnevno pride tudi do 10.000
               ljudi. Seveda je pa dejstvo, kar je tudi pripoznano s strani madžarskega kolega in s
               strani avstrijskih in nemških kolegov, da smo nekako kaskadno vpeti v to zgodbo.
               Torej, za nas je predvsem bistveno, če bi Avstrija in Nemčija zaostrili politiko do
               vstopa migrantov, bi to za nas pomenilo nastanek zelo težke situacije. Zato smo se
               tudi prejšnji teden odločili za podaljšanje začasnega nadzora meje z Madžarsko, ukrep
               je bil podaljšan v petek za 20 dni.</p>
               <p>Toliko na kratko. Mogoče bi potem, ko se bo kolegica z Ministrstva za zunanje zadeve
               glede zunanje dimenzije oglasila, bi se še jaz potem navezala. Hvala.</p>
            </sp>
            <sp xml:id="SDT7-Skupna-2015-09-29.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za to kratko predstavitev.</p>
               <p>Besedo dajem državni sekretarki na Ministrstvu za zunanje zadeve Dragoljubi
               Benčina.</p>
            </sp>
            <sp xml:id="SDT7-Skupna-2015-09-29.sp6">

               <speaker>DRAGOLJUBA BENČINA:</speaker>

               <p>Najlepša hvala. Vsem trem predsedujočim in vsem poslankam in poslancem lep
               pozdrav!</p>
               <p>Moram še enkrat opravičiti našega ministra, ki je, kot veste, na 70. zasedanju,
               jubilejnem, Generalne skupščine v New Yorku, kjer ima tudi številna bilateralna in
               druga srečanja, tudi na temo, ki jo danes obravnavamo. Tam poteka več dogodkov, ne
               samo bilateralnih, tudi multilateralnih in migracije so seveda zelo prisotne, sploh
               Sirija, kot ste videli tudi iz poročil.</p>
               <p>Če dovolite, bi na kratko povedala najprej nekaj o zunanjepolitičnem vidiku in potem
               bi predstavila, kakšni so nadaljnji koraki  trenutno v Evropski uniji pri reševanju krize, potem
               pa še kratko o položaju okoli naše države z vidika zunanje politike in kaj vse dela
               naša diplomacija, naša diplomatska predstavništva, naše ministrstvo in skupaj z
               drugimi organi v Sloveniji tudi.</p>
               <p>Kot veste smo mi pozdravili dogovor, ki je bil na zadnjem Evropskem svetu dosežen,
               ker smo se tudi mi in se še naprej zavzemamo za celoviti pristop pri tem težkem
               vprašanju in še naprej zastopamo stališča, da mora uskladiti svoje politike, prevzeti
               nacionalno odgovornost ter sodelovati v mehanizmih na pogladi predlogov komisije. Mi
               še naprej delujemo konstruktivno in solidarno in v tej luči tudi pri obravnavi
               migrantom zagotavljamo polno spoštovanje pravil Schengena in to pričakujemo tudi od
               drugih držav, kar je povedala že ministrica pred menoj. Poudarjamo, da mora
               mednarodna skupnost še bolj okrepiti diplomatska prizadevanja za odpravljanje izvora
               vzrokov migracijske krize pri tem pa tudi za diplomatski angažma za končanje vojn in
               oboroženih spopadov, kot vemo predvsem v Siriji, Libiji, Iraku in tudi v Afganistanu
               vidimo, da se sedaj spet zaostruje, zato je tudi več afganistanskih beguncev.
               Krepitev institucij Evropske unije pri tem pa mora Evropska unija povedati, da ima
               odlašanje iskanja te rešitve slabe posledice, kot vidimo, katastrofalne tako za
               prizadete države kot tudi za prebivalce, celotno regijo. Vidimo koliko je beguncev v
               Turčiji, Libanonu, Jordaniji, Egiptu kot tudi za države Evropske unije.</p>
               <p>Kot enega ključnih elementov zunanje politične pristopa izpostavljamo boj proti
               tihotapcem in ostalim kriminalnim organiziranim skupinam. Kot veste EU NAVFOR MED o
               katerem smo že govorili, tudi tukaj sedaj prehajal prvi del druge faze delovanja in v
               njej bo sodelovala tudi Slovenija, o čemer smo že večkrat govorili z večnamensko
               ladjo Triglav in pripadajočo posadko, istočasno pa še naprej poudarjamo, da je
               potrebno krepiti sodelovanje z državami izbora in državami tranzita.</p>
               <p>Če dovolite bi sedaj kratko predstavila tudi zato, ker bomo prešli nazaj pred odbore
               tako notranje ministrstvo kot tudi mi v naslednjih mesecih in dneh in sicer nadaljnji
               korak EU to kar je javno. Pri reševanju begunske krize so naslednji. Jutri bo v
               Bruslju potekal delovni zajtrk stalnih predstavnikov na temo migracij. 2. oktobra so
               sestanek na ravni višjih uradnikov tako imenovani SOM za pripravo konference o
               vzhodno sredozemski in balkanski migracijski poti. 6. oktobra bo potekalo zasedanje
               Sveta za ekonomske in finančne zadeve EKOFIN, kjer bodo imeli tudi točko migracije
               tudi finančni ministri. 8. in 9. oktobra bo potekalo zasedanje Sveta za pravosodje in
               notranje zadeve, 8. oktobra pa bo ta konferenca, ki sem jo prej omenila balkanska,
               migracijske, se pravi, konferenca vzhodno sredozemski in balkanski migracijski poti
               na visoki ravni, ki se nam zdi zelo pomembna, od katere se veliko pričakuje.
               Pričakuje se udeležbo ministrov za notranje in zunanje zadeve. Vodila pa bosta
               konferenco Mogherini in luksemburško predsedstvo Predvidoma bo ta dogodek v
               Luksemburgu. Naj bi se tam zmenili podpore državam prvega in največjega migracijskega
               vala, se pravi, vsem državam, ki so v prvem valu azila kot je Jordanija, Libanon,
               Turčija, potem pa tudi podpora tranzitnimi državam in državam zahodnega Balkana, kar
               je za nas še posebej pomembno in za kar smo se tudi mi prizadevali. Predvidevamo
               udeležbo, za enkrat, obeh ministrov. Predviden je tudi sprejem skupne deklaracije.
               12. oktobra bo potekalo zasedanje Sveta za zunanje zadeve FAC ali FAH, kakor že
               hočete, predvidoma je obravnava zunanjepolitičnih vidikov migracij v kontekstu
               izvajanja skupne zunanje in varnostne politike. 13. oktobra pa zasedanje sveta za
               splošne zadeve, na katerem bo tudi razprava o pripravah na oktobrsko zasedanje
               Evropska sveta. Oktobrsko zasedanje Evropskega sveta pa bo  15. in 16. oktobra in bo prepuščeno migracijam.
               Odzivu na okrepljen pritok migrantov Evropsko unijo, itd., poglobljena razprava o
               celostnem pristopu migracij in uresničevanje predvsem sklepov priprav na vrh EU
               Afrika na temo migracij, ki bo pa, potem 11., 12. novembra na Malti. Ta ad hoc vrh, o
               čemer smo tudi že govorili med EU in Afriko na temo migracij v La Valeti in
               predvidoma naj bi se tega dogodka udeležil predsednik Vlade dr. Cerar.</p>
               <p>Kot sem že prej povedala potekajo številni pogovori in dogodki v New Yorku ob robu
               70. zasedanja generalne skupščine. Hkrati pa nekatere države predlagajo ponovno, to
               je bila že tema večkrat, da se pregleda celotna pravna ureditev glede beguncev in
               migracij. Belgija je dala pobudo, da je treba revizijo narediti ženevske konvencije o
               statusu beguncev, ki je že zelo dolgo, od kar smo jo sprejeli, 1951. Takih pobud bo
               še nekaj, zato da bi se ta problematika uredila skladno s tem, kar se sedaj dogaja,
               ker tega nihče ni mogel predvideti.</p>
               <p>Glede Madžarske, bi dodala, če dovolite, temu kar je že rekla ministrica pred menoj,
               da nas je tudi zunanje ministrstvo presenetilo, to kar se je tam dogajalo, ker z
               Madžarsko imamo zelo dobre kontakte na vseh ravneh, kot veste je bil tudi predsednik
               države na obisku in je bilo tudi takrat dogovorjeno, da se bomo medsebojno obveščali.
               Mi smo takoj reagirali, kot diplomacija, tega sicer nismo dali v javnost in jaz
               mislim, da je tudi bolje tako, smo pa tako poklicali tako tukaj veleposlanico kot
               naše veleposlanica v Budimpešti je stopila v kontakt z vsemi pristojnimi ministrstvi.
               Odzvali so se tudi sosedje zelo hitro in kot ste videli so reagirali ustrezno, tako
               da nadaljnji koraki, da bi to, potem v Evropski komisiji naprej sprožili zadeve. Smo
               se pa pripravljali. Hočem povedati, da nismo se takoj pripravili tudi to, da
               ugotovimo kaj to pomeni z vidika s pravno analizo. Prvič sta se sedaj dve državi
               Schengena srečali. Prej so razne druge kombinacije bile, od Grčije, Srbije in da ne
               naštevam sedaj. Notranja meja EU, ni več zunanjih mej.</p>
               <p>Da ne bi bila predolga. Rekla bi, da smo s skupnimi močmi in da smo res delovali
               usklajeno na vseh ravneh in da je to, kar se je na koncu zgodilo tudi srečanje dveh
               notranjih ministrov. Naš minister je govoril z zunanjim ministrom na Madžarskem in
               vse ostale mehanizme smo uporabili, tako da smo zadevo rešili. Mislim, da je to lahko
               eden dober primer za v naprej, ker se bo ta zadeva nekaj časa dogajala, ne samo na
               tej meji tudi še na nekateri drugi.</p>
               <p>Potem smo imeli vmes ta srbsko-hrvaški spor, kar je tudi to predmet današnje točke
               dnevnega reda. Jaz ne bi tukaj podrobno predstavljala kaj je bilo narejeno, ampak
               tudi tukaj smo medresorsko usklajeno delovali. Mi smo imeli nekaj prošenj s strani
               našega gospodarstva, saj nista bili samo Srbija in Hrvaška prizadeti, ampak so bili
               tudi naši gospodarstveniki posebej tisti, ki uporabljajo to avtocesto ali cestno
               povezavo. Vendarle danes sem prebrala, da velike škode ni bilo, ker so se naši
               gospodarstveniki hitro znašli in uporabljali druge poti. Če bi ta zapore dlje časa
               trajala bi prav gotovo bila škoda velika. Gospodarska zbornica Srbije je rekla, da bo
               naredila neko analizo. Mi imamo tudi pogovore z ministri in gospodarskimi zbornicami
               Hrvaške in Srbije in še s kom kakšne so njihove ocene.  Tudi za, tudi to je eden bi rekla ena od šol,
               kaj se lahko vse zgodi in kako je hitro treba ukrepati oziroma ravnati zato, da ne
               nastane še večja škoda in seveda tukaj je tudi naša naloga, kot zunanjega ministrstva
               in gospodarske diplomacije ni ravno majhna. O konferenci o migracijah na zahodnem
               Balkanu sem že rekla. Nam se zdi to zelo pomembno, zato ker smo tudi mi to
               zagovarjali, tako da ne bi zdaj več, če bodo pa kakšna vprašanja, pa lahko tudi še
               v.d. generalnega direktorja, ki je z menoj, David Brozina odgovori.</p>
               <p>Za zaključek bi še to povedala, da mi zelo pozorno spremljamo, celotna naša mreža in
               vsi skupaj smo v nenehnem kontaktu z relevantnimi akterji v tujini, s partnerji v
               Evropski uniji in drugje. Naša veleposlaništva prejemajo ustrezna navodila sproti.
               Tudi se sproti odzivajo, pozorno spremljajo in poročajo o vseh aspektih te krize, ker
               seveda tudi za naprej, to, kar je rekla ministrica, veliko je vprašanj, na katere ne
               moremo odgovoriti in zato potrebujemo tudi ustrezne informacije, tudi iz Bruslja in
               še širše, seveda potrebujemo te informacije za ustrezno ravnanje in odzivanje na te
               spreminjajoče razmere in dogajanja, ki jih nihče od nas ne more predvideti. Tudi naš
               minister je v stalnem stiku s svojimi kolegi. Naša stališča predstavljamo, ne samo z
               zunanjega ministrstva, cele države pač glede begunske krize, sogovornikom na vseh
               ravneh, tudi naši diplomati in zaenkrat moramo reči, da smo zadovoljni s tem, kakšne
               odzive smo dobili iz tujine, precej pozitivne, ni pa po mojem še čas za neko veliko
               zadovoljstvo, ker moramo pač še naprej delovati tako, da nas ne bi kaj presenetilo in
               da pač tam, kjer lahko storimo kaj z našega vidika in s tem, kar znamo bomo še naprej
               delovali. Hvala lepa. Seveda pa to, kar sem rekla, bomo ta mesec, prihodnji mesec,
               predvsem oktober in november večkrat prišli še sem, ker bo toliko teh dogodkov, sveti
               in Evropski svet in druge formacije, tudi te konference, tako da boste sproti
               obveščeni.</p>
               <p>Je pa mogoče danes tudi priložnost za kakšne predloge in ideje, ker se izhodišča še
               pišejo in pišejo so opomniki za nastope naših predstavnikov, tudi najvišjih, tako da
               mislim, da je tudi s tega vidika današnji, ne bom rekla jumbo, ampak v Bruslju rečejo
               jumbo sestanek, dobrodošel. Hvala lepa.</p>
            </sp>
            <sp xml:id="SDT7-Skupna-2015-09-29.sp7">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Gospa ministrica, bi želel dopolniti. Izvolite.</p>
            </sp>
            <sp xml:id="SDT7-Skupna-2015-09-29.sp8">

               <speaker>MAG. VESNA GYÖRKÖS ŽNIDAR:</speaker>

               <p>Hvala. Glede na to, da smo odprli evropsko dimenzijo, se želim tudi sam v tem
               kontekstu navezati.</p>
               <p>Tudi z madžarskim kolegom sva se strinjal, da problema sami ne bomo rešili in da je
               treba iskati rešitev na evropski ravni, torej Evropa mora najti celostno in trajno
               rešitev, ki bo delovala dolgoročno, skratka odzvati se je treba operativno. Govorila
               sva tudi o konceptu, ki se zadnje čase vedno bolj pojavlja tudi v evropskem diskurzu
               in sicer <q>"hotspots"</q>, načelno sem že govorila tudi na prejšnjem odboru. Minister je
               podal tudi svoje videnje tega koncepta. Glede na to, da smo že na svetu za
               pravosodje, notranje zadeve izpostavljali tudi naša stališča, glede potrebe, da je
               treba migracijski tok zajeziti tudi na nevralgičnih točkah, na južni meji Evropske
               unije in glede na dejstvo, da dobiva to vprašanje oziroma ta delna rešitev, ker to
               dejansko ni celovita rešitev problema je pa korak naprej, dobiva vedno bolj konkretno
               pojavno obliko tudi v operativni dimenziji salzburškega foruma, ki se tudi zelo
               intenzivno ukvarja z vprašanjem obvladovanja bistveno povečanega števila ilegalnih
               migrantov, katerih cilj seveda je, kot vemo, da pridejo v Nemčijo in da tam zaprosijo
               za mednarodno zaščito. Ključni problem v tem trenutku je, da dejansko pri potovanju
               ilegalnih migrantov več držav na njihovi poti izvaja enake aktivnosti in s tem seveda
               trošijo tudi kadrovske finančne resurse. Tako na primer naša policija registrira pri
               nas migrante, ki vstopijo v Slovenijo in potem čez čas odidejo v Avstrijo in nato
               ponovno Avstrija 
               izvaja registracijo in vse ostale postopke in pa vse to se potem nekako ponavlja,
               dokler ne pridejo do ciljne države. Zato je tudi smotrno razmišljati v smeri bolj
               konstruktivnih predlogov v tem trenutku in sicer, da se dejansko registracija
               ilegalnih migrantov še dosledno prične na prvi stopi točki v Evropsko unijo in sicer
               v Grčiji, torej da bi se tam, kot sem že zadnjič na kratko pojasnila, da bi se že tam
               izpeljali identifikacijski postopki v katerih bi se ugotovil osnovni status, torej
               kdo so tiste osebe, ki očitno potrebujemo mednarodno zaščito in kdo so pa tiste
               osebe, ki jih je treba vrniti nazaj v <stage>/ nerazumljivo/</stage> državo, seveda če je to mogoče.
               In dejansko v izogib vsem podvajanjem aktivnostih, bi bilo potrebno osebe, ki se
               identificirajo kot tiste, ki očitno potrebujejo mednarodno zaščito, potem tudi
               prerazporediti po državah članicah Evropske unije. Ker namreč očitno je v tem
               trenutku, da je v Grčiji prišlo vendarle do razpada integriranega sistema opravljanja
               meje, da ne more obvladovati takšnega navala ilegalnih migrantov in je v tem trenutku
               tudi eden izmed pomembnih vidikov, da bi bilo pri teh postopkih pomembno, da se
               strani pristojnih evropskih agencij, Evropske komisije in tudi držav članic njim
               zagotovi pomoč tako v finančnem, kadrovskem in tehničnem smislu, da lažje obvladujejo
               situacijo in temu primerno tudi mislim, da je potrebno prilagoditi morda tudi
               razpravo v Državnem zboru, glede na to, da pri nas je pa to vseeno v tisti fokus v
               izvršilni veji, ki vsekakor v vsakem primeru ostaja. Hkrati pa tudi mislim, da je
               zelo pomembno okrepiti potencial, ki ga za doseganje omenjene rešitve med drugim, ki
               predstavlja resen korak k reševanju migracijske problematike, da se okrepi
               zunanjepolitična dimenzija, ker namreč v tem trenutku bolj kot kadarkoli je pomembno,
               da tako notranja kot zunanja dimenzija stopita skupaj. Zunanja je v domeni
               Ministrstva za zunanje zadeve s katerim izjemno dobro sodelujemo, ker le na ta način
               bomo lahko prišli do skupne evropske rešitve, ki bo odražala ne le humanitarnost,
               solidarnost med državami, ampak predvsem tudi učinkovitost evropskega pravnega reda,
               vključno z adaptacijo dejstva, da se Evropa pravzaprav spopada z eno najbolj
               množičnih migracij v novejši zgodovini. </p>
               <p>Prav tako glede na situacijo v Sloveniji pa je potrebno tudi razmišljati, da v
               kolikor bo to bodoča perspektiva prinesla potrebo po dolgotrajni aktivnosti in
               nujnosti obvladovanja velikega števila oseb, kar je pa povezano s celovito oskrbo in
               hkratnim reševanjem njihovega bivanja, torej bivanja teh oseb ter iskanja rešitev za
               njihovo nadaljnjo usodo, je pa morda tudi potrebno razmišljati že o vzpostavitvi
               celovitega sistema kriznega upravljanja, torej da razmišljamo o sistemu, ki bo
               prevzel dejansko opravljanje s temi osebami, torej da gre za strukturo, ki presega
               medresorsko usklajevanje, ki je v tem trenutku še zmeraj zelo dobro poteka, ampak
               glede na perspektivo, če bo ta, ker vemo, da migracijski tok ni pričakoval, da bo
               pojenjal, da vendarle tudi celostno razmišljamo o rešitvi, ki bo optimalna.</p>
            </sp>
            <sp xml:id="SDT7-Skupna-2015-09-29.sp9">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi za ta dodatna pojasnila.</p>
               <p>Preden odprem razpravo poslank in poslancev, pa vas obveščam, da bo gospoda Marka
               Pogačnika na tej seji nadomeščala gospa Anja Bah Žibert na seji Odbora za zadeve
               Evropske unije.</p>
               <p>Sedaj pa odpiram razpravo. K besedi se je prijavil gospod Matjaž Nemec. Izvolite.</p>
            </sp>
            <sp xml:id="SDT7-Skupna-2015-09-29.sp10">

               <speaker>MATJAŽ NEMEC (PS SD):</speaker>

               <p>Hvala predsedujoči. Lep pozdrav vsem! Spoštovani predstavniki ministrstva!</p>
               <p>Smo pred velikim izzivom, tako kot je že kar nekaj tednov vsem znano. Prejle je gospa
               sekretarka Dragoljuba Benčina omenila, da se pripravljajo zapisniki za bodoče seje,
               ki bodo potekale na večih nivojih, tako v Bruslju kot drugod. Ja, Slovenija tukaj je
               pomemben protagonist, moramo se tukaj izpostaviti in mora biti slišana naša beseda,
               ker ne glede na to, da bomo v bližnji prihodnosti, če še nismo bili do sedaj
               najverjetneje v večjem obsegu vstopna država, najverjetneje ciljna ne, vsaj dokler se
               ne bo nasičil ta pretok ljudi in zato je prav, da povemo, in da smo slišani. Namreč v
               preteklih dneh, najverjetneje ste spremljali, so na področju, na geografskem področju
               Združenih držav Amerike potekali intenzivni pogovori o reševanju te krize. Celo sam
               sveti oče se je vključil v te razprave, iskal dialog. Včeraj sta se po nekaterih
               besedah ali pa nekaterih prepričanjih dva  najpomembnejša politika, Obama in Putin, srečala in pogovarjala na to
               temo. Zakaj to govorim? Zato, ker na prihodnjih razpravah, ko bodo potekale in če
               izhajam iz stališča, da Slovenija tukaj je in mora biti protagonist, moramo pri tem
               predvsem opozarjati nenehno tako kot smo, in še bolj agresivno, na sam izvor tega.
               Kakor spremljamo geopolitiko videvamo, da se zelo zanimive koalicije tvorijo.
               Govorimo o Rusiji, Afganistanu oziroma se opravičujem Iranu, Kitajski na eni strani.
               Na drugi strani evroatlantske države. In vsak zagovarja neko svoje stališče, vse se
               okoli Asada vrti ali je to alternativa ISIL oziroma ISIS ali ne. Dejansko tisto, kar
               jaz ciljam je to, da imamo Evropejci neko jasno stališče, da se končno le opredelimo,
               ne da Francozi govorijo eno, Angleži drugo. Ampak če le kaj, kar moramo narediti,
               glede na to, da se nam vse dogaja pred vrati EU ali pa evropskega kontinenta, zato
               moramo biti glasni in se na nek način postaviti na jasna stališča. In to je tisto,
               kar Slovenija lahko naredi, predvsem da poziva evropske voditelje, da zavzamejo neko
               enotno stališče, kar se tiče zunanje politike, naj si bo geopolitično, globalno ali
               pa regionalno tudi v odnosu varnih državi in predvsem v tistih državah, ki kličejo na
               pomoč EU že vrsto let in niso bile nikdar uslišane. Govorimo na primer o Turčiji in
               vseh državah, ki so že sprejele več kot milijon prebivalcev. O tem je veliko govora v
               zadnjih tednih, kako bo EU pristopila tudi finančno na pomoč tem ljudem. Ko govorimo
               pa striktno regionalno in lokalno, gospa sekretarka je že omenila nevšečnosti, ki so
               se dogajale na poti po tej balkanski poti, moje vprašanje je pa naslednje. V kolikor
               bi prišlo do komplikacij ob morebitnih zaprtih mejah in tukaj mislim, da je prav, da
               smo vsi obsodili postavljanje novih mej znotraj EU. Kaj če se bo ta tok južneje
               premaknil, govorim o pretoku med Srbijo, Bosno, Dalmacijo proti osrednji Sloveniji?
               Danes sem prebral v Primorskih novicah, da Italija je že izključila možnost, da bi
               zapirala meje oziroma poostrila nadzor na slovensko-italijanski meji. Ampak sam sem
               bil priča, in tudi veliko Primorcev je slišalo na radio RAI in tudi na televiziji, da
               se je veliko govorilo tudi o Italiji o tem, da razmišljajo o vzpostavitvi kontrole
               ponovno na meje. Prvo vprašanje je to, ali imate kaj informacij v zvezi s tem. Drugo
               vprašanje pa je, bom čisto kratke, kaj v primeru, če se bo tok spremenil oziroma do
               bo potekal južneje od dosedanje, se pravi, da ne bo mimo Hrvaške v Avstrijo oziroma
               preko Slovenije, da bo vse skupaj potekalo južneje, zavedajoč se, da smo na odprti
               seji. Hvala lepa.</p>
            </sp>
            <sp xml:id="SDT7-Skupna-2015-09-29.sp11">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Besedo ima dr. Vinko Gorenak.</p>
            </sp>
            <sp xml:id="SDT7-Skupna-2015-09-29.sp12">

               <speaker>DR. VINKO GORENAK (PS SDS):</speaker>

               <p>Hvala lepa. Glede na to, da nas je veliko bom pač krajši, ker se mi zdi, da je tudi
               to potrebno.</p>
               <p>Najprej eno zadovoljstvo zaradi povečanih aktivnosti notranje ministrice. Vse je za
               nekaj dobro, mogoče je tudi interpelacija.</p>
               <p>Vi ste govorili o tem, da slovenska policija sedaj zadrži določene državljane. In če
               sem vas prav razumel ste omenili Kosovo. Verjetno to iz razloga, mislim da ste to
               omenili, to je verjetno iz razloga, ker pač tam ni razlogov za kakšno mednarodno
               zaščito. Take države so tudi Afganistan, Pakistan… <stage>/ oglašanje iz klopi/</stage> Dobro, boste
               povedali kaj je z njimi bilo. Jaz se zavedam tega, da najverjetneje jih ne morate
               vračati, ker jih pač Hrvaška preprosto ne sprejme. Potem ste govorili o tem, da je
               policija zavarovala mejo. Če ste mislili na tisto, kar je bilo o.k., ampak jaz še
               vedno pogrešam tisto, kar terja nekako od Vlade že 14 dni ali več, poglejte,
               sprašujem ali se kaj dela na azilni zakonodaji. Namreč, sedaj je že Nemčija azilno
               zakonodajo bo ta teden zaostrila, kot vidim, in bi lahko s 1. novembrom ta nova
               nemška azilna zakonodaja stopila v veljavo. Ali se kaj dogaja pri nas? Se kaj dogaja
               z ostalimi stvarmi? Kakšne aktivnosti, kakšni načrti okoli vojske, kar sprašujem že
               dolgo časa? Kako je z rezervo, kako je s tujimi policisti? Skratka, ali se pripravlja
               kakšen paket ukrepov za neko poostreno varovanje meje s Hrvaško v primeru, da
               Nemčija, Avstrija meje zaprejo. Poglejte, najnovejši podatki, vsaj berem medije,
               pravijo, da imajo Nemci že veliko težav. Namreč, v teh azilnih centrih ali kakorkoli
               jih Nemci imenujejo, prihaja do masovnih pretepov,  200, 300 ljudi se stepe. Vse skupaj poteka na osnovi
               nacionalne pripadnosti, se ločijo, Afganistanci, Sirci, itd., in potem še po skupinah
               vere njihove, kakršnekoli. Ugotavljajo, da so zelo aktivni Džihadisti, da so zelo na
               udaru Kristijani tako rekoč. Da v vseh teh azilnih centrih na silo uvajajo vsaj
               nasilni del te populacije čista klasična islamska pravila, kar pomeni, da se bo tudi
               Nemčija srečala s hudo realnostjo. Vendarle se sedaj v tem trenutku v glavah vseh te
               ljudi zveni tista znamenita izjava nemške kanclerka, ki je bila bolj kot ne
               razumljena kot vabilo, oni imajo občutek, da so v Nemčiji dobrodošli, da jih tam, ne
               vem kaj časa, najverjetneje Nemce čaka soočanje z realnostjo, ki se bo zgodila.
               Pričakovati je, da bo tudi Nemčija nekega dne tako ali drugače zaustavila te zgodbe
               in ustavila ta val in posledično verjetno Avstrija. Jaz že petič, desetič sprašujem
               po aktivnostih in pripravah Slovenije na stanje, ko bo na mejah 10, 15, 20 tisoč?
               Neki podatki kažejo na to, da bi se lahko vse skupaj preusmerilo na Albanijo, Črno
               goro in toplejših koridorjih ob Jadranski obali proti severu, to pa pomeni, da bomo
               imeli v Ilirski Bistrici ali tam v okolici eden velik varnostni problem. Ta druga
               varianta se meni zdi malo manj verjetna, ker ne vem kako bi to lepo šlo čez Albanijo
               in Črno goro, ker ni niti komunikacijskih povezav takih ali mi še celo malo sreče do
               tega, da to ni taka realnost. Osnovno vprašanje je ministrici, ali se kaj vrača ljudi
               ali se ne vrača, vsaj tistih, ki prihajajo iz varnih območjih? Bom razumel, če boste
               rekla, ne, ker vem, da jih ne bodo nazaj vzeli vsaj Hrvatje ne. Ali in kako se država
               pripravlja na dan X, ko bo meja z Avstrijo zaprta, ko bomo imeli na južni meji lahko
               veliko število ljudi?</p>
            </sp>
            <sp xml:id="SDT7-Skupna-2015-09-29.sp13">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam. Razprava je odprta. Želi še kdo razpravljati? Dr. Trček,
               izvolite.</p>
            </sp>
            <sp xml:id="SDT7-Skupna-2015-09-29.sp14">

               <speaker>DR. FRANC TRČEK (PS ZL):</speaker>

               <p>Hvala za besedo. Hvala za izčrpna kratka poročila z obeh resornih ministrstev. Seveda
               vsak od nas marsikaj bere, ampak jaz bi se bolj fokusiral na Slovenije, navsezadnje
               smo poslanke in poslanci DZ RS.</p>
               <p>Ne bi situacije podcenjeval. Ko to poslušam sem se spomnil moje debate z danskim
               pomorščakom, ki me je učil kako predvidiš nevihto, ki pride, zlasti, ko se potemni in
               je pač črnih lukenj, potem bo kmalu huda ura. Sedaj smo v relativno kompliciranem
               položaju. V dveh državah imamo volitve, ki to zelo izkoriščajo, verjetno te besedne
               pink-pong igre Srbija in Hrvaška so lep primer tega. Drugi primer tega so, da v
               Avstriji župani dobesedno tajijo koliko beguncev so sprejeli, ker se bojijo v tej
               konstelaciji predvolilnih sil. Imamo neko zgodbo z Madžarsko, ki je kakršna je, imamo
               pa nekako sploh razen gospod Nemec je malo omenjal Italijo, ki se desetletja rešuje
               in ukvarja s to problematiko. Moja prvo vprašanje bi bilo kako je z italijanskimi
               kolegi tudi v vidu prenosa skritih znanj. Tam se je to začelo dogajati letos. Italiji
               se to dogaja že kar nekaj let in morajo ukrepati.</p>
               <p>Ne bi podcenjeval tudi neke srednje ročnosti te problematike in kontra efektov, ki se
               lahko pojavijo, nisem levičarsko navzven za razliko od številnih.  Zelo lepo je to opisal nekaj časa
               tudi moj študijski kolega dr. Tone Kregar, redni kolonist večera, ko pravi neki
               strah, strah je, o varnosti smo ogromno govorili zadnji mesec, ampak strah je tudi
               sestra, brat, siamski dvojček, dvojčica malih vretenčarskih možganov, kako tudi
               nekako to predvidevamo.</p>
               <p>Dali smo neke obljube, če slovenski ambasador v UK izjavi, da bo Slovenija sprejela,
               da je sposobna procesirati 5 tisoč ljudi je to dejstvo, ki se vzame kot tako. Malo je
               ministrica za notranje zadeve omenjala iz pogovora z madžarskim kolegom vprašanje
               sodelovanja pri sledenju kriminalnih služb, ki se na to prilepijo. Zanima me kako je
               s koordinacijo na celotni balkanski poti glede tovrstne problematike? Lahko bi na
               dolgo in široko o vzrokih, razlogih, gor in dol, pa ne bom.</p>
               <p>Gospa Benčina je nekako razmislek nekaterih družb, držav o revizijah mednarodnih
               pravnih podlag v zvezi z begunsko problematiko, o tem je pri nas pisal, povedal in
               govoril, mag. Krivic tudi v dobrem intervjuju v prilogi Dnevnika, k temu se bom malo
               vrnil. Tukaj me tudi zanima odnos Slovenije do tega? Mi imamo neko vlado, koalicijo z
               ogromno pravniki na kvadratni meter, če se tako izrazim, kakšna bo proaktivnost
               Slovenije glede tega? Da ne bom samo rekli, Slovenija pozdravlja to in to, ali pa se
               bo Slovenija v to bolj aktivno vključevala? Če bi bil jaz na vaših pozicijah bi tudi
               govori, pričakujem od drugi držav, polno spoštovanje Schengena, v praksi vidimo, kar
               se me že večkrat omenil, da Schengen ne deluje, ali je <stage>/ nerazumljivo/</stage> prepusten, ko
               do neke krize ali množičnosti vala begunce pride, ker ga tudi v času in prostoru ni
               mogoče sprovajati, zato me zanimajo plani B. Ne bom tako direktno, ker tudi prihajam
               iz drugega resorja kot dr. Gorenak, ampak dejansko diplomacija dela in odela svoje,
               sedaj je 70-letnica večina pomembnih akterjev gravitira proti <stage>/ nerazumljivo/</stage> in je
               zaradi tega tudi malo časovni zamik, tam se marsikaj bilateralnega dogaja. Kakšne
               informacije za javnost, kar bilateralno počne tam gospod Erjavec, če ni skrivnost?
               Resorni ministri nekako sodelujete, dajete pomirjajoče izjave. Tukaj moramo tudi
               opozicijo pohvaliti, mislim da se bo tudi gospod Gorenak strinjal in izjave gospoda
               Cerarja v Bruslju in sprememba neke komunikacijske politike resornih ministrstev je
               opazna. Kaj nas ta zgodba zadnjih mesecev, dveh uči, da je seveda pogosto nekako ta
               Schengen na resni preizkušnji in da ne bo deloval. Kot je rekel gospod Nemec, enotni
               evropski pravni red, ki ga vidimo, da ga trenutno ni ali pa Evropa se mora poenoti
               kot ste omenjal. Vidimo zelo jasno določene države zelo jasno izjavljajo, to v bistvu
               ni naš problem. Kakšne taktike in strategije bomo tukaj ubirali? Že večkrat sem
               omenjal meni ljubo besede tangencialnih koalicij, s kom se tukaj povezujemo, kako
               delujemo? Tukaj bi se ustavil in bi zaključil s tem, kar mag. Krivic tam zapiše
               nekako, ko vidimo, da neki pravni red ne funkcionira, ampak tega pravnega reda ni.
               Lahko mi rečemo  a ha,
               saj to je zapisano, pa je tako, ampak vidimo, da v praksi to nekako ne funkcionira.
               Zadnje vprašanje pa seveda je, kakšno je stanje – sedaj to je bolj zastavljeno
               mednarodno – kakšno je stanje na domačem terenu. Ali smo se iz nekih teh napak prvega
               vala kaj naučili? Kakšno informacijo verjetno gospoda Šefic to najbolj obvlada, odnos
               do nekih lokalnih skupnosti. Navsezadnje veste, tudi neka ta kombinacija
               nezadovoljstvo policije, slabo plačana policija, slabo plačana vojska z logistiko, ki
               šepa, je bližnjica do zlate zore, če se zelo direktno izrazim in tega ne glede na
               leto, desno ali centrično sučnost si verjetno v Sloveniji ne želimo.</p>
               <p>Hvala za besedo.</p>
            </sp>
            <sp xml:id="SDT7-Skupna-2015-09-29.sp15">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>Besedo ima gospa Anja Bah Žibert. Izvolite.</p>
            </sp>
            <sp xml:id="SDT7-Skupna-2015-09-29.sp16">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo, predsedujoči in predsedujoča!</p>
               <p>Mene tudi nekatere zadeve nekoliko bolj zanimajo oziroma na nek način tudi skrbijo.
               Če sem jaz prav razumela ministrico, pa me bo popravila, če nisem, je ta proaktivnost
               nekako v povezavi s sosednjo madžarsko začela teči šele po postavitvi ograj. Ja. prej
               teh večjih aktivnosti ni bilo, vaših srečanj z ministrom za notranje zadeve ni bilo,
               tudi nekaterih pogovorov ni bilo. Veste, mene to skrbi, ker če bi bilo to že v samem
               začetku, potem verjetno tudi ne bi bilo tistega zapleta, ko ste z avtobusi vozili
               begunce iz Postojne tja, pa spet malo nazaj pa spet tja. Skratka, še dobro, da smo
               takrat na začetku dejansko s to številko nizko operirali, in da se ni dogajalo v
               državi še kaj hujšega. Nenazadnje bi tudi od Slovenije pričakovala oziroma od zunanje
               ministrice konkretno, glede na to, da je Slovenija na nek način... Notranje, se
               opravičujem, notranje ministrice in tudi zunanjega ministra, da ne bo pomote, glede
               na to, da je tranzit trenutno v Sloveniji poteka skozi Madžarsko in Hrvaško, tudi več
               aktivnosti nekako z vašimi kolegi iz omenjenih držav. Nenazadnje bi morda skupaj
               prišli tudi do kakšne boljše rešitve. Dejansko me zanima kako smo na te stvari
               pripravljeni. In še nekaj, tukaj piše, informacija o aktualnem dogajanju v zvezi z
               begunsko problematiko Republike Slovenije in njenim sosedstvom. Jaz bi tudi želela
               kaj več informacij kaj se dogaja v Avstriji in pa v Nemčiji. Nenazadnje bo tudi
               stanje v Sloveniji odvisno od tega kaj se bo dogajalo v teh dveh državah. Tega v tem
               kratkem dokumentu, ki smo ga dobili tik pred sejo na mizi, praktično ni zaznati. Tudi
               zato, ker krožijo že po spletu različne informacije, da begunci v Avstriji že
               gladovno stavkajo, ker želijo določena sredstva, ki jih ne dobijo. Zdi se mi, da
               imamo tukaj premalo informacij, ki so ključne tudi za Slovenijo, sploh zato, ker pač
               novi vali prihajajo. In jaz res pozivam ministrico, da nekako okrepi to sodelovanje z
               obema državama, in da se to v prihodnje dogaja, da to počnemo takrat, ko se
               postavljajo neke ograje in ko je preplah v državi že velik in ljudje v bistvu potem
               po nepotrebnem zaskrbljeni, glede na to, da potem en telefonski klic očitno lahko
               reši vse. Torej samo pomeni, da so takšni telefonski klici mnogo prepozni.</p>
               <p>Hvala.</p>
            </sp>
            <sp xml:id="SDT7-Skupna-2015-09-29.sp17">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Besedo ima gospa Janja Sluga.</p>
            </sp>
            <sp xml:id="SDT7-Skupna-2015-09-29.sp18">

               <speaker>JANJA SLUGA (PS SMC):</speaker>

               <p>Hvala lepa za besedo.</p>
               <p>Jaz bi rekla, da je nekako neka naša skupna ugotovitev, da bi morala biti neka skupna
               evropska politika, nek skupni odnos držav članic do te problematike, malo bolj močan,
               malo bolj usklajen. Kolikor sem jaz obveščena, je v bistvu slovenska stran na to
               postavitev žičnate ograje 
               nemudoma odreagirala. Zgodil se je telefonski pogovor obeh zunanjih ministrov, potem
               je bilo pismo ministrice za notranje zadeve madžarskemu kolegu in tudi klic na
               veleposlaništvo. Tako da mislim, da reakcija je bila ustrezna, kolikor sem sedaj tudi
               dodatno obveščena, komunikacija poteka in gre v pozitivni smeri, tako da to zelo
               pozdravljam. Imam pa nekaj vprašanj, ki bi jih želela zastaviti. In sicer, Rdeči križ
               Slovenije naj bi svojo mednarodno federacijo v Ženevi že zaprosil za 300.000 evrov s
               katerimi nameravajo kupiti opremo za prihajajočo zimo. Pa me zanima, kateri dodatni
               ukrepi so bili sprejeti za reševanje begunske problematike v luči prihajajoče zime,
               torej poslabšanja nekih vremenskih razmer, kjer vemo, da neke nastanitvene
               kapacitete, ki jih lahko v tem trenutku porabljamo mogoče v teh razmerah ne bodo več
               primerne.</p>
               <p>Vprašala bi, s strani Vlade in pa tudi humanitarnih organizacij je bilo v prvem
               večjem dotoku oseb iz Hrvaške izpostavljeno pomanjkanje komunikacije s predstavniki
               Vlade Republike Hrvaške. Pa me zanima na tem mestu, ali se je odzivnost hrvaške vlade
               po teh opozorili kakorkoli izboljšala? Ali so se vzpostavili neki redni kanali
               komunikacije in nekega vzajemnega obveščanja med našimi in hrvaškimi pristojnimi
               organi.</p>
               <p>Potem imam naslednje vprašanje, po zadnjih informacijah je 30 ljudi zaprosilo za
               mednarodno zaščito v Republiki Sloveniji. Kje so te osebe trenutno nastanjene?
               Predvsem pa me zanima, ali so med njimi tudi mladoletniki? Kako bo poskrbljeno zanje
               in za njihovo integracijo?</p>
               <p>Potem bi se mogoče navezala na to zaostritev odnosov med Hrvaško in Srbijo zaradi
               reševanja begunske problematike in bi povprašala mogoče ali obstaja že kakšna groba
               ocena negativnih posledic ukrepov, ki sta jih prejšnji teden izvajali Hrvaška in
               Srbija, predvsem mislim v gospodarskem smislu.</p>
               <p>In pa še mogoče, ker vemo, da so zelo pomembne tudi reakcije lokalnega okolja, torej
               kakšne so zadnje informacije iz terena? V preteklem tednu ste se sestavili s
               predstavniki občin Lendava, Gornja Radgona in Šentilj. Kdaj bodo pripravljene začasne
               namestitvene kapacitete na območju občine Šentilj? Kakšni so bili odzivi teh lokalnih
               skupnosti? Hvala lepa.</p>
            </sp>
            <sp xml:id="SDT7-Skupna-2015-09-29.sp19">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. besedo ima mag. Branko Grims.</p>
            </sp>
            <sp xml:id="SDT7-Skupna-2015-09-29.sp20">

               <speaker>MAG. BRANKO GRIMS (PS SDS):</speaker>

               <p>Hvala za besedo. Prva stvar, ki bi jo, če že enkrat se o tem resno pogovarjamo, in to
               z vseh vidikov, morajo postaviti vprašanje komu ustreza šibka Evropa. Kajti,
               humanitarna kriza, ki smo ji priča, je povzročena zaradi krize zakonitosti, ker se
               Evropa svojih lastnih predpisov na čelu schengenskim sporazumom in ostalim ne
               spoštuje več. Kako je do tega prišlo bi bil zelo zanimiv odgovor. Ampak dejstvo je,
               da se bo ta najprej, torej pravna, potem humanitarna kriza prelila v varnostno in
               potem tudi v ekonomsko krizo. Kdor misli, da bodo ti, ki prihajajo, ekonomsko
               kratkoročno pomenili velik plus in okrepitev Evrope se iz minulih obdobij ni nič
               naučil. Ta zadeva bo povzročila novo obdobje stagnacije v Evropi, in to zelo veliko.
               Če bodo pri tem še popustile varnostne zavore, in tukaj zadeve pokajo po dolgem in
               počez, bo seveda ta še toliko hujša. Se pravi, to je prva stvar o kateri je treba
               reči.</p>
               <p>Druga stvar je, da smo že tako daleč, da je treba že braniti temeljne vrednote. Prva
               stvar, ki jo je treba braniti je svoboda javne besede. Danes, pa že nekaj mesecev
               nazaj je grozno in nemogoče povedati stvari, če jih imenuješ s pravim imenom. Ampak
               kulturni in medkulturni dialog zahtevata, da se stvari imenuje s pravim imenom, ker
               drugače seveda ne moreš poiskati pravih rešitev. In vsi, ki prihajajo sedaj v Evropo
               so daleč, zelo daleč od pojma begunci. Tam je beguncev po kriterijih, ki bi približno
               pili vodo, morda četrtina ali še to ne. Ali veste, da je po uradnih meritvah med
               sedanjimi prišleki samo še okoli 22% Sirijcev, vse ostalo so drugi, ki se lepijo
               nanje  in se potem
               <q>"švercajo"</q> brez dokumentov ali pa z lažnimi dokumenti, da se s sirijskimi trguje na
               cele škatle in ne na kose. Kako je do tega prišlo bi dalo odgovor na marsikaj, ker
               zadeve tako kot v Evropi potekajo so milo povedano nenavadne. Veste, da se je po
               vzhodu dolgo časa vrtel plačan oglas Nemčije, kako pridete v Nemčijo, boste dobili
               službo, avto, hišo in ne vem kaj še vse in to je dalo marsikomu misliti že v osnovi.
               Bo vsak rekel, da je to vojna. Kje pa. Vojna je bolj samo še za izgovor pri teh
               premikih. Danes pogajanja to reko beguncev precej denar in to ogromne količine
               denarja in izračun prikaže, da premik 100 tisoč beguncev stane 2 milijarde evrov in
               vprašanje kdo to plača, večina indicev kaže v bogate arabske države. Premikajo jih
               tudi zmedena sporočila, ki prihajajo iz Evrope. Eden se reče, meje zapiramo,
               naslednji dan pride minister ene velike evropske države in reče, mi rabimo 550 tisoč
               ljudi in vsi to razumejo kot zeleno luč. Tako kot se sedaj dela, ne vem, se stvari ne
               morejo dobro končati, po mojem mnenju.</p>
               <p>Prva stvar. Tukaj se ne strinjam s tistimi, ki ste prej govorili, bi morali mi kot
               država brezpogojno vztrajati od vse, da se predpis EU v celoti in brez izjem
               uresničujejo in to že na vseh mejah, ne pa, da nekatera država odpre meje in reče,
               včasih se je na Balkanu temu reklo, <q>"briga moja pređi na drugoga"</q>, to pač tako ne
               gre. Med evropska solidarnost bi pomenila, da si države med seboj pomagajo, zato je
               FOREX, zato so skupne enote, ki bo pomagale utrditi zunanje meje. Če se Schengen na
               zunanjih mejah ne bo izvajal bodo rastle notranje meje. To sem zadnjič povedal, samo
               24 ur za tem je bilo zanimivo, da je začela rast na madžarski strani naše meje prva
               ograja med dvema državama schengenskega območja in mi še kar govorimo o Schengenu,
               tega ni več, ta je padel že zdavnaj. Tisti trenutek, ko prva država ni več izvaja
               Schengena v celoti, Schengena ni več, ker je pač tukaj soodvisnost držav in tukaj je
               tudi soodvisnost varnosti in blaginje. Tega ni mogoče omejiti na eno državo. Če se ne
               bo rešilo stvari usklajeno in skupaj in to na pravi način, pravo in pa hkrati s
               temeljnimi vrednotami EU, garantiram, se bodo samo še krepile silnice, ki bodo Evropo
               <q>"klale"</q> po dolgem in po čez in to se že dogaja. Veste, da nekatere države javno
               razglašajo, da bodo držale skupaj in nastopale proti rešitvam, ki so sicer večinsko
               sprejete ne pa do soglasje usklajene in to ni dobra popotnica za naprej, še takrat
               posebej ne, če se soočajo z nečem tako težkim kot je ta kriza. Iz tega razloga je
               tukaj potrebno čisto drugače organizirati naše priprave. Ne se zanašati na dogovore s
               sosedi, ker verjemite, ko bo in prej ali slej bo prišlo do zapore meja proti severu
               in višje gor in takrat bo tukaj iznenada zelo živahno in mi bomo morali storiti vse,
               da z ustreznimi ukrepi zavarujemo našo mejo in da zavarujemo varnost vseh, ki tukaj
               živijo. To pomeni to, kar sem že zadnjič govoril, da bi morali drastično spremeniti
               politike, da bo treba nehati s tim, da je policija ne bodi ga treba, vojska pa sploh
               nekaj, kar je treba takoj ukiniti. Daleč od tega. Sedaj se vidi, da se je to vrednoto
               varnosti jemalo preveč samoumevno in bo treba tukaj spremeniti politike, se bo treba
               temu ustrezno posvetiti in nameniti ustrezna sredstva in predvsem bo treba vztrajati
               na tem, da se Evropa začne racionalno obnašati in to skladno s svojimi deklariranimi
               in dejansko sprejetimi predpisi. Če tega ne bo ne bo več Evrope. To je bil prvi val.
               Ta je bil majhen proti temu kar se sedaj premika. Ko bo prišel ta drugi val,
               domnevajmo, da bo prišel pred zimo je še Pahor rekel, bodo lahko težave. Jaz vam
               garantiram, da bodo težave, vprašanje je samo kje. Upajmo, da bo večina šla mimo, da
               še ne bo prišlo do zaprtja. Tretji val, ki bo sledil spomladi bo še bistveno večji,
               če se stvari do takrat res drastično  ne spremenijo. In če se bo to še stopnjevalo, potem,
               verjemite, ne bo nič več tako, kot je bilo. In zaradi tega zdajle ni čas za pogovore
               o tem, kaj je pa kaj ni, ampak je treba zelo resno analizirati stvari in odkrito
               ukrepati, tako kot stvari so. Saj Evropa ima svoje predpise, ki so dobri, ki so
               ustrezni, ki so demokratični, samo izvajati jih je treba. Na ta način, kot se pa
               zdajle pelje, ko ne veš, kdo pije, kdo plača, to pa, verjemite, se ne bo dobro
               končalo, ne za Slovenijo pa ne za Evropsko unijo. To je vsa zgodba, s katero se danes
               soočamo. In še enkrat povem, to je temeljna stvar, ki jo je treba vedeti, če se ne
               bodo meje okrepile navzven, če se ne bo izvajalo Schengena dosledno in v celoti,
               ampak zares, ne v narekovajih, in to za vse brez izjem, potem bodo rasle meje znotraj
               Evropske unije. Jaz, verjemite, ne bi želel tega doživeti; pa že doživljam, žal.</p>
            </sp>
            <sp xml:id="SDT7-Skupna-2015-09-29.sp21">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima gospod Jožef Horvat.</p>
            </sp>
            <sp xml:id="SDT7-Skupna-2015-09-29.sp22">

               <speaker>JOŽEF HORVAT (PS NSi):</speaker>

               <p>Hvala lepa. Še enkrat vsem prav lep pozdrav!</p>
               <p>Naj povem zelo iskreno, da je povod za to sejo pravzaprav bila bodeča žica na
               slovensko-madžarski meji. In se na tem mestu zahvaljujem, da sta kolegica predsednica
               Lilijana Kozlovič in predsednik Kamal Izidor Shaker pritegnila moji ideji, da odpremo
               razpravo na temo Aktualno dogajanje v zvezi z begunsko problematiko v Republiki
               Sloveniji in njenem sosedstvu. Sam bi si seveda želel, da takšnih povodov ne bi bilo,
               da bi se nekako dogovorili za neko konstantno frekvenco naših skupnih sej, da bi
               poslance oziroma Državni zbor Vlada sproti informirala, kaj se dogaja trenutno in kaj
               se tudi predvideva.</p>
               <p>Seveda, glede na današnjo vsebino in glede na današnjo gradivo najbrž ne bomo kakšnih
               zelo zavezujočih sklepov sprejemali, tako za Vlado, morda tudi ne bomo pošiljali
               najbrž kakšnih apelov institucijam Evropske unije, bi pa na tem mestu pričakoval in
               če smem, prosil Vlado, da bi ustrezna odbora pravočasno informirala o gradivu za
               naslednji FAC, ki bo 12. oktobra, in GAC, ki bo 13. oktobra. Tam je priložnost, da
               poslanci lahko damo neke smernice, ki jih potem predstavniki Republike Slovenije
               artikulirajo na zasedanjih.</p>
               <p>Potem, ko se praktično še ni posušilo črnilo, s katerim so zapisali izjavo za javnost
               o neformalnem srečanju voditeljev držav ali vlad – se spomnite, v sredo, 23.
               septembra -, ki je pošiljalo neke optimistične signale, takšne občutke sem imel tudi
               v pogovoru s premierjem Cerarjem v četrtek zjutraj, tik pred sejo Državnega zbora,
               ampak potem šok, ko smo izvedeli, in to s strani medijev, najprej s strani medijev,
               za kar sem hvaležen, da Madžari postavljajo bodečo žico na notranji schengenski meji.
               Pa da se tu razumemo, po mojem razumevanju, in trdim, da se odnosi med Slovenijo in
               Madžarsko zaradi tega absolutno niti za las niso poslabšali, na nek način jaz Madžare
               tudi razumem, da jih je strah velikega begunskega vala. In seveda, logično je tudi,
               da je strah tudi naše državljane. Tu smo pa mi, ker smo sem poslani s strani naših
               državljanov, da zagotovimo zanje relevantne, objektivne, pravočasne informacije. V
               četrtek zvečer in ponoči sem bil v Prekmurju, v petek sem si tudi sam ogledal na
               mejnem prehodu Pince, kako madžarski vojaki, hvala bogu, pospravljajo bodečo žico.
               Tista vrata, s katerimi so hoteli zapreti cesto, ne vem, ali so še tam ali niso, to
               bodo predstavniki Vlade povedali. In tudi v tem kontekstu pozdravljam, da se je gospa
               ministrica sestala s svojim madžarskim kolegom. Ugotavljam pa, da nam ne deluje
               informacijski sistem, in sicer ga bom razdelil na dva dela. Eno je informacijski sistem, ki bi ga
               morale imeti institucije Evropske unije in seveda tudi države članice, ker bi videli,
               kako se ti migrantski tokovi premikajo, ker kako se naj drugače pripravimo na
               učinkovito menedžiranje, učinkovito upravljanje tega migrantskega toka. Jaz ne vem,
               morda to določene službe imajo in vlade držav članic to tudi koristijo, pričakujem,
               tudi naša Vlada. Drugi del informacijskega sistema pa so, kot sem že omenil,
               relevantne in natančne informacije za naše državljane. Tu bi si morali nekako pač
               izmisliti, ali so to stalne televizijske, radijske, nek spletni portal, kakorkoli že,
               informacije, ker poglejte, če vi prostora ne zapolnite z objektivnimi informacijami,
               potem ta prostor zapolnijo dezinformacije. In ljudje so prestrašeni, ko na raznih
               socialnih, družbenih omrežjih berejo zgodbe, kot je, recimo, tale, da je v okolici
               Münchna izginilo 11.000 beguncev in da so to pač – seveda, zgodba se nadaljuje –
               potencialni teroristi, in to povežejo z nekaj kontejnerji orožja, ki se je nekje
               našlo, in tako dalje. To vzbuja pri naših ljudeh strah in mi moramo ta strah
               preprečiti in ljudem objektivno, jasno povedati, kako smo pripravljeni, da smo
               pripravljeni, kaj je resnica in kaj ni resnica. Kot sem povedal, ta neformalni
               Evropski svet 23. tega meseca je dal neke pozitivne signale. Vsi šefi vlad oziroma
               držav so ugotavljali, da enostavnih rešitev ni in da lahko ta izziv obvladamo zgolj s
               skupnimi močmi ter v duhu humanitarnosti, solidarnosti in odgovornosti. To, kar je
               kolega Branko Grims povedal, vsi pravzaprav znamo locirati problem. In tudi šefi
               držav in vlad so povedali, da moramo spoštovati in uporabljati ter izvajati naše,
               torej evropske veljavne predpise. Tu seveda imamo in so imeli v mislih schengenske
               predpise, torej, schengenski pravni red in tudi Dublinsko uredbo. Tu je Evropa padla.
               In če ne spoštujemo lastnih predpisov, se dejansko tudi povezava kot taka znajde pred
               zelo nevarno erozijo.</p>
               <p>Nadaljeval bom z vprašanji, ki so na nek način tudi vezana na vladno gradivo in
               povzemajo zaključke tega neformalnega srečanja s 23. septembra. Namreč, tu je bilo
               sprejeto stališče, da morajo države članice poleg izpolnjevanja smernic, o katerih so
               se takrat dogovorili, v svojo zakonodajo prenesti tudi določbe skupnega azilnega
               sistema in jih izvajati. Zdaj me zanima, ali mi vseh teh določb še nismo prenesli ali
               pa smo to domačo nalogo mi že v popolnosti opravili. Ustvariti je namreč treba
               pogoje, da bodo lahko vse države članice v celoti sodelovale v tem dublinskem
               sistemu.</p>
               <p>Potem naprej – saj vseh teh točk se ne bom dotikal, da ne bom predolg -, bilo je
               govora tudi o tem, da je treba okrepiti nadzor na zunanjih mejah, med drugim z
               dodelitvijo dodatnih sredstev za Agencijo Frontex, Evropski azilni podporni urad in
               Europol ter napotitvijo osebja in opreme iz držav članic. Pa me zanima, kaj,
               konkretno, zdaj za Slovenijo ta zadeva pomeni. In naprej, zagotoviti je treba pomoč
               najbolj izpostavljenim državam članicam pri identifikaciji in registraciji ter
               odvzemu prstnih odtisov migrantov. Tu seveda jasno vidim tudi Republiko Slovenijo in
               me zanima, kakšno vlogo ima tu Slovenija.  Seveda je žalostno, namesto da bi se ob tem problemu,
               ki je akuten, države članice povezale – tu mislim tudi na države kandidatke -, imamo
               prav nasprotno situacijo. Ta migrantski val je dejansko že vnesel nek kaos, nekateri
               pravijo, ja, tale migrantski tok bo vnesel v Evropo kaos – je že vnesel. Slišimo in
               vemo, države se, namesto da bi se povezovale v duhu reševanja tega problema,
               nastajajo konflikti, še posebej konflikti na Balkanu, in to ni dobro; tu mislim na
               hrvaško-srbsko mejo. Seveda razumem negodovanje slovenskega gospodarstva, ki zaradi
               prekinjenih transportnih poti že beleži znatno škodo. Kdo bo to škodo pokril, ne vem,
               nimam odgovora na to vprašanje.</p>
               <p>Toliko zaenkrat. In se zahvaljujem za odgovore. Hvala lepa.</p>
            </sp>
            <sp xml:id="SDT7-Skupna-2015-09-29.sp23">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Še mag. Anže Logar, izvolite. Potem pa bom dal besedo gospe ministrici. Izvolite,
               gospod Logar.</p>
            </sp>
            <sp xml:id="SDT7-Skupna-2015-09-29.sp24">

               <speaker>MAG. ANŽE LOGAR (PS SDS):</speaker>

               <p>Hvala.</p>
               <p>Pred to sejo sem se spraševal, zakaj sploh je danes seja na to temo, pa mi je potem
               predsednik Odbora za zunanjo politiko, mislim, da zelo lepo razložil, da je pač to
               zaradi tiste postavitve žičnate ograje. Ampak tista žičnata ograja je bila dan zatem
               umaknjena, tako da če je bil to glavni razlog, potem ne vem, čemu o teh zadevah še
               poglobljeno in dolgovezno razpravljati naprej. Če pri begunski problematiki velja
               razpravljati, velja razpravljati na zaprti seji, ne na odprti seji, glede na to, da
               medijsko poročanje, vemo, da obilno prinaša informacije vsakodnevno Slovenkam in
               Slovencem in še ena razprava na ravni parlamenta, da bi žvečili fraze, ki jih žvečijo
               že po drugih medijih, mislim, da ni ravno smiselna.</p>
               <p>Kar se tiče postavitve ograje, bi rekel, da je to bolj pokazatelj, kakšen ugled ima
               naša država napram svojim sosedam. Dvomim, da bi si, recimo, Madžarska upala
               postaviti to ograjo proti Nemčiji, res dvomim, si jo je pa proti Sloveniji. <stage>/
               oglašanje v ozadju/</stage> No, proti Avstriji. Dobro, proti Avstriji, se opravičujem. Ampak
               se je pa proti Sloveniji. In zdaj verjetno je bilo tudi Madžarski jasno, da ta
               projekt ne more uspeti. Sprašujem se, tako kot kolegica Bah, če bi bila proaktivna
               diplomacija in če bi bil proaktiven notranji minister oziroma ministrica, sploh do te
               postavitve ne bi prišlo; tako je to bolj nezaupnica naši Vladi, ne pa našemu delu
               oziroma temu, kako Slovenija deluje s to krizo.</p>
               <p>Kolega predhodnik je rekel, da je treba podajati relevantne informacije. Se strinjam,
               ampak že to gradivo, ki smo ga dobili, ne daje relevantnih informacij. Govori o tem,
               da gre za informacije ministrstva o dogajanju v zvezi z begunsko problematiko. To je
               informacija v zvezi z migrantsko problematiko, ne begunsko problematiko. Glejte, sami
               poveste, da je to zadeva z migrantsko problematiko v točki 2, kjer pišete, <q>"trenutno
               stanje v Sloveniji"</q>, da je do zdaj zaprosilo 30 ljudi, 21 je državljanov Iraka, 1 je
               državljan Maroka, 3 državljani Irana, 1 državljan Afganistana in 4 državljani Kosova
               - ali ni vojna v Siriji? - pa nobenega iz Sirije. Sama Vlada zavaja z gradivom, ki ga
               pripravi za to sejo. Mi govorimo dejansko o migrantski problematiki, znotraj te
               migrantske problematike je pa tudi begunska problematika. Ampak o begunski
               problematiki smo govorili na skupni seji pred poletnimi počitnicami. Takrat je bila ta razprava
               relevantna, prava in hvala bogu, da je bila tista iniciativa, da je bil tisti
               sestanek sklican in takrat smo odprli vse tem, ki se zdaj izkazujejo, da so resnične,
               pa so nas s strani Ministrstva za notranje zadeve mirili, da ne bo nobenega problema.
               Mi smo celo takrat sprejeli neke sklepe, da se bo govorilo o absorpcijskih
               sposobnostih in tako naprej in to potem je ministrstvo pripravilo nekaj v
               kontingentsko poročilo, ampak dejansko ni odgovorilo na tisto, kar smo na tisti seji
               želeli izvedeti. In takrat se je kazala nepripravljenost in tudi danes se torej kaže
               nepripravljenost, še posebej, če ministrica za notranje zadeve reče, če bo prišlo 10
               tisoč beguncev, potem pa bo res kaos in ne bomo zmogli.</p>
               <p>Glejte, če nekdo hoče torej destabilizirati, če malo karikiram, nam pošlje 10 tisoč
               beguncev, v tem času to res ni težko in imamo kaos v Sloveniji. Do zajej prišlo 532
               tisoč beguncev. Napoveduje se še en tak val. In v tej migrantski poti v Evropo
               nastajajo resni problemi, to je že ta druga faza, s katero bi se mi morali ukvarjati.
               Nizozemska, Nemčija, policiji naročeno oziroma razprava aktivna v tej smeri, da je
               treba ločiti migrante, ki so Kristijani in ki so Muslimani, zaradi tega, ker prihaja
               do spopada znotraj teh dveh skupin v skupinah migrantov. Zdaj si pa vi predstavljajte
               težo problema integracije teh ljudi, ki se še med seboj torej spopadajo in če sta to
               naredila Nizozemska oziroma če bosta Nizozemska in Nemčija, bodite prepričani, da
               bodo tudi druge države. In, če bodo tudi druge države, se obseg tega problema še
               bistveno povečuje. Mi pa tukaj govorimo, kako smo dobro pripravljeni, kako je vse v
               redu, kako imamo srečo, da si nihče ne želi zaprositi za azil v Sloveniji, ker očitno
               pač ne verjamemo v naš gospodarski model. In v tej fazi potem voditi še neko javno
               razpravo odborov, kjer je vse bilo premleto, predebatirano, mislim, da je brez, malo
               pretiran pleonazem besed. Jaz bi predlagal, če imamo kakšne relevantne podatke, te
               podatki niso, kaj je bilo na Svetu za pravosodje, 22. 9. in kaj je bilo na Evropskem
               svetu 23. 9. to smo vsi lahko prebrali. Če je bilo kaj takega, kar je označeno s
               stopnjo zaupnosti posredujete, da na zaupni seji, da smo mi o tem obveščeni, ne pa,
               da, glejte, to zgodbo, ki jo nekateri želijo žal izrabiti kot neko piar zgodbo, da se
               pridejo slikati z begunci, da jih objemajo in tako naprej, da vsaj tega dela
               parlament ne dela. Naša naloga je, da smo ustrezno obveščeni. Če je to taka
               problematika, seja Državnega zbora je bila zaprta za javnost, s tem namenom je
               verjetno tudi, če bomo dobili kakšne dodatne informacije, mora biti tudi seja Odbora
               za zunanjo politiko, OZEU in notranje zadeve zaprtega tipa, da se bomo s tem pač
               ustrezno informirali, da ne bo nihče tega izrabljal za neke obče politične namene in
               se bomo potem skupaj v nekaj pripravili. Na javni seji pa dvomim, še posebej, ker je
               bilo povedano, da tudi nekih sklepov ne bo, da bomo prišli do kakšnega zaključka. In,
               če ne bomo prišli do nobenega zaključka, glejte, nič novega nismo izvedeli, je ta
               razprava futilna. Hvala.</p>
            </sp>
            <sp xml:id="SDT7-Skupna-2015-09-29.sp25">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa. Glede na to, da sem tudi sam med podpisniki sklica te seje, se strinjam
               do neke točke, da bi ta seja morala biti tajna. To, kar smo debatirali tudi v sredo,
               zelo obširno na tisti izredni seji. Pa vendar se mi zdi potrebno in ta razlog, ki ga
               je navedel gospod Horvat je eden izmed razlogov, po drugi strani se mi zdi pa prav in
               koristno, da o tem je obveščen Državni zbor, tako je obveščena tudi javnost in tudi
               to je eden izmed razlogov, lahko se tudi objemamo, jaz nimam nobenih težav s tem,
               ampak ne glede na to se mi zdi prav, da tudi na javnih sejah spregovorimo o tem,
               razen o tistih zadevah, na katerih bomo spregovorili tudi na seji Obora za zadeve
               Evropske unije, ko bomo obravnavali svete, pravosodje, notranje zadeve in pa Evropski
               svet in tako naprej. Tako, da jaz mislim, da je ta seja koristna, če se komu ne zdi
               je pa to pač njegova 
               stvar.</p>
               <p>K besedi se je prijavil še gospod Horvat, pa potem dr. Trček.</p>
            </sp>
            <sp xml:id="SDT7-Skupna-2015-09-29.sp26">

               <speaker>JOŽEF HORVAT (PS NSi):</speaker>

               <p>Hvala lepa predsednik.</p>
               <p>Jaz sem v četrtek in petek bil med ljudmi, ki jih je bilo strah. Meni je takrat
               telefon pregorel in srečal sem se z mnogimi ljudmi, z župani, itn., in tudi za naprej
               povem, da dokler bom poslanec in dokler bom imel to možnost, bom vedno predlagal, da
               se o tovrstni problematiki, ki je akutna - če kdo misli, da ni, OK, tudi to sprejmem
               – da bom pač predlagal, da o tem Državni zbor spregovori in kar se mene tiče nimam
               nobenih problemov, lahko predlagam ali pa, kolega predsedujoči, predlagate, da se
               seja zapre in nas Vlada informirat tudi o tistih zadevah, ki jih na javni seji ne
               more. Jaz sem govoril o informacijskem sistemu, tako ga pač imenujem, mene res zanima
               ali imamo kakšno sliko, kakšen je ta tok, ta migrantski tok, kje je večja gostota, s
               kakšno hitrostjo se giblje, itn. To bi moralo znotraj Evropske unije delovati in jaz
               mislim, da to obstaja, da vemo kdaj nas lahko pljuskne naslednji val. Tako da, jaz
               pač razumem svojo poslansko funkcijo, da sem poslan od ljudi sem, in da moram ljudem
               tudi dati relevantne odgovore in informacije.</p>
               <p>Hvala.</p>
            </sp>
            <sp xml:id="SDT7-Skupna-2015-09-29.sp27">

               <speaker>PREDSEDNIK KAMAL IZIDOR SHAKER:</speaker>

               <p>Dr. Trček, izvolite.</p>
            </sp>
            <sp xml:id="SDT7-Skupna-2015-09-29.sp28">

               <speaker>DR. FRANC TRČEK (PS ZL):</speaker>

               <p>Hvala za besedo.</p>
               <p>Še enkrat se bom sedaj oglasil, vas ne bom potreboval še. V drugem krogu. Dobro,
               lahko delno akceptiram vse to kar je bilo do sedaj povedano, ampak vsa ta današnja
               razprava gre nekako tako, dva koraka naprej, korak nazaj, tri korake naprej, korak
               nazaj. Zdi se mi, da sem bil do sedaj od razpravljajoče edini, ki ni omenjal svoje
               partije in tako, nekako, delal reklamo. Tudi meni je pregorel telefon iz malo
               drugačnih razlogov, sem tudi pisal kot poslanec na ministrstvo, pa odgovora nisem
               dobil. Pa zaradi tega sedaj nisem skliceval seje ali dela halabuke. Eni so pa pač
               klicarili iz regije od kod sem, pa tudi iz regije od kje gospod, ki je govoril pred
               menoj, kako se bomo vozili na šiht v Avstrijo, če bo na meji tako in tako. Sedaj kaj
               bi rad rekel. Nekako, mag. Logar je rekel, ja da se ne bi prepoceni nekih političnih
               točk nekako nabirali, amapak jaz, če bi šel delati analizo tega kar se tukaj govori,
               se nekako nabirajo. Jaz osebno bi rekel, mogoče bi bila kakšna seja manj, pa bolj
               pripravljena, bolj potrebna. Jaz sem bil tudi nekoliko začuden, kaj bomo sedaj sejo
               imeli. Dobro, sedaj nam je bilo razjasnjeno kaj je bil nekako povod za to sejo. Kot
               sem postavil vprašanjih sem mislil, da bo ta seja bolj usmerjena v gradivu, ki bo
               predhodno prišlo, kaj smo se iz tega prvega vala, ki nas je v veliki meri vseeno
               obšel, naučili. Kateri logistične napake ne bomo več delali, kako se povezujemo z
               akterji, kaj smo se naučili od Italijanov, in da se ne bom ponavlja. Sedaj po drugi
               strani me nekako žalosti, veste buljevarski mediji so tisti, ki bodo odigravali vlogo
               strašenja ljudi. Sedaj tukaj je bilo slišati kar nekaj informacij za katere lahko
               rečem, da so zgolj pol preverjene, če že ne nepreverjene. Seveda niso vsi mediji tudi
               dobro namerni, seveda deluje tudi piar in tajnih služb kakšnih držav in ISIS in še
               koga. ISIS ima zelo dobre odnose z javnostjo, če tako malo grdo rečem. Oni znajo zelo
               dobro na naše strahove ciljati. In sedaj izpostavljajo, da je ISIS tam neke verske
               simbole takšne ali drugačne, če povem en primer. Včasih je tudi malo potrebno
               razmisliti kaj govorimo. Drugič navsezadnje smo tukaj v glavnem vsi fakultetno
               izobraženi in vemo, da stanje na bližnjem vzhodu ni tako črno belo. Tudi v Evropi ni
               tako črno belo. Niso samo muslimani pa katoliki, so znotraj enih in drugih številne
               zgodbe, so še kakšni Druzi pa Zoroastri, pa da ne bom sedaj predavanja delal, mogoče
               bi enkrat kakšnega mojega bivšega sošolca povabil v parlament, bom jaz enkrat sejo
               sklical, pa bomo dobili sliko bližnjega vzhoda, da se malo bolj splošno  razgledano, ker bom rekel,
               to tako <stage>/ nerazumljivo/</stage> je pod nivojem nas samih navsezadnje glede na izobrazbo, ki
               jo imamo. Ne bi podcenjeval situacije, da me ne bi kdo narobe razumel, ampak zdi se
               mi tudi kot proceduralni predlog, da včasih razmislimo kaj povemo. Navsezadnje, da se
               lotimo problematičnih zadev. Tudi to, kar je rekel mag. Logar, da je tudi kakšna
               seja, vsaj v nekem delu zaprta, ker se izvedo neke določene informacije. Na eni
               strani, če rečem, so prišli, pa so spodaj in se tepejo, poglejte, Evropa je enotna.
               Ali malo berete kaj izjavljajo visoki uradniki posameznih držav? Tukaj imamo lepo
               zrcalno sliko tukaj, to ni naš problem, mi se s tem ne bomo ukvarjali, itd. Mogoče
               kakšna seja manj, mogoče kakšna seja bolj pripravljena, mogoče kakšna seja manj tudi
               zato, da ljudje iz izvršilne oblasti lahko delajo kaj drugega. Navsezadnje, dan
               gospoda Šefica ima tudi 24-ur ali pa ministrice ali gospe Benčina in še koga drugega.
               Podobno kot sem rekel tudi, ko smo imeli na pladnju arbitražni zaplet, utihniti,
               premisliti, povedati manj, povedati premišljeno, delovati, povezovati se po resorjih,
               ker navsezadnje v nekem trenutku se bom protestno nehal udeleževati teh sej, če bodo
               za enkrat še na vljuden, malo rokavice zavit način prepoceni nabiranja političnih
               točk. Lahko bom nekaj mandatov jaz predsednik nekega odbora in se bo kaj zgodilo ob
               Kolpi in bom jaz kaj sklicev. Ne to sedaj dobesedno jemati. Hočem reči, da to ni
               povod za to sejo, ampak če je bila že seja sklicana bi si lahko vzeli dan ali dva
               več, da bi imeli boljše gradivo. Nočem biti sedaj podcenjujoč do izvršilne oblasti
               ali kdorkoli je pripravljal to gradivo, ker velika večina tega kar je v tem gradivu
               jaz vem, jaz pa pridem na sejo, da kaj izvem kar še ne vem ali da v gradivu imam, ker
               nisem del koalicije, izvršilne oblasti.</p>
            </sp>
            <sp xml:id="SDT7-Skupna-2015-09-29.sp29">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa. Ravno prej sem pojasnil, da je ta seja namenjena temu, da se vzdržuje
               neke konstantni dialog ravno, zaradi tega prvega vala in da se tudi s predlogi
               poslank in poslancev tega Državnega zbora lahko ministrstvo na neki način tudi
               odzove. Zdi se mi prav, da lahko tudi poslanci na tej točki danes ali pa ne
               katerikoli drugi prihodnji, ki bo sklicana s strani kateregakoli predsednika ali
               zahteve za sklic katerekoli poslanske skupine ustrezno pripravi in tudi v tem drugem
               valu ustrezno reagira oziroma se pripravi ustrezno in reagira. Besedo dajem gospodu
               Ferlugi.</p>
            </sp>
            <sp xml:id="SDT7-Skupna-2015-09-29.sp30">

               <speaker>MARKO FERLUGA (PS SMC):</speaker>

               <p>Hvala lepa za besedo. Jaz imam samo ene par konkretnih vprašanj za Ministrstvo za
               zunanje zadeve. Zanima me koliko je OZN vključen v to aktivno reševanje te begunsko
               migranske krize? Podvprašanje, kakšno vlogo ima tukaj UNHCR oziroma če ima tudi on
               kakšno vizijo reševanja? Kolikor sem prebral ta dokument, ki ste nam ga poslali
               dejansko dobivajo denar iz vseh strani in se porazdeljuje sem in tja.</p>
               <p>Celostni odziv na okrepljeni tok emigrantov, jaz moram biti malo kritičen in
               skeptičen, ne vidim, da bi bil neki celostni odziv tudi glede na to, kar je rekel moj
               predhodnik, ker so znotraj Evrope raznorazna mišljenje in raznorazne države, ki
               vlečejo na drugo stran. Kar se tiče nekih specifičnih kratkoročnih ukrepov za
               ublažitev teh razmer, se mi zdi, da ni prišlo do tiste operacionalizacijo tega, da se
               dejansko na terenu to kaj pozna.</p>
               <p>Podporo Libanonu, Jordaniji in Turčiji verjetno bi to moralo biti že zdavnaj prej
               narejeno glede na to, da so tiste sosednje države tej ubogi državi izvora Siriji, ki
               je najbolj na udaru, to je še jasno. Druga zadeva, ki je bila tukaj med drugim
               omenjena, okrepiti dialog z Turčijo. Turčija je vedno tam. Ko jo rabimo je v redu, ko
               se začne drugo vprašanje, jo damo na stranski tir, tako da spet Evropa igra  klasično licemersko
               dvolično vlogo. Dalje. Državam vzhodnega Balkana je treba pomagati, to itak vemo, saj
               prihajajo tam gor. Take ugotovitve Evrope so res prav take, kot da se razsvetli bel
               dan skozi noč. Kar je bilo pa pametno povedano, da je treba najti odpravo temeljnih
               vzrokov tudi za nedovoljeno razseljevanje v Afrike. Če bo ta vrh v valeti rešil ta
               konference, ker jaz vidim, da se delajo konference na konferenco, pri konferenci od
               konference, potem je v redu. Potrebno bo pa še verjetno kaj narediti na licu mesta in
               na terenu.</p>
               <p>Kar se tiče okrepitve nadzor nad zunanjih mejah, to je že rekla ministrica in tukaj
               me konkretno zanima v kakšni fazi sedaj tole dodeljevanje Evropola in napotitve
               osebja in Frontex in teh azilnih podpornih uradov na te države članice, ki res to
               dejansko rabijo, se pravi, na zunanje meje. Tukaj mislim, da smo šibki in je tukaj ta
               birokracija, ki rabi leta in leta preden se zave kaj se dogaja.</p>
               <p>Povečevanje raznoraznih skladov, to mi je jasno, to bomo itak povečevali te sklade in
               donirali itd. Je pa zanimiv, potem še eden pasus, ki sem ga prebral, da je glede
               Sirije so voditelji pozvali k dodatnim naporom mednarodne skupnosti pod vodstvom
               združenih narodov, da bi se vojna končala. Mene zanima, v kakšni faz je to, ali je to
               sploh, ker združeni narodi kolikor jaz vidim nimajo nobenega vpliva. So organizacija
               <stage>/ nerazumljivo/</stage>, to je moje osebno mnenje, jaz sem malo kritičen do teh stvareh, tako
               da se opravičujem, če bom rekel tako površno, gledam vse te zadeve.</p>
               <p>Druga zadeva je to, da Evropa, ki je bila tista, ki je zakuhala katastrofo v Libiji,
               sedaj se je zavezala, da bo delala na tem, da bodo vlade narodne enotnosti in tisto
               drugo vlado, ki je kontra njen spravila skupaj. Tudi to bi rad videl kako se bo
               zgodilo, ker mislim, da to zelo počasi poteka in vemo, da je Libija odskočna deska
               vseh teh afriških držav, ki prihajajo iz juga proti severu in potem gredo proti
               Italiji naprej. Me zanima kaj to pomeni, da je več voditeljev Evropske unije
               izpostavilo problematiko in problem perečih točk. Kaj je to, sedaj te spodaj so
               problematika ali pa je pomembno, da jih imamo?</p>
               <p>To pa je tudi z moje strani. Hvala.</p>
            </sp>
            <sp xml:id="SDT7-Skupna-2015-09-29.sp31">

               <speaker>PREDSEDNIK KAMAL IZIDOR SHAKER:</speaker>

               <p>Hvala. Dajem besedo ministrici.</p>
            </sp>
            <sp xml:id="SDT7-Skupna-2015-09-29.sp32">

               <speaker>MAG. VESNA GYÖRKÖS ŽNIDAR:</speaker>

               <p>Hvala. Najprej pojasnilo gospodu Gorenaku, ki me ni razumel na začetku.</p>
               <p>Jaz sem rekla, da je policija dosledno izvedla postopke v skladu z nacionalno in
               evropsko zakonodajo torej, da je registrirala migrante. Ostali, tisti ki so, torej,
               to so izvzeti prosilci za mednarodno zaščito. Tisti, ki pa, ta tretja kategorija, o
               kateri smo že veliko govori torej nezakonit vstop jih ni možno vrniti in ne prosijo
               pri nas za azil, ti so pa dobili odločbo o zadrževanju in nastajanje v nastanitvene
               centre z zagotovljenim prostim gibanjem do 60 dni, medtem ko so bili izločeni, ki
               očitno zlorabljajo situacijo torej državljani Kosova, Albanije, Srbije.</p>
               <p>Se strinjam s tem, kar je bilo danes povedano, da je solidarnost potrebno tolmačiti
               širše in tako tudi mi tolmačimo solidarnost torej, da vključuje tudi dosledno
               spoštovanje pravil torej tudi vključno z zakonodajo. V tem trenutku je za Slovenijo
               pomembno, da deluje profesionalno in korektno naprav ostalim državam schengenskega
               območja. Vendar v primeru, da pride do množičnega navala kot so ga izkusile nekatere
               države ga Slovenija tudi kot prva država Schengena ne bo mogla zadržati. Seveda pa na
               podlagi tesnega sodelovanja s sosednjimi državami, ki je res izjemno intenzivno
               nastavljamo situacijo v bodoče, da zaradi naših morebitnih nerazumnih odločitev ali
               pa njihovih ne bo prišlo do situacije, ki bi temeljila na pomanjkanju medsebojnega
               obveščanja glede na to, da je to ključni faktor v tem trenutku, ki lahko vpliva na
               obvladovane migracijskega toka.</p>
               <p>Naše pričakovanje je in to ga tudi v vseh stališčih izražamo eksplicitno, da bodo
               tudi druge države EU še posebej na njenih zunanjih mejah vzpostavile ustrezen nadzor
               v skladu s schengenskimi standardi in uvedle  tudi ustrezne postopke, da tudi v bodoče ne bo potrebno se zatekati k
               izrednim ukrepom na notranjih mejah. Slovenija je tudi pokazala, da dosledno spoštuje
               evropsko zakonodajo s tem, ko smo se postavili na stališče, da humanitarni koridorji
               v evropski zakonodaji ne obstajajo.</p>
               <p>Kar se tiče vračanja, tukaj je treba pojasniti, da vračamo tiste, ki so prijeti na
               zunanji meji. Med tem ko pa ostalih pa Hrvatje ne vzamejo nazaj. Taka je realna
               situacija glede odnosov s Hrvaško.</p>
               <p>Kar se pa tiče zahodno balkanske poti oziroma Italije, zahodno balkanska pot zaenkrat
               ne tangira Italije in tukaj Italija pravzaprav ni pravi naslov za odgovarjanje na
               ključna vprašanja. Tudi kategorije migrantov, ki potujejo po zahodno balkanski poti
               niso namenjene v Italijo oziroma jim Italija ni ciljna država. Nemčija, kot je bilo
               danes že izpostavljeno glede na dejstvo, da se tudi v tem trenutku sooča z rekordnim
               navalom beguncev oziroma migrantov, mislim, da je številka tudi 10.000 na dan, in to
               kljub nadzoru na mejah, se seveda situaciji primerno odziva, tudi s spremembami
               zakonodaje, ker vendarle številka, ki je za Nemčijo relevantna, in ki jo tudi sama
               Nemčija nekako priznava oziroma nakazuje, da naj bi jih sprejela tudi do 800.000
               prosilcev. To je res specifična situacija in tudi Nemčija je tudi s strani migrantov
               izrecno in eksplicitno pripoznana kot ciljna država, zato tudi Nemčija zaostruje
               pogoje, tudi glede vračanja na Kosovo, Albanijo, Črno Goro. Med tem ko pa pred tem so
               pa že kot varne države bile prepoznane Srbija, Makedonija in pa tudi Bosna. Seveda te
               spremembe zakonodaje so naravnane v smeri, da pride do zmanjševanja intenzitete tega
               faktorja potega nekako, ker to vendarle je. Nemčija je zelo zaželena med migranti in
               zato tudi ta migracijski tok poteka tako kot poteka. Seveda so pospešili zakonodajo
               glede obravnave prošenj za azil in pa tudi glede vračanja tistih, ki jim je azil bil
               zavrnjen. Ampak to je za Nemčijo mislim, da adekvaten odziv glede na to, da tudi sama
               Nemčija izpostavlja dejstvo, da so tudi njene kapacitete omejene. Seveda tudi naše so
               omejene, ampak glede na to, da je Nemčija ena izmed držav, ki ima vendarle tudi več
               izkušenj na področju migracij in se tudi že v preteklosti tudi v smislu nastavitvenih
               kapacitet odzivala in jih sedaj tudi nagrajuje, pa vendarle ocenjujejo, da pa imajo
               tudi svojo mejo.</p>
               <p>Tudi pri nas smo se v ožji operativni skupini intenzivno potekajo aktivnosti glede
               tako imenovane druge faze, če lahko temu tako rečemo, povečanega prihoda števila
               migrantov. In tudi je bilo to pojasnjeno na tiskovni konferenci ravno zaradi tega
               rednega in objektivnega obveščanja naših državljanov se te tiskovne konference dnevno
               izvajajo. Pripravljamo kapacitete za morebitni prihod v večjem obsegu, torej do
               10.000 oseb. Tukaj moram poudariti, da se vlagajo izjemni napori tudi s strani
               civilne zaščite. Znane so tudi lokacije, kjer širimo te naše kapacitete, v tem
               kontekstu pa seveda se je treba venomer zavedati, da je ključnega pomena sodelovanje
               z drugimi državami in tudi z vsemi drugimi državami članicami in seveda njihovo
               soglasje glede na dejstvo, da Slovenija vendarle je tranzitna država.</p>
               <p>Pričakovanje prihoda večjega števila tujcev v bližnji prihodnosti je realno.
               Številčni obseg in pa poti nedovoljenih migracij je težko napovedati. Pripravljamo se
               na vse različne scenarije, tudi v smislu kapacitet in pa glede na situacijo se seveda
               bomo ustrezno odzvali oziroma se bo vlada odzvala tako, kot bo v danem trenutku
               potrebno.</p>
               <p>Kar se tiče sodelovanja med državami članicami, medsebojna izmenjava informacij, kot
               že rečeno, je bistvena in tudi intenzivno poteka. Tukaj moram popraviti prejšnjo
               trditev, da je prišlo do sestanka z Madžarom zaradi ograje, to ne drži. Če ste
               pozorno spremljali poročanje z mojega zadnjega sestanka v Bruslju in Luksemburgu
               oziroma teh sestankov se seveda redno udeležujem. Že takrat je bilo napovedano, da se
               bova s kolegom dobila 
               in za tem je nastala ta situacija za ograjo zaradi česar smo ta sestanek tudi
               pospešili. Želeli smo že čez vikend, vendar pa je bil madžarski minister zadržan,
               zato je prišlo do sestanka v ponedeljek. Tako, da nobena skrb ni potrebna, sodelujemo
               tako z Avstrijci kot z Madžari, za Hrvaško pa vemo kakšna je situacija. Tako, da
               tukaj ni skrbi, ker delamo na sodelovanju, ker se zavedamo, da je to ključnega
               pomena. Rečeno je bilo seveda, da Slovenija sama ne bo mogla rešiti te situacije kot
               tudi ne nobena druga država Evropske unije na nacionalnem nivoju, je potrebna
               celostna in trajna rešitev, je pa Slovenija v tem trenutku na poziciji, ki je zelo
               pozitivno sprejeta tudi s strani drugih držav članic Evropske unije, da dosledno
               spoštujemo pravila, in pa da hkrati tudi tvorno sodelujemo pri iskanju vseh tistih
               mehanizmov, ki so potrebni, da se sprejmemo na nivo Evropske unije, da se bomo
               uspešno oziroma uspešneje soočali s problematiko.</p>
               <p>Sedaj glede operativnih informacij oziroma glede podajanja najnovejših premikov na
               področju operativnega dela, pa predajam besedo državnemu sekretarju Boštjanu
               Šeficu.</p>
            </sp>
            <sp xml:id="SDT7-Skupna-2015-09-29.sp33">

               <speaker>BOŠTJAN ŠEFIC:</speaker>

               <p>Hvala lepa.</p>
               <p>Mogoče nekaj na kratko, glede na to, da smo o tem v javnosti izjemno veliko govorili
               in tudi sproti analizirali in obveščali javnost kaj se dogaja.</p>
               <p>Uvodoma to, kar se tiče azilne zakonodaje. Zakon o mednarodni zaščiti je ta trenutek
               v postopku. Bi bil že verjetno v parlamentu, čeravno ta kriza, ki je ali pa ta
               situacija, ki je v tem trenutku nastala, ne bi udarila s tako močjo in zato je bil
               dogovor, da vendarle pregledamo ponovno nekatere določbe zakona oziroma tega
               delovnega gradiva, iz aspekta te nove situacije in morda še kakšne določbe eventualno
               spremenimo in prilagodimo tudi tej situaciji s katero se ta trenutek soočamo. Zato je
               zakon še vedno v medresorskem usklajevanju in tudi med posameznimi oziroma tudi v
               dialogu s temi nevladnimi organizacijami. Mi vendarle računamo, da bo v naslednjem
               mesecu oktobru, šel v nadaljnji postopek, da bo do te mere usklajen in preučen, da bo
               lahko potem šel tudi v redno proceduro. Pri tem bodo upoštevane vse direktive in
               torej, ki ta trenutek urejajo to področje tudi znotraj Evropske unije.</p>
               <p>Kar se tiče javnega reda in miru, to je, večkrat smo poudarili izjemno pomemben
               element, ki mu dajemo ves čas, jaz sem prepričan, pomembno oziroma ustrezen pomen.
               Zaradi tega tudi v zadnjem primeru ni bilo nobenih, niti enega ekscesa, tudi v
               analizah, ki so bile omenjene in bom potem par besed povedal, se je izkazalo, da
               pravzaprav z migranti oziroma v stikih migrantov z našimi prebivalci ni bilo
               pravzaprav nobene težave, tudi po zaslugi dobrega dela seveda varnostnih organov. Kar
               pa se tiče logistike, ki naj bi vplivala tudi na stanje v sami policiji, pa mislim,
               da smo tudi zelo jasno povedali, da seveda nekaj manjših pomanjkljivosti je bilo, smo
               tudi to tudi javno povedali, z ukrepi jih po naši oceni odpravili in smo prepričani,
               da bo v naslednjem, če bo seveda potrebno, zadeve potekale na ustrezen način in
               seveda dobro podpirale delo policijskih enot na terenu.</p>
               <p>Več vprašanj je bilo, kako smo pripravljeni na naslednje morebitne stopnje oziroma
               povečanje prihoda migrantov v Slovenijo. Mi smo povedali, da vse priprave potekajo
               kaskadno, se pravi, glede na ocene. Tako angažiramo tudi kapacitete. Ta trenutek
               zadnja informacija, ki jo imam, pol ure, je, da je približno  7300 in še nekaj bom rekel postelj
               pripravljenih ta trenutek za morebiten prihod, seveda to je še po tistem, kar je naš
               cilj. Moram pa reči, da seveda glede na stanje, predvsem zidanih objektov in tako
               naprej. Pa to zagotavljanje niti slučajno ni zelo enostavno. Verjamem, da bomo to
               dosegli, imamo seveda tudi varianto C, se pravi, takrat, ko bi te številke presegle
               čez 10 tisoč, pri čemer pa moram povedati sledeče. Prva in druga faza ali pa prva in
               druga stopnja seveda še vedno pomenita normalno delovanje države brez, bom rekel,
               nekih motenj oziroma v funkcioniranju inštitucij in tako naprej, seveda tretja
               stopnja nad 10 tisoč in bom rekel, številke 10, 15, 20 in podobno, pa seveda vemo,
               kako se stvari lotiti. Bo pa prav gotovo že imelo vpliv tudi na normalno delo in
               življenje v naši državi, to je pa dejstvo.</p>
               <p>In seveda obstaja tudi četrta stopnja, to je predvsem takrat, ko bi to resnično
               povečano število migrantov moralo ostati v Republiki Sloveniji, v ta namen tudi
               pregledujemo določene objekte in tudi delamo osnovne ocene, koliko sredstev bo
               potrebno vložiti v potencialne nastanitvene kapacitete za trajnejše obdobje, za
               daljše obdobje, glede na to, da smo po letu 1995 in kasneje veliko objektov predali
               različnim subjektom v uporabo ali pa smo jih popolnoma zanemarili in imamo danes
               stanje takšno, kakršno je in bo seveda treba tudi na tem primeru investirati. Seveda,
               kar se tiče četrte stopnje, če se lahko tako izrazim, je seveda izjemno pomembno to,
               kar je ministrica uvodoma povedala, v tem primeru bo seveda treba oblikovati
               strukturo, ki se bo s tem vprašanjem ukvarjala, ker tisti, ki danes operativno
               obvladujemo to situacijo trenutno in se z njo, bom rekel, operativno soočamo, seveda
               ne bomo mogli in bom rekel dolgoročne te zadeve na ta način voditi. In to pomeni
               seveda tudi ustrezno kot rečeno oblikovanje strukture in zagotovitev tudi finančnih
               sredstev in strokovnih kadrov. Proučujemo več možnih opcij bom rekel tega
               migracijskega toka. Zdaj veste, če zelo poenostavim Grčija, Makedonija, Srbija,
               srbsko-hrvaška meja, Madžarska in potem naprej preko Avstrije v Nemčijo, večji del
               ali pa nekaj tudi Nizozemska, Švedska, še nekatere druge države. Seveda pomemben
               dejavnik bo, če Madžarska dejansko zapre meje v celoti, tudi z Republiko Hrvaško,
               potem seveda obstaja realna možnost, da se ta tok preusmeri proti večji intenziteti,
               seveda govorim proti Sloveniji.</p>
               <p>Seveda obstajajo tudi nekatere druge opcije in vi veste, da so bile že izvedene, da
               so, mislim, da včeraj, danes tudi s strani Republike Hrvaške določene grožnje v
               relaciji do Republike Srbije, seveda tudi, če bi tukaj na tej meji prišlo do kakšnih
               bi rekel bistvenih sprememb se lahko tudi ta migracijski tok dodatno spremeni, ena
               pot je seveda preko Bosne in Hercegovine, za katero mi ocenjujemo, da je v tem času v
               tem letnem obdobju zelo zahtevna, skorajda bi rekel nemogoča glede na to, da je
               konfiguracija taka in seveda tudi tam so zimski pogoji zelo hitro. Druga je seveda
               nižje in je za nas neugodna, to moram reči.</p>
               <p>Tretja je seveda preko južna varianta, ko se zdaj imenuje, ta tudi za Republiko
               Hrvaško ni ugodna, v nobenem primeru pa, strinjam se s tistimi, ki ste ugotavljali,
               da seveda tudi prehodnost v tem obdobju torej ni enostavna, pa tudi sicer ni
               enostavna. Ne glede na to, seveda so vsi te sprejemni centri, o katerih smo že
               govorili razporejeni tako po naši zunanji meji, da seveda lahko jih v vsakem trenutku
               jih aktiviramo in seveda tudi tam opravljamo tisto, kar smo zdaj pretežno v Brežicah
               oziroma na Obrežju, pa seveda tudi nekaterih drugih točkah.  Toliko mogoče zelo strnjeno, da ne bom preveč
               predolg. Kar se tiče sodelovanja z občinami in političnimi razmerami v tem, jaz moram
               reči, da smo ogromno energije vložili v pogovore z njimi, v razlage. Mislim, da smo
               samo v zadnjih parih dneh imeli v sedmih občinah sestanke, se temeljito pogovorili,
               tudi analizirali dobre in slabe prakse in moram reči, tisto kar me seveda zelo
               zadovoljuje, da nekih pripomb na celotno izvajanje aktivnosti ni bilo. Tiste
               pomanjkljivosti, ki so bile so res malenkostne, da je bilo sodelovanje med vsemi
               akterji ali subjekti zelo dobro, da se je izkazalo, da tudi nekatere v javnosti
               izrečene kritike na tej analizi, kjer so vsi sodelovali, seveda niso bile
               izpostavljene, je šlo bolj za subjektivne ocene posameznih sodelujočih ali pa
               kakorkoli že. Skratka, te analize delamo. Tudi mi smo nardili delovno oceno
               opravljenega dela. Tudi javno smo povedali kje smo imeli dve, tri težave, jih ne
               prikrivamo in smo jih z ukrepi na podlagi teh izkušenj tudi odpravili. Verjamem, da v
               naslednjem koraku, če že pride do tega bomo to obvladali.</p>
               <p>Kar se tiče sodelovanja pri obvladovanju kriminalnih združb na celotni tej poti lahko
               rečem, da pristojni varnostni organi, to, kar je bilo tudi že povedano pred nekaj
               dnevi, in pa seveda policija intenzivno sodelujejo. Izmenjujejo se podatki, tako da
               verjamem, da v teh okoliščinah je to sodelovanje dobro, kakovostno in da si vsi
               prizadevamo za to, da bi vse tiste, ki zlorabljajo te migracijske kanale, da jih bomo
               identificirali in tudi ustrezno, če lahko rečem, nekako obvladali ali pa
               nevtralizirali.</p>
               <p>Še enkrat bi tudi ob tej priložnosti res pohvalil angažiranje lokalnih skupnosti.
               Seveda res pa je, da imajo tudi določeno skrb kaj pomeni veliko število migrantov,
               zlasti govorim o manjših mestih, kjer imajo nekaj tisoč prebivalcev, seveda pri tem
               poskušamo maksimalno upoštevati njihova priporočila, predloge, sugestije in zaenkrat
               moram reči, da vendarle vse, kar smo se dogovorili smo vendarle skupaj dosegli neki
               konsenz.</p>
               <p>Kar se tiče prevažanja migrantov, ki naj bi bilo, tega ni bilo. Prevažali smo samo
               enkrat, in sicer tako imenovane ranljive skupine iz Postojne v Logatec namerno,
               načrtno in seveda premišljeno. Teh prevozov nekih takih, ki naj bi bili
               nepremišljeni, seveda, ni bilo.</p>
               <p>S kolegi iz drugih držav na operativnem nivoju sodelujemo. Seveda ni vse odvisno od
               nas, seveda tudi od odzivnosti drugih. Nekateri so izredno odzivni, z nekaterimi
               odlično sodelujemo, nekje so tudi težave ali so te njihove reakcije počasnejše, ampak
               seveda s tem se je treba soočiti in v tem okviru tudi delovati. Z naše strani seveda
               maksimalno je ta pripravljenost maksimalna. Zakaj? Zato, ker se zavedamo, da je ta
               soodvisnost izjemno velika in pravočasna informacija nam bo zagotovila tudi
               učinkovito in uspešno delo.</p>
               <p>Kar se tiče pripravljenost na zimo, seveda, to je dejavnik, ki bo v Sloveniji
               pomemben, zlasti če gre za bolj hudo zimo, če gre za sneg. Vi veste, da veliko
               kapacitet imamo v šotorih,  nekateri so zdaj ti velikih kapacitet, torej, imajo tudi
               tla, skratka, gre za višji nivo, možno je tudi ogrevanje, pa vendar to ni primerna
               rešitev, dolgoročna, za prebivanje. Tako je to izziv, s katerim se soočamo, in to je
               tisti četrti korak, četrta faza, četrta stopnja, kakorkoli temu rečemo, o kateri bomo
               morali razmišljati, če bomo ocenili, da se nam to dejansko bo zgodilo oziroma da je
               ta opcija, da ljudje dalj časa tu ostanejo, bomo morali opraviti tisto, kar sem že
               prej omenil. Pripravljeni seveda smo, saj smo aktivirali državne in blagovne rezerve.
               Kot rečeno, kapacitete za ogrevanje angažiramo in se dogovarjamo za njih. Izvedli smo
               vrsto nakupov, kar se tiče hrane, opreme, zbira se dodatna obleka. V kontaktu smo z
               UNHCR, v kratkem bo prišla tudi njihova pomoč, za katero smo se dogovorili. Pomagala
               nam je nemška Karitas in tako naprej. Skratka, te zadeve tečejo in se pripravljamo
               tudi na to, bom rekel, manj ugodno varianto, v skladu z našimi maksimalnimi
               možnostmi, ki jih imamo v tem trenutku.</p>
               <p>Kar se tiče prosilcev za mednarodno zaščito, 32 jih je do tega dne. Vsi so v azilnem
               domu in za vsakega od teh bo narejen tudi, tako kot vedno, individualen integracijski
               program, ki bo potekal tako, kot je to predvideno. Večkrat sem že povedal in moji
               kolegi, da so naši integracijski programi bili kot primer dobre prakse, in verjamem,
               da bodo uspešni. Imamo pa tudi pripravljene dodatne, kar sem tudi že pojasnil, ljudi,
               strokovnjake, ki jih bomo angažirali, če bo treba, za obvladovanje vseh
               postopkov.</p>
               <p>Glede obveščanja, tudi glede situacije, ki se nanaša na postavljanje žice. Moram
               reči, da sva bila z županom Lendave praktično takoj, ko smo izvedeli za zadevo, v
               stiku. Opravila sva tudi pogovor, izmenjala informacije, ker je tudi on imel nekaj
               informacij, ki jih je dobil po svoji liniji. Seveda, naslednji dan, kot je bilo
               povedano, je bila ministrica v Lendavi, smo si ogledali vse te zadeve, ampak takrat z
               dobro uigrano aktivnostjo je bila zadeva že v fazi reševanja.</p>
               <p>Kar se tiče informacij za državljane. Osebno sem prepričan, da jih je zelo veliko. Je
               posebna spletna stran narejena, ki jo je naredil UKOM, ogromno sporočil preko
               interneta, različnih spletnih strani, tudi ministrstev. Imamo redne tiskovne
               konference, kadar je kaj novega, ne pa na vsak način. Tako mislim, da kar se tega
               tiče, vendarle stvari dobro tečejo.</p>
               <p>Mogoče za simulacije glede migracijskega toka. Mi smo maja začeli opozarjati in maja
               smo razlagali, kako te zadeve tečejo, in zaradi tega smo tudi takrat sicer pripravili
               kontingentni načrt, ki je samo en delček celotne slike, o kateri se zdaj pogovarjamo.
               To sem tudi večkrat razlagal, tako da ne bom ponavljal.</p>
               <p>Kar se tiče prve, druge stopnje, sem rekel, da vse teče tako, da ne bi motilo naših
               prebivalcev, tudi zato, da bodo lahko hodili v službo in na delo tudi v Avstrijo.
               Tudi to je bila ena od tem, ki smo jih imeli z vodstvom Gornje Radgone in celo ekipo,
               ki dela na tej zadevi. In tudi na njihov predlog oziroma sugestijo smo nekatere
               zadeve prilagodili, zato da bo njihovo življenje ne glede na vse teklo normalno.
               Seveda pa, če se tisti <q>"disaster"</q> scenarij oziroma res nenormalne količine migrantov,
                   pa seveda vpliv,
               kot sem že rekel, bo tudi na življenje v Sloveniji.</p>
               <p>Toliko mogoče na kratko. Hvala lepa.</p>
            </sp>
            <sp xml:id="SDT7-Skupna-2015-09-29.sp34">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. </p>
               <p>Še državna sekretarka na Ministrstvu za zunanje zadeve, izvolite.</p>
            </sp>
            <sp xml:id="SDT7-Skupna-2015-09-29.sp35">

               <speaker>DRAGOLJUBA BENČINA:</speaker>

               <p>Hvala lepa.</p>
               <p>Najprej poslanec Nemec - priprava opomnikov, ja, in gradiv, seveda, saj bomo tudi
               prišli, že zdaj vemo, 9. oktobra bomo imeli Svet za zunanje odnose in za splošne
               zadeve in Evropski svet za sredino oktobra.</p>
               <p>Kar se tiče naše glasnosti na to temo, smo povsod navzoči. Tudi predsednik Vlade, ki
               je imel uvodni nagovor v Združenih narodih, ne še Generalne skupščine, ki jo bo
               nagovoril jutri, ampak na uvodni otvoritveni konferenci Agende 2030 je kar precej
               časa namenil migracijskim tokovom in je zelo jasno razložil naša stališča. Seveda
               imamo redne kontakte z vsemi sosedi, z Italijani pa že tradicionalno. Zaenkrat tam ni
               nekih premikov, saj smo sodelovali že prej z njimi, tudi s Triglavom. Ampak oni imajo
               pa nekaj primerov dobrih praks. To se pa proučuje in smo z njimi v kontaktu, če bi
               prišlo do kakšnih premikov.</p>
               <p>Poslanec dr. Trček. Ja, res je, da volitve seveda vedno vplivajo povsod, tudi v
               Evropski uniji, posebej pa pri sosednjih državah, zdaj v nekaterih naših, se strinjam
               s tem. Sodelovanje z italijanskimi kolegi, sem že rekla. Kar se pa tiče bilateralnih
               srečanj našega ministra v New Yorku, tudi na spletni strani so, lahko povem, ni
               nobena tajnost, tam se srečuje tako predsednik Vlade kot naš minister z državami, s
               katerimi se bolj redko srečujemo. Imel je že srečanje s svojim alžirskim kolegom,
               potem 1. oktobra Egipt, Savdska Arabija, potem Maroko, Iran, z Iranom se je že
               srečal, Šrilanka je prosila za srečanje, Senegal. Danes se je že srečal z norveškim
               zunanjim ministrom in še z nekaterimi se bo. Je pa to sproti objavljeno na spletnih
               straneh.</p>
               <p>Kolega Anže Logar, spraševali ste, zakaj begunci – zato, ker je dnevni red točka
               Aktualno dogajanje v zvezi z begunsko problematiko v Republiki Sloveniji, in tako smo
               potem odgovorili. Tako se tu najbrž nismo mi zmotili. Se pa strinjam, če bi bila
               zaprta seja, bi se lahko o kakšnih drugih zadevah pogovarjali. Kar se pa nas tiče,
               sem pa že uvodoma rekla, da se nam ne zdi izguba časa ta seja, ker bomo dobili vaše
               odmeve na številne dogodke, ki bodo znotraj Evropske unije in širše, kot sem rekla,
               konference.</p>
               <p>Gospa Bah Žibert je spraševala, kako s sosednjimi državami. Če se spomnite, je bil
               tukaj avstrijski kancler. Govorili smo z vsemi, moram reči, da z vsemi komuniciramo,
               z vsemi sosedi redno in na vseh ravneh, tudi naši veleposlaniki, naš minister se
               pogovarja z avstrijskim, madžarskim in italijanskim zunanjim ministrom. Tako da kar
               se tega tiče, to je že utečeno, in mislim, da tu ni skrbi.</p>
               <p>Gospod Horvat, o podatkih je ministrica že povedala, da se izmenjujejo, predvsem
               policija. Seveda, tudi diplomacija izmenjuje tiste podatke, ki so običajni za
               diplomatsko komunikacijo. Sicer imamo pa še druge službe, ki to spremljajo. Mislim,
               da, gospod Horvat, niste ravno spraševali, razen o pravočasni pripravi gradiv, kar bo
               seveda spet težko, ker dokončni dnevni red za FAC, GAC in Evropski svet, kot veste,
               vedno pride zadnji moment. Vemo pa, da bodo migracije glavne teme.</p>
               <p>Poslanec Ferluga, kot vedno, veliko vprašanj. Kar se tiče mednarodne  vloge pa tudi mislim, da
               je dr. Trček že prej vprašal glede Unicefa, če se ne motim. Povedala bi, da OZN je
               zelo vključena, o tem smo že enkrat govorili tukaj, kakšno vlogo ima <stage>/ nerazumljivo/</stage>,
               ki je glavni za begunce veliko vlogo. Recimo vzdržuje velike begunske tabore v
               Turčiji, Jordaniji, Libanonu, Tuniziji. Tudi nam so ponudili pomoč. Sedaj, ko bomo
               malo ocenili in ko bomo videli, tudi na zahodnem Balkanu so prisotni. Kar se tiče
               Unicefa vam lahko povem, da Unicef želi priti v Slovenijo, predvsem opazovalna misija
               kar je običajno, najprej bo prišla štiričlanska, ki bo prišla predvsem pogledati
               položaj beguncev, imigrantov s posebnim poudarkom na oceni položaj otrok in žensk in
               potem bodo ocenili s kakšnimi sredstvi in s koliko eksperti se bodo vključili, če
               bomo to želeli in če bodo ocenili, da je to potrebno.</p>
               <p>Prav tako Urad za program za hrano. Pri <stage>/ nerazumljivo/</stage> sem že povedala, svetovni
               program za hrano je vključen finančno in tudi sicer pri beguncih iz Libije, Sirije in
               tudi od drugod. Kot veste imajo nekatere države veliko število beguncev, recimo
               Tunizija ima več kot 1 milijon beguncev iz Libije, država, ki ima velike težave in
               tam je tudi ta program za prehrano vključen. Seveda, če bo potrebno se bodo tudi pri
               nas vključili. Vloga OZN vsekakor.</p>
               <p>Konferenca v La Valeti seveda ne bo vsega rešila, še nobena konferenca ni, škodi pa
               ne. Tudi za osveščanje in ozaveščanje, da je Afrika sicer eden velik kontinent, kjer
               je vedno veliko beguncev. Ta konferenca je bila že zdavnaj zmenjena predvsem Afriki,
               ne bo škodila. Z eno konferenco ne moremo nikoli vsega rešiti, upajmo, da bodo še
               kakšni drugi načini. Jaz mislim, da drugih vprašanj ni bilo. Hvala lepa za
               pozornost.</p>
            </sp>
            <sp xml:id="SDT7-Skupna-2015-09-29.sp36">

               <speaker>PREDSEDNIK KAMAL IZIDOR SHAKER:</speaker>

               <p>Hvala za vsa pojasnila. K besedi so se pojavili trije poslanci. Sprašujem, če bi
               želel še kdo razpravljati? Ne. Besedo ima dr. Vinko Gorenak.</p>
            </sp>
            <sp xml:id="SDT7-Skupna-2015-09-29.sp37">

               <speaker>DR. VINKO GORENAK (PS SDS):</speaker>

               <p>Hvala lepa. V zadnjem nastopu gospe državne sekretarke mi je prišla vest na misel,
               eno tisto reklo, ki prav veliko govori, ki pa nič ne pove. Tipično za
               diplomacijo.</p>
               <p>Tisto, kar ste prej povedala pa sem se pozabil oglasiti na vaš račun. Ko govorite o
               schengenskem varovanju meja v Sloveniji, jaz ne morem govoriti javno sedaj, ampak
               vseeno prosim predsedujoče, vse tri, če bomo še sestankovali in jaz upam, da še bomo
               na to temo, dajte zapreti sejo, da se lažje pogovarjamo. Vam pa svetujem, da
               spremenite retoriko vsaj tako, da poslušate notranjo ministrico kako govori in
               predsednika vlade, ker teh pojmov ni več na besednjaku in sedaj vi še uporabljate,
               eden teden ste od zadaj glede na zadnjo sejo, zaprto sejo Državnega zbora.</p>
               <p>Da ne bom predolg. Ministrica je rekla, da ste izločili tiste iz Kosova in Srbije,
               jaz ne vem kaj to pomeni? Če je stvar taka, da ni za javnost, ni potrebno odgovoriti,
               ne pričakujem nobenega odgovora. Vem, jaz se zavedam, da ste v položaju, ko nekaterih
               stvari ne morete javno govoriti, bom to sprejel in nimam težav s tem.</p>
               <p>Ne vem kdo od vas je govoril, mislim da je državni sekretar, o redni proceduri
               azilnega zakona. To pomeni, da ga bomo januarja dobili, Nemci so ga prejšnji teden
               vložil, v sredo ga bodo pa sprejeli in bo takoj stopil v veljavo. Jaz upam, da boste
               pospešili te zadeve. Kolikor poznam generalno direktorico na vaši levi je ona v eni
               noči sposobna to spisati, se ne hecam, poznam, vem kako to zgleda in vem, da se to
               lahko zgodi in vem, da je lahko jutri na vladi in vem, da je lahko pojutrišnjem v
               Državnem zboru. Dajte zelo pohiteti.</p>
               <p>Tam je bilo govora o tistem premeščanju iz Postojne Logatec, razumem zakaj, mi je
               jasno vse, vse razumljivo. Jaz upam, da je v Postojni še kaj ljudi ali jih ni več,
               verjetno ste jih mogli ven dati. Če pa so jaz upam, da so pravi,  da med njimi spet, zaradi javnosti,
               da so med njimi tisti, ki niso iz Sirije, ker je potem logično vaše ukrepanje, se mi
               zdi zelo logično.</p>
               <p>Tisto, kar ste govoril, državni sekretar, vse v redu in prav, jaz s tem nimam nobene
               težave, ampak jaz sem na zadnje, ko sem govoril tudi na odprti seji in prej na zaprti
               seji Državnega zbora govoril o tem, da bo Slovenija na dan x dva problema Šentilj,
               Avstrijci ne bodo hoteli vzeti in 99 % vašega nastopa je bil na tisto. Jaz verjamem,
               da boste tam tudi dobro pripravljeni, ampak nič ni bilo govora o tem kako bomo mi
               mejo zaprli. Jaz mislim, da to ni tema o kateri moramo koalicijsko, opozicijsko
               spuščati rafale, če bi temu tako rekel, nasprotnega mnenja. Tu sedaj vam, ministrica,
               jaz razumem državnega sekretarja, da govori ta jezik kakršnega govori, ker za
               predsednikom vlade je to tretji nivo. Nivo predsednika vlade je prvi nivo, vaš je
               drugi. Jaz mislim, da morate v prvi vrsti predsednik vlade, ampak jaz se sedaj
               postavljam v neki drug čas in si rečem, kaj bi pa ti naredil, če bi se ti dogodki
               dogajali leta 2012 in bi tam na Gregorčičevi sedel Janez Janša, skratka, poskušam se
               postaviti v tisti položaj. Zaradi javnosti, ministrica, bom rekel, da si domišljam,
               kaj bi mu predlagal. Ne morem sedaj, zaradi kamer in javnosti. Mislim, iskreno
               mislim, da v imenu varnosti v tej državi, v imenu zavarovanja državljanov, v imenu
               zavarovanja Republike Slovenije morate, po mojem mnenju, da bi vi kot ministrica
               svojo dolžnost opravila predsedniku vlade predlagati nekaj več ali na veliko več na
               točki, kako bomo na dan x zavarovali južno mejo. Potem se mi zdi, da če mu to reče
               ministrica, vi ste njegova ministrica, v pozitivnem smislu mislim, on je vaš
               predlagatelj za to mesto in se mi zdi, da bi moral tudi predsednik vlade, jaz si bom
               dovolil izraz, skapirati, situacijo, ki je potencialno lahko veliko hujša kot se nam
               v tem trenutku zdi.</p>
               <p>Situacija varnostna je lahko veliko hujša kot se nam v tem trenutku zdi in na neki
               način, če to situacijo, bom sedaj malo dramatiziral in ne vzeti dobesedno, če to
               situacijo primerjam s stanjem v prvi polovici leta 1991 smo mi potencialno lahko, ne
               trdim pa in si tega ne želim in vam želim, da nikoli ne zaidemo tako daleč, smo mi
               nekje lahko februarja. Če mi februarja 1991, takratna vlada, je ne bi načrtovala vse
               ukrepe, da bo 25. 6. 1991 se zgodilo kar se je in tudi speljala ukrepe, potem, ki so
               bili izpeljani v času od 25. 6. 1991 do sredine julija 1991 bi stvari mogoče ne
               potekale kot so takrat. V tem kontekstu govorim, po mojem mnenju, morate konkretno
               opravljati svoj posel, ki vam je zaupan v tej državi, morate iti z nizom resnih
               predlogov do predsednika vlade na temo kako bomo zavarovali južno mejo. Mogoče kaj
               teče. Te stvari morajo teči, v tajnosti, po mojem mnenju. Nekatere stvari morate
               peljati v tajnosti, po mojem mnenju. Ne v tajnosti do poslancev Državnega zbora,
               mislim da smo mi opravičeni do takih podatkov, ampak seje pa morajo biti zaprte.
               Pošteno vam povem brez, da gledamo skozi koalicijsko opozicijska očala. Če ne bo
               prišlo do ničesar, hvala bogu da ne bo prišlo, če pa pride od neke situacije, o
               kateri je državni sekretar govoril, da ne bomo več zmogli, če bo tukaj 20, 30, 40, 50
               tisoč ljudi, potem bi v tistem trenutku lahko, bom rekel, za vas ministrica prišlo do
               zelo neprijetnih vprašanj. Ali ste predlagala to, zakaj niste tisto, zakaj niste ono,
               to bodo vsa vprašanja, 
               ki se bodo vam postavila na glavo, bom rekel, predsedniki Vlade so predsedniki Vlade,
               saj veste, on reče, bom pa ministra zamenjal, pa katerikoli predsednik Vlade. In s
               tem saj vemo, kako je. Skratka, jaz mislim, da morate, kot sem rekel, iti z neko
               paleto predlogov, ki bi tudi državnemu sekretarju omogočila drugačen nastop. Ker zdaj
               je govoril bolj na severno mejo, odnosno na priprave tam, če pa se kaj dogaja na jugu
               je pa zdaj seveda drugo vprašanja, da se, ampak seja je odprta. Hvala lepa.</p>
            </sp>
            <sp xml:id="SDT7-Skupna-2015-09-29.sp38">

               <speaker>PREDSEDNIK KAMAL IZIDOR SHAKER:</speaker>

               <p>Tudi vam. Mag. Branko Grims, izvolite.</p>
            </sp>
            <sp xml:id="SDT7-Skupna-2015-09-29.sp39">

               <speaker>MAG. BRANKO GRIMS (PS SDS):</speaker>

               <p>Hvala. Prvo, kar bi želel reči je, da se ne strinjam s tistimi, ki pravijo, da bi
               bilo vse dobro zapreti. Nekateri ste rekli ene dele, s tistimi se strinjam. Ampak,
               veste, če se vse zapre, če bomo o tej problematiki govorili samo na zaprtih sejah, se
               bo krepil v javnosti občutek, da se jim nekaj skriva. In verjemite, da nič ni večji
               generator strahu in vseh negativnih posledic, ki jih straha prinaša kot
               neobveščenost. To se pravi, ljudem je treba naliti čistega vina in dati čiste račune.
               To je za začetek in to govoriti odprto in s pravimi izrazi. Drugo, kar sem hotel reči
               je, da glede Ministrstva za zunanje zadeve, ni dovolj, če se našteje, koliko bo enih
               sestankov, treba je na teh sestankih postaviti prava vprašanja. Pravo vprašanje v tem
               trenutku je pa, kje je evropska solidarnost. Zdaj boste rekli, saj je tukaj. Kje pa,
               ne govorim o lažni solidarnosti, ki so jo mediji napihnili, ampak o tisti pravi, ki
               Evropo povezuje. Če ena evropska država rabi dodatno delovno silo, zakaj ni odprla
               uradov, poslala avtobuse, če hočete v tiste države Evropske unije, kjer je visoka
               stopnja nezaposlenosti, delovna sila, ki ima znanje, ki zna tuje jezike in bi lahko
               brez najmanjšega problema Evropa s krepitvijo svojih notranjih sil povečala
               blagostanje v celotni Evropski uniji. Kar se pa tiče solidarnosti navzven je pa edina
               učinkovita solidarnost tista, ki je usmerjena kot pomoč tja, od koder so ti ljudje
               prišli, kot pomoč in seveda kot vse, kar je treba storiti za to, da se tam zagotovi
               varnost in pa delujoče ekonomije, kar je edina trajna rešitev. Vse ostalo je lažna
               solidarnost, ker potem prihaja do teatra absurda, ki smo mu priča zdaj.</p>
               <p>Ljudje v Sloveniji smo tako dobri, da radi pomagamo. In kaj se dogaja? Kdor zadnjič
               ni gledal televizije, lahko ponovim, kar je bilo povedano že tam, na prejšnji seji.
               Povprečni begunec porabi 10 tisoč evrov, je strošek njegove poti, ima pri sebi okoli
               5 tisoč evrov v povprečju, ko pride na cilj, ga čaka 5 do 15 tisoč evrov. To se pravi
               5-članska familija operira pri tej poti približno s 100 tisoč evri. To je povprečje.
               So pa našli kar nekaj posameznikov, ki so imeli pri sebi po 300 tisoč evrov in več.
               Toliko okoli tega, kakšni so ti begunci. Ne trdim, da so vsi taki, gotovo so vmes
               tudi pravi begunci, ki nimajo nič in njim je treba pomagati. Ampak kar tako zbirati
               neke pomoči ob tem, ko imamo v Sloveniji toliko ljudi, ki bi potrebovali pomoč, tako
               obremenjeno gospodarstvo, kot ga imamo. Je pa le treba početi z zdravo pametjo. Se
               pravi, pomoč naj bo usmerjena tja, kjer jo ljudje dejansko potrebujejo in tistim,
               seveda na način, ki pomeni res pomaganje. To, kar danes Evropa počenja, oprostite, je
               bližje kolektivnemu samomoru Evrope, kot pa neki učinkoviti pomoči. In kdor mi
               govori, ker je bilo prej rečeno nekaj o krščanstvu, veste, krščansko je pomagati. Ni
               pa krščansko storiti samomor. In, če se bo ta zgodba nadaljevala več let in
               verjemite, da se bo, potem je seveda ta zadeva zelo zelo vprašljiva iz mnogih mnogih
               vidikov, zlasti zato, ker tako kot se zdaj dela, namesto, da bi se krepile tiste
               sile, ki Evropo povezujejo, ki bi jo naredile ekonomsko učinkovito državo blaginjo,
               kot celoto, skupnost blaginje, odprtih meja, se bodo krepile sile, ki bodo cepile
               Evropsko unijo in se že krepijo, ki jo delajo šibke, ki bodo začele ekonomsko krizo
               in ta vprašanja, gospa je treba postaviti na zunanjem, kaj se hudirja pravzaprav
               dogaja in o tem se je treba pogovarjati s pravimi izrazi in poiskati prave
               rešitve.</p>
               <p>In še čisto za konec gospe ministrici za notranje zadeve, gre tudi za solidarnost do
               policije, zadnjič na eno stvar, ko sem opozoril, nisem dobil odgovora, pa enkrat
               postavljam. V tujino, ne vem, kdo, domnevam, da nekdo iz Slovenije je poslal skrajno
               nesramno vest, kako so policisti v Sloveniji uporabili solzivec proti otrokom
               beguncev. Dejansko vemo, da je prišlo do uporabe solzivca proti enemu aktivistu iz
               Slovenje, ki ni bil nikakršen begunec, ampak je bil  aktivist in pri tem je bil krepko nasilen. Ampak to
               je objavil celo nemški Bild, jaz sem tisto noč potem pojasnjeval po forumih, kolikor
               sem pač lahko, da to ni res, da gre za veliko krivico slovenski policiji in državi
               kot celoti, ampak to bi morali storiti vendar ja vi. Tukaj bi morala biti skrajno
               odločna reakcija, notranje ministrice, v sodelovanju seveda z zunanjim ministrstvom
               in zelo jasno sporočilo v tujino, da se tak neresnice potem v Sloveniji ne valjajo
               cele dneve in to po najbolj vplivnih medijih tega sveta. Kajti Bild je zagotovo en
               medij, ki so celo po vplivu presega evropske meje. In zaradi tega, ko smo že zadnjič
               govorili, da je treba tudi javno komunicirati je to treba tudi navzven in to tudi z
               vaše strani, kajti še enkrat povem, gre za zaščito integritete naše policije, naše
               države, naše skupnosti, naših ljudi, ki se jim je v tem primeru naredila velika
               krivica in vas sprašujem, kje pa je tukaj vaša solidarnost, ko že govorimo o
               solidarnostih na vseh nivojih?</p>
            </sp>
            <sp xml:id="SDT7-Skupna-2015-09-29.sp40">

               <speaker>PREDSEDNIK KAMAL IZIDOR SHAKER:</speaker>

               <p>Še gospod Jožef Horvat, izvolite.</p>
            </sp>
            <sp xml:id="SDT7-Skupna-2015-09-29.sp41">

               <speaker>JOŽEF HORVAT (PS NSi):</speaker>

               <p>Hvala lepa. Jaz se zahvaljujem vsem predstavnikom Vlade za odgovore. In seveda se
               strinjam, da je to gradivo odprto, kot se reče in torej, do tega trenutka ni bilo
               razlogov, da bi sejo zaprli. In se tudi strinjam, da je razprava odprta, saj
               nenazadnje to, kar tukaj govorimo, kar Vlada nam govori, to posluša tudi slovenska
               javnost in o tem sem ravno govoril o nekem informacijskem sistemu, če mu lahko tako
               rečem.</p>
               <p>Seveda je pa nekaj. Najbrž želimo videti, tudi kakšen korak naprej, kakšnih 10 dni
               naprej, kaj se bo zgodilo, gotovo vlada na podlagi informacij, izmenjave podatkov
               preko meddržavnih sporazumov najbrž tečejo in gradivo seveda vidimo trenutno stanje v
               Sloveniji. Zelo natančna statistika. Zdaj moje konkretno vprašanje. Na hrvaško je
               samo v zadnji noči prišlo okoli približno, jaz ne vem, 4500 beguncev ali je to točen
               podatek ali ne. Se pravi tukaj nekje, torej je drugi val beguncev je pred našim
               slovenskim pragom, to je dejstvo. In seveda logično vprašanje ali smo pripravljeni.
               Vlada je tukaj pravzaprav že za tem omizjem danes odgovorila, koliko kapacitet imamo
               in tako naprej. In dobro je, da ta informacija gre ven, ob tem, da je seveda treba
               jasno in še enkrat povedati, da smo mi generalko pri upravljanju prvega begunskega
               vala opravili dobro. Ocena je dobra in tukaj seveda normalno vse priznanje tistim, ki
               so za to zaslužni, tako policiji, kot seveda, nikoli ne smemo pozabiti tudi
               prostovoljcev slovenskih, ki so izjemnega pomena.</p>
               <p>Drugo vprašanje, gospa ministrica, jaz sem vas včeraj poslušal, zelo korektno ste
               razmišljali na tiskovni konferenci, če se nam zgodi Madžarska, če se potem zgodi še
               Avstrija in Nemčija. Vsi razumemo, kaj mislim, da se v nekem trenutku Slovenija lahko
               znajde v brezizhodni situaciji. Zelo težko, mene zanima, kaj to pomeni, kaj bomo
               potem, če bo začela Nemčija vračati, če bo Avstrija zaprla meje in če se nam to res
               zgodi Madžarska? Tukaj bi želel še en razmislek.</p>
               <p>Tretja stvar, Nemčija je prav danes spremenila azilno zakonodajo, ki Nemčiji omogoča
               hitrejše vračanje, enostavnejše vračanje ekonomskih emigrantov nazaj v njihovo
               domovino. Ali se lahko v tem trenutku zgodi, da bo pa Slovenija kar naenkrat postala
               atraktivna za nekatere, ki so še pred dnevi rekli, da Slovenija za njih ni zanimiva?
               Kako bo ta tok šel nazaj? Pravim, ja, v njihovo domovino, Slovenija ni njihova
               domovina. Me v tem primeru in v tem kontekstu zanima tudi in glede na to, da je
               Madžarska že relativno hitro, poleti ali spomladi spremenila svojo zakonodajo, tudi
               zdaj v začetku jeseni, ko so se zadeve zaostrile, vi ste nekaj povedali, gospod
               državni sekretar, se mi zdi, katere bodo zakonske spremembe, ki jih bomo dobili v
               Državni zbor ali je to dovolj in v tem kontekstu pričakujem neke natančnejše
                  odgovore Hvala
               lepa.</p>
            </sp>
            <sp xml:id="SDT7-Skupna-2015-09-29.sp42">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam. Ne vidim več želje po razpravi. Dajem besedo gospe ministrici,
               izvolite.</p>
            </sp>
            <sp xml:id="SDT7-Skupna-2015-09-29.sp43">

               <speaker>MAG. VESNA GYÖRKÖS ŽNIDAR:</speaker>

               <p>Tukaj se ne morem strinjati z navedbami poslanca Grimsa, da nismo nič naredili glede
               te napačne informacije, ki je bila posredovana v tujino. Verjetno ste spregledali, da
               smo mi to takoj demantirali tudi preko ambasade in na podlagi tega je tudi v naši
               javnosti potem prišlo do spremenjenega stališča, kar se tiče te situacije. Tudi jaz
               sem v parlamentu in tudi javno povedala, kakšna je bila situacija, da je policija v
               skladu s svojimi pristojnostmi ukrepala zoper aktivista, ki se nasilno obnaša in tudi
               pozvala javno, da so vsi, ki se nahajajo na območju, kjer policija izvaja svoje
               naloge dolžni upoštevati ukaze, navodila, policiste, ki so dani z namenom, da se
               zagotovi varnost vsem, ki so na tem območju in da nobena nedopustna oziroma
               nezakonita dejanja niso dovoljenja in da se bo policija odzvala v skladu s svojimi
               pristojnostmi, z namenom, da vsa ta dejanja odvrne, seveda ob doslednem upoštevanju
               vseh standardov človekovih pravic in seveda v skladu z načelom solidarnosti, ki ga
               policija tudi zelo dobro pozna. Sploh pa ne vem, zakaj bi to bilo vprašanje moje
               solidarnosti, ker solidarnost dejansko pomeni solidarnost med državami članicami pri
               delitvi bremena pri soočanju z migracijskim tokom.</p>
               <p>Glede navajanj poslanca Gorenaka. Saj se strinjava oba, da ta današnja seja niti ni
               primerna, niti ni mišljenja za razpravo o tej dimenziji, ki ste jo vi izpostavili in
               seveda je povsem na metu in dobrodošla. Moram poudariti, da je razen tega, o čemer se
               danes pogovarjamo, seveda potekajo tudi vzporedni premiki, to pomeni, da se razmišlja
               oziroma predvideva tudi druge ukrepe, ki jih načrtujemo za primer in čas, ko bodo na
               mestu, sploh pa danes ne moremo govoriti o stališču predsednika Vlade, glede
               potencialnih ukrepov, ki pa seveda jih bomo pravočasno po potrebi tudi predlagali.
               Tako, da to so tudi sfere, ki so v ozadju, vendar pa danes o tem ne moremo
               govoriti.</p>
               <p>Vi ste še, omenjali ste tudi mojo navedbo glede izločanja državljanov Kosova,
               Albanije, to je mišljeno v smislu, da so te osebe bile izločene iz teh sfer, zato da
               so potem lahko podvržene vračanju. Tako, mogoče je malo nerodna beseda, ampak potem
               se te ljudi lahko vrača. Kar se pa tiče brezizhodne situacije, to je mogoče
               dramatičen izraz za ponazoritev dejstva, da v primeru, če bo Slovenija podvržena zelo
               velikemu migracijskemu pritisku in pa vendarle smo tudi vpeti v ravnanje oziroma
               stališča drugih držav, samo pomeni to, da v primeru, da se nam to zgodi in da druge
               države ne bodo več sprejemale migrantov, glede na to, da tudi Nemčija nekako že daje
               signal, da so njene kapacitete omejene, pomeni, da pač bomo imeli določene težave,
               glede na to, da so tudi druge države imele težave in je nekako izkaz tudi s stališča,
               vendarle bi bilo neodgovorno trditi, da težav ne bomo imeli. Bomo jih imeli tudi na
               te scenarije, se pripravljamo, tudi glede priprave največjega možnega števila
               kapacitet. Tudi državni sekretar je že orisal vse te faze in dejansko je to realno
               zavedanje situacije in tudi na to se pripravljamo. Toliko.</p>
            </sp>
            <sp xml:id="SDT7-Skupna-2015-09-29.sp44">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. Na tej točki zaključujem razpravo ter ugotavljam, da se je Odbor za
               zadeve Evropske unije na 20. nujni seji seznanil z aktualnim dogajanjem v zvezi z
               begunsko problematiko v Republiki Sloveniji in njenem sosedstvu. Najlepše se
               zahvaljujem ministrici, državnima sekretarjema za vse podane odgovore, pozitivne
               besede.</p>
               <p>In s tem tudi končujem 1. točko in 20. nujno sejo Odbora za zadeve Evropske
               unije.</p>
               <p>Besedo dajem gospe mag. Lilijani Kozlovič, predsednici Odbora za notranjo politiko,
               javno upravo in lokalno samoupravo.</p>
            </sp>
            <sp xml:id="SDT7-Skupna-2015-09-29.sp45">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala. Prav tako ugotavljam, da se je Odbor za notranjo politiko, javno upravo in
               lokalno samoupravo na 23. nujni seji seznanil z aktualnim dogajanjem v zvezi z
               begunsko problematiko v Republiki Sloveniji in njenem sosedstvu. Vsem se seveda
               zahvaljujem, ki ste bili prisotni in podali ustrezne informacije.</p>
               <p>S tem pa tudi končujem 1. točko in 23. nujno sejo Odbora za notranjo politiko, javno
               upravo in lokalno samoupravo.</p>
               <p>Besedo pa predajam še predsedniku Odbora za zunanjo politiko, gospodu Horvatu.
                  Izvolite.
               </p>
            </sp>
            <sp xml:id="SDT7-Skupna-2015-09-29.sp46">

               <speaker>PREDSEDNIK JOŽEF HORVAT:</speaker>

               <p>Hvala lepa. Spoštovane kolegice in kolegi. Na podlagi razprave ugotavljam, da se je
               Odbor za zunanjo politiko na 31. nujni seji seznanil z aktualnim dogajanjem v zvezi z
               begunsko problematiko v Republiki Sloveniji in njenem sosedstvu. Tudi sam se
               zahvaljujem gospe ministrici, gospe državni sekretarki, gospodu državnemu sekretarju
               in seveda tudi vam, kolegice in kolegi za konstruktivno razpravo.</p>
               <p>S tem pa tudi končujem 1. točko in 31. nujno sejo Odbora za zunanjo politiko. Želim
               vam lep večer. <stage type="time">Seja je bila zaključena 29. septembra 2015 ob 19.05.</stage>
               </p>
            </sp>
         </div>
      </body>
   </text>
</TEI>