<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZIOIP-nujna-66-2017-10-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">116BA043ED1867FDC12581B0003332E4</idno>
               <idno type="custom" subtype="day">375969FA5143110FC12581CD003C93A1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=375969FA5143110FC12581CD003C93A1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIOIP-nujna-66-2017-10-12.OZIOIP" n="66">
               <name>nujna seja</name>
               <date when="2017-10-12"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIOIP-nujna-66-2017-10-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIOIP-nujna-66-2017-10-12.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA INFRASTRUKTURO, OKOLJE IN PROSTOR</stage>
            <stage type="session">66. nujna seja</stage>
            <stage type="date">(12. oktober 2017)</stage>
            <stage type="chairman">Sejo sta vodila Igor Zorčič, predsednik in Danilo Anton Ranc, podpredsednik
            Odbora za infrastrukturo, okolje in prostor.</stage>
            <stage type="time">Seja se je pričela ob 16.19.</stage>
            <stage type="mag"/>


            <sp xml:id="SDT7-OZIOIP-nujna-66-2017-10-12.sp1">

               <speaker>PREDSEDNIK IGOR ZORČIČ:</speaker>

               <p>Spoštovani lep pozdrav, pričenjam 66. nujno sejo Odbora za infrastrukturo, okolje in
               prostor.</p>
               <p>Obveščam vas, da imam eno opravičilo in sicer opravičila se je članica odbora Marjana
               Kotnik Poropat. Za enkrat nimam nobenega pooblastila, tako, da, če bo kakšno mi ga
               prosim predložite.</p>
               <p>Prehajamo na <stage type="mag"/> (nadaljevanje) <title>
                  določitev dnevnega reda </title> seje odbora. S sklicem seje ste prejeli naslednji
               dnevni red: točka ena, problematika izgradnje malih hidroelektrarn. Ker do pričetka
               seje nisem prejel nobenega predloga za spremembo dnevnega reda je ta določen kot ste
               ga prejeli s sklicem seje odbora.</p>
               <p>Prehajamo na <title> 1. TOČKO DNEVNEGA REDA, TO JE PROBLEMATIKA IZGRADNJE MALIH
                  HIDROELEKTRARN. </title>
               </p>
               <p>Navedeno problematiko bomo obravnavali na podlagi zahteve Poslanske skupine Nove
               Slovenije za sklic nujne seje odbora z 28. 9. 2017, ki je objavljena na spletni
               strani Državnega zbora s sklicem. Na sejo so bili k obravnavi te točke povabljeni
               predlagatelj, Poslanska skupina Nova Slovenija – Krščanski demokrati, Ministrstvo za
               okolje in prostor, Ministrstvo za infrastrukturo, gospod Uroš Beržan, župan občine
               Tolmin, gospod Franjo Naraločnik, župan občine Ljubno, mag. Stane Merše, institut
               Jožef Štefan, Stane Čadež, Zveza društev lastnikov in graditeljev malih
               hidroelektrarn Slovenije, gospod Anton Koselj, Zveza društev lastnikov in graditeljev
               malih hidroelektrarn Slovenije, iz iste zveze tudi gospod Janez Jereb in docent dr.
               Aleksij Možina, Zveza društev lastnikov in graditeljev malih hidroelektrarn
               Slovenije. Naknadno sem v torek dne 10. 10. 2017 vabil še gospoda Radovana
               Tavzesa.</p>
               <p>Prehajamo na obravnavo navedene zadeve. Najprej bi predal besedo predstavniku
               predlagatelja, če nam želi podati dopolnilno obrazložitev k zahtevi.</p>
               <p>Kolega Zvonko Lah, imate besedo.</p>
            </sp>
            <sp xml:id="SDT7-OZIOIP-nujna-66-2017-10-12.sp2">

               <speaker>ZVONKO LAH (PS NSi):</speaker>

               <p>Hvala lepa. Lep pozdrav še enkrat vsem, predvsem pa vabljenim.</p>
               <p>Problematika izgradnje malih hidroelektrarn je že kar dolga, pereča, dolgo se tudi mi
               izpostavljamo na raznih odborih, na nas so se obrnili predvsem tisti, ki imajo že
               male hidroelektrarne in tisti, ki bi jih želeli na novo graditi. Problem teh malih
               hidroelektrarn, da ne ponavljam to kar ste v gradivu dobili je predvsem v tem, da so
               postopki zelo dolgotrajni, da imamo predpise obstoječe bistveno bolj komplicirane in
               postopke dolge kot v sosednjih državah, v Evropski uniji. Da so po novem vodna
               dovoljenja, do sedaj so bile koncesijske pogodbe in, da so določeni posegi že v
               pridobljene pravice in to zadevo samo še bolj otežuje. Jaz bi predlagal, da čim več
               tega povedo sami, ker se ukvarjajo, ubadajo z različnimi problemi na tem področju, da
               ne bi preveč kratil čas bi predlagal predsednik, da več o tem povedo kar sami, da
               dobimo pravo sliko kakšne so težave in, da poskušamo sprejeti sklepe, ki smo jih
               predlagali ali pa še kaj sklepov dopolniti, ker mi v opoziciji sami jih ne moremo
               sprejeti. V dobrobit temu, da se na tem področju kaj izboljša kar pa je verjetno cilj
               vseh nas.</p>
            </sp>
            <sp xml:id="SDT7-OZIOIP-nujna-66-2017-10-12.sp3">

               <speaker>PREDSEDNIK IGOR ZORČIČ:</speaker>

               <p>Jaz se strinjam z vami, ampak po protokolu imam, najprej dal besedo Ministrstvu za
               okolje in prostor, gospe Ireni Majcen.</p>
            </sp>
            <sp xml:id="SDT7-OZIOIP-nujna-66-2017-10-12.sp4">

               <speaker>IRENA MAJCEN:</speaker>

               <p>Hvala. Spoštovani predsednik, gospod Igor Zorčič, spoštovani poslanci, spoštovane
               gospe in gospodje.</p>
               <p>Področje rabe vode za različne namene, na primer za pitno vodo, proizvodnjo pijač,
               ogrevanje, kopališča, energetiko je urejeno tako z notranjo, torej z slovensko kot
               tudi z evropsko okoljsko zakonodajo. Rabe vode je potrebno obravnavati skozi vidik
               obremenjevanja voda, zagotavljanja trajnostne rabe vode in tudi usklajevanja drugih
               potreb in uporabnikov vode ter seveda morebitnih kolizij vrst rabe vode v okolju.
               Povedati moram, da je področje rabe vode za male hidroelektrarne pod drobnogledom
               tako našega slovenskega računskega sodišča kot tudi evropske komisije. Ureditev
               področja rabe vode za male hidroelektrarne, določitev ekološko sprejemljivega pretoka
                  <stage type="mag"/>(nadaljevanje) in druge vsebine je
               pomembna z več vidikov. Potrebna je zagotovitev skladnosti z zahtevami vodne
               direktive, v pilotu številka 7394 do 15 je evropska komisija posebej obravnavala tudi
               male hidroelektrarne z vidika izdaje vodnih dovoljenj, določitve ekološko
               sprejemljivega pretoka, doseganja drugih ciljev na področju rabe vode. Ukrep
               računskega sodišča Republike Slovenije in sicer izvajanje Zakona o vodah s katerim je
               bila določena obveznost priprave pregleda vseh vodnih dovoljenj za katere je bilo
               treba ob uveljavitvi uredbe o kriterijih za določitev ter načinu spremljanja in
               poročanja ekološko sprejemljivega pretoka izdati dopolnilne odločbe za določitev
               ekološko spremenljivega pretoka. Z izdelavo načrta aktivnosti za izdajo dopolnilnih
               odločb, za določitev tega pretoka za vodna dovoljenja za katerega dopolnilne odločbe
               še niso bile izdane. Zagotovitev izvajanj uveljavljana izjem v praksi, vsem drugim
               obstoječim uporabnikom vode, na katere so predlagane spremembe izjem prav tako
               nanašajo vključno z drugimi malimi hidroelektrarnami. Zagotavljana Qs pa pretok Qs je
               tisti minimalni pretok vode v strugi vodotoka, ki zagotavlja, da je vodni živelj v
               vodotoku, se ohrani, torej ostane živ in ne odmre v kolikor seveda tega pretoka vode
               ni. Zato zagotavljanje tega minimalnega pretoka Qs in raba vode za proizvodnjo
               električne energije v malih hidroelektrarnah je zahteva predpisov, ki urejajo podpore
               električni energiji proizvedeni iz obnovljivih virov. Ne gre torej spregledati
               posebej izpostavljenega varstva in pomena vode z vidika zagotavljanja trajnostne in
               prednostne rabe vode, tako za oskrbo s pitno vodo, ki je bila z ravni zakonskega
               urejanja prenesena na raven ustave. Na podlagi evropske okoljske zakonodaje je
               potreba, potrebno zagotoviti doseganje ciljev stanja, dobrega stanja voda in sicer
               doseganje dobrega stanja površinskih in podzemnih voda in preprečitev poslabšanja
               obstoječega stanja voda. Z vidika predmeta urejanja rabe vode pa je potrebno na
               podlagi vodne direktive zagotoviti povračilo stroškov obremenjevanja vode in, da mora
               biti raba vode predmet dovoljenja. Osnovni instrument upravljanja voda, katerega
               vsebino in obveznost sprejema določa vodna direktiva so načrti upravljanja voda. In o
               sprejetih načrtih je potrebno poročati evropski komisiji. Za obdobje 2009-2015 je bil
               sprejet prvi načrt upravljanja voda, lani, torej v letu 2016 pa je Vlada z uredbo
               sprejela načrt upravljanja voda za obdobje 2016-2021. In katerega sprejem je bil
               notificiran evropski komisiji in tudi elektronsko poročan v sistemu VIS.</p>
               <p>Novela Zakona o vodah iz leta 2012 govori o spremembi koncesij vodna dovoljenja za
               male hidroelektrarne. Zato je ta zakon prinesel za področje rabe vode bistvene
               spremembe za male hidroelektrarne, saj za pridobitev vodne pravice ni bilo potrebno
               več izvesti dolgotrajnega postopka podelitve koncesije. Javni razpis, sprejem
               koncesijskega akta, Vladna procedura tako za odločbo o izbiri koncesionarja kot tudi
               za sklenitev koncesijske pogodbe, pač pa se za tovrstno rabo podeljevanja koncesij
               uporablja ta novela zakona. Ta pa je predpisala, da se vse nerešene pobude obravnava
               kot vloge za izdajo vodnega dovoljenja. Da je treba do konca leta 2018 vse obstoječe
                  <stage type="mag"/>(nadaljevanje) koncesije, teh je ca
               500 spremeniti v vodna dovoljenja, ki vsebujejo enake pogoje kot koncesije, če
               ekološko spremenljiv pretok za koncesijo še ni bil določen pa mora biti določen tudi
               ta. Da z uveljavitvijo zakona prenehajo veljati vsi koncesijski akti in konec leta
               2012 je na tej podlagi predhodnik Direkcije Republika Slovenije za vode, to je bil pa
               takrat Agencija Republike Slovenija za okolje s strani Ministrstva za okolje in
               prostor sprejela ca 150 nerešenih pobud za rabo vode za male hidroelektrarne. In
               torej moramo spremeniti tudi obstoječe koncesije. Predlagatelj današnje seje je
               pripravil tudi sklepe, jaz bi se na njih odzvala. Na prvi sklep bi povedala, da je
               doseganje dobrega stanja voda osnovna zahteva vodne direktive, ki zavezuje vse
               članice Evropske unije. Ekološko sprejemljivi pretoki je eden izmed pomembnih
               instrumentov doseganja okoljskih ciljev za vode. Glede ekološko sprejemljivega
               pretoka so bile na ravni Evropske unije sprejete tudi smernice. Ekološki pretoki za
               izvajanje vodne direktive v katerih je bil uporabljen izraz ekološki pretok in je v
               okviru vodne direktive obravnavan kot vodni režim, ki je skladen z doseganjem
               okoljskih ciljev vodne direktive v vodnih telesih površinskih voda. Ti okoljski cilji
               pa se nanašajo, sem že nekaj od tega omenila pa bi ponovila, ne poslabšanje
               obstoječega stanja voda, doseganja dobrega ekološkega stanja v vodnih telesih
               površinskih vodah, skladnost s standardi in cilji za zavarovana območja vključno s
               tistimi, ki so določeni za varstvo habitatov in vrst pri katerih je ohranjanje ali
               izboljšanje stanja voda pomemben dejavnik za njihovo varstvo, vključno z območji
               Natura 2000 določenimi v skladu z direktivo o pticah in habitatno direktivo. Večina
               usmeritev, ki so podane v evropskih smernicah je že zajeta v obstoječi uredbi o
               kriterijih za določitev ter načinu spremljanja in poročanja ekološko sprejemljivega
               pretoka iz leta 2009. Skladno z Zakonom o vodah je ekološko sprejemljiv pretok v
               Sloveniji definiran kot količina vode, ki ob dovoljeni rabi ne poslabšuje stanje voda
               oziroma ne preprečuje njenega izboljšanja ter ohranja zgradbo in delovanje vodnega in
               obvodnega ekosistema. Skladno z uredbo se vrednosti ekološko sprejemljivega pretoka
               določi na podlagi hidroloških izhodišč, skladno z 8. členom uredbe pa se lahko določi
               tudi drugačna vrednost Qs na podlagi študije, ki jo ob predložitvi pobude oziroma
               vloge predloži pobudnik vloge za pridobitev vodne pravice. Obe uporabljeni metodi sta
               primerljivi z metodami, ki se uporabljajo v drugih državah Evropske unije. V večini
               držav se za določanje Qs uporabljajo hidrološke metode, številne ali pa nekatere
               države pa uporabljajo tudi metode simulacije habitatov, medtem, ko se hidravlične in
               celovite metode uporabljajo redkeje. Vrednost Qs, ki so določene na osnovni naše
               uredbe so primerljive z vrednostmi Qs v drugih državah, različni so le načini kako se
               te vrednosti določijo oziroma izračunajo. Prav tako se rezultati CRP projekta,
               elementi stanja voda pri določanju ekološko sprejemljivega pretoka, izdelovalci te
               študije so Inštitut za vode, Nacionalni inštitut za biologijo, Zavod za ribištvo
               Slovenije in Biotehniška fakulteta, izdelan je bil pa v lanskem letu in sicer so te
               rezultati pokazali, da za doseganje ciljev dobrega stanja voda v malih alpskih
               vodotokih s prispevno površino med 10 in 100 kvadratnimi kilometri, faktorji f naj ne
               bodo manjši od 0,9 oziroma kot minimalni pretok naj ne bodo določene vrednosti pod
               0,9 Qs. Manjše oziroma primerljive vrednosti faktorja f so zapisane že v obstoječi
               uredbi. Zato <stage type="mag"/>(nadaljevanje)
               predlaganemu sklepu pod številko 1 ne nasprotujemo.</p>
               <p>Predlagan sklep pod številko 2 – Uredba o načrtih upravljanja voda na vodnih območjih
               Donave in Jadranskega morja za načrtovano obdobje 2016 do 2021 je bila sprejeta. Sem
               že predhodno navedla v lanskem letu. Raba vode na malih vodotokih je lahko ne
               trajnostna in v nasprotju z zastavljenimi cilji preprečevanja poslabšanja stanja
               voda. Številne raziskave so namreč pokazale, da ima odvzem vode na manjših vodotokih
               večji vpliv na stanje voda in na celotni vodni in obvodni ekosistem kot pa na večjih
               vodotokih. Odvzem vode in z njimi povezane morfološke obremenitve, še posebej na
               povirih, močno spremenijo količino in dinamiko vodnega toka ter tako vplivajo na
               morfološko dinamiko ter strukturo in funkcijo združb vodnih in obvodnih organizmov.
               Na antropogeno povzročene spremembe hidroloških razmer je prilagojenih le malo vrst
               vodnih organizmov. Vsi dejavniki povzročajo spremembo površine in pestrosti habitatov
               zaradi česar se spremeni razporeditev in s tem struktura in funkcija združb vodnih in
               obvodnih organizmov. Omejitve rabe vode, vezane na količine kot so 20 litrov na
               sekundo in 80 litrov na sekundo, so določene na podlagi stanja znanja in tehnike,
               vključno z najboljšimi praksami ter znanstvenim in tehničnim napredkom s področja
               varovanja voda. Zato temu sklepu nasprotujemo.</p>
               <p>Sklepu pod številko 3. Predlog ni skladen z zakonodajo na področju varstva okolja in
               voda ter predpisov, ki določajo pristojnosti državne uprave in lokalne samouprave. V
               postopku podeljevanja vodnih dovoljenj pa so v skladu z zakonodajo vključeni različni
               sektorji, kot so narava in ribištvo, zato predlaganemu sklepu nasprotujemo.</p>
               <p>Sklep pod številko 4. Predlog ni sprejemljiv saj nam 25. člen Zakona o spremembah in
               dopolnitvah Zakona o vodah nalaga, da se do konca leta 2018 vse obstoječe koncesije
               spremeni v vodna dovoljenja. Tu bi ponovila, da je bil pa ta zakon sprejet leta 2012.
               Glede na to, da se tako vodno dovoljenje podeli za enak čas, v enakem obsegu in pod
               enakimi pogoji kot je to določeno v koncesijskem aktu in sklenjeni koncesijski
               pogodbi, menimo, da tak predlog nima prav posebnega smisla. Edina dodatna stvar, ki
               jo vsebuje vodno dovoljenje je določitev ekološko sprejemljivega pretoka in to le za
               tiste koncesije, ki tega še nimajo določenega, na kar so bili v vseh koncesijskih
               pogodbah koncesionarji tudi opozorjeni. Določitev ekološko sprejemljivega pretoka je
               obveznost, ki se nanaša tako na vodne pravice, ki se pridobijo z vodnim dovoljenjem,
               kot tudi s koncesijo. Prav tako rezultati projekta elementi stanja voda pri določanju
               ekološko sprejemljivega pretoka so pokazali, da za doseganje ciljev dobrega stanja
               voda v malih alpskih vodotokih, morajo biti ti faktorji oziroma ne smejo biti manjši
               kot 0,9. Zato predlaganemu sklepu nasprotujemo.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-66-2017-10-12.sp5">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Želi besedo predstavnik Ministrstva za infrastrukturo mogoče? Ne. Kasneje?</p>
            </sp>
            <sp xml:id="SDT7-OZIOIP-nujna-66-2017-10-12.sp6">

               <speaker>GOSPOD_____:</speaker>

               <p>/ mikrofon izključen/ Kasneje prosim ja.</p>
            </sp>
            <sp xml:id="SDT7-OZIOIP-nujna-66-2017-10-12.sp7">

               <speaker>PREDSEDNIK IGOR ZORČIČ:</speaker>

               <p>Zdaj pa bi predal besedo ostalim vabljenim. Pa mogoče, če se omejite ne vem, na
               približno 10 minut. Mogoče, če gremo kar v smeri urinega kazalca. Pa vsak naj se
               prosim predstavi za magnetogram.</p>
            </sp>
            <sp xml:id="SDT7-OZIOIP-nujna-66-2017-10-12.sp8">

               <speaker>STANE ČADEŽ:</speaker>

               <p>Hvala lepa.</p>
               <p>Čadež Stane, predsednik Zveze društev malih hidroelektrarn.</p>
               <p>Torej spoštovani člani odbora, hvala lepa, da ste uspeli točko dati na dnevni red,
               mislim, da je to le en napredek, ker mi <stage type="mag"/>(nadaljevanje) smo na zvezi smatrali, da smo po strokovni plati pa
               tudi delno po pravni plati že izčrpali možnosti za razvoj MHE, zato smo želeli, da se
               stvar tudi na političnem nivoju obravnava.</p>
               <p>Torej zakaj to? Ugotavljamo, da je v zadnjih desetih letih ali nekaj več, praktično
               ni nobenega pravega razvoja oziroma novih investicij v male hidroelektrarne. Vzrokov
               za to je več. Nekaj smo zdaj že slišali s strani ministrice, in sicer bom skušal par
               stvari dodati še okoli tega. Kar se Qs tiče, vidim točka prva je potrjena tudi s
               strani ministrstva in zato mislim, da Qs ne bi niti izpostavljal, čeprav uredba kot
               taka še ni dokončno sprejeta. Mi na zvezi smo želeli samo to, da dobimo Qs približno
               tak kot je v naših »zapadnih« deželah, predvsem ga želimo uskladiti z Zvezno
               republiko Nemčijo kot našim najmočnejšim gospodarskim partnerjem.</p>
               <p>Druga stvar, kar se tiče Jadransko-donavskega povodja, uredbe o tem, mislim, da je to
               slovenski unicum, ker teh 10 kvadratnih kilometrov, ki je neka močna omejitev pri
               delovanju vodnih dovoljenj, mislim, da je to slovenska posebnost. Torej zakaj? Vemo,
               da je bilo v Sloveniji na tisoče in tisoče pregrad, jezov, na katerih so v
               preteklosti naši predniki koristili ta vodni potencial za žage, mline in kovačije.
               Prihajam iz Škofje loke pa si bom malo reklame naredil, bi rekel, za Škofjo loko, če
               pridete v škofjeloški muzej na vhodu je lepo tabla gor napisana, da je leta 1900
               recimo na škofjeloškem obratovalo 160 mlinov. Toliko za eno splošno informacijo. Ti
               pragovi in ti jezovi so danes izkoriščena moč je 5 do 10 %. Ostalo vodo teče naprej.
               Zato mislim, da bi iz tega vidika morali tudi to uredbo o Jadransko-donavskem povodju
               malce uskladiti, vsaj z razmerami, ki so bile že pred sto in sto leti. Kajti če
               pogledamo ta vodni potencial kako se je v preteklosti izkoriščal, je mislim, da glede
               na višino ustvarjenega BDP danes vodni potencial v Sloveniji najslabše izkoriščen.
               Tako slabo še nikdar ni bil. Ker mislim, da je to ena velika naravna danost
               Slovenije, po drugi strani je pa ne znamo v ekonomskem smislu, gospodarskem smislu
               izkoristiti. Zato bi še enkrat prosil, da se to Uredbo o Jadransko-donavskem povodju
               dejansko skuša prilagoditi, tako kot je nekje bilo v preteklosti izkoriščen ta vodni
               potencial, da se tudi zdaj vsaj delno še omogoči to koristiti.</p>
               <p>Glede koncesijskih pogodb bo verjetno gospod Možina več povedal, pa vendar dve
               besedi. Torej koncesijske pogodbe so dejansko bile smo mi smatrali en napredek in te
               koncesijske pogodbe po letu 2002, ki so bile nekako obvezne za vse proizvajalce
               električne energije v MHE te koncesijske pogodbe smo z veseljem podpisali in to je
               držalo tudi približno 10 let, dobrih 10 let, do leta 2012, potem se je začela ponovna
               sprememba vodnega dovoljenja, kajti koncesijska pogodba je zame dvostranski akt,
               koncesijske pogodbe so bile podpisane dejansko od koncesionarja, nosilca pravice bom
               rekel te vodne, po drugi strani od države in jih je podpisal tudi kaj jaz vem
               pooblaščenec Vlade Republike Slovenije, tako da so imele neko težo. Med tem, ko vodna
               dovoljenja mislim te teže nimajo in zato smatram, da se tule posega v naše nekako
               pridobljene pravice, kajti vodno dovoljenje je enostranski akt, ki se lahko tudi, ne
               vem, z vsakokratno menjavo Vlade bom rekel, če ne drugače, tudi spreminja. Kar je pa
               nemogoče, boleče, kajti MHE oziroma hidrocentrale se postavljajo za 100 let in ne za
               20, 30 let. To je bistvo. In mislim, da moramo to vedeti, da dejansko taka
               investicija se ne povrne takoj, v desetih, dvajsetih letih, ampak je dolgoročna
               naložba in zato bi morala biti tule tudi ta vodna dovoljenja oziroma koncesijske
               pogodbe, ne vem, na 50 ali 90 let, tako kot je bilo to včasih že napravljeno.</p>
               <p>Okoli koncesij pa bi želel izpostaviti še eno zadevo, ki ni na današnjem dnevnem
               redu, pa se mogoče, ne vem, če boste uspeli to kaj predebatirati, to uredbo o
               podporah. Vsaka država nacionalna ekonomija skuša dejansko podpreti tisto, tisti
               energent s katerim razpolaga in Slovenija razpolaga z energentom gozd in voda. To se
               pravi imamo bogat vodni potencial, imamo bogato deželo z gozdovi in prav ta energenta
               mislim, da so tudi v teh podpornih shemah zelo zelo zanemarjena, na stran
               postavljena. Dokaz za to je, da smo dejansko v preteklosti napravili saj veste, 3
               tisoč 300 pa še nekaj sončnih central, med tem, ko smo vsak <stage type="mag"/>(nadaljevanje) leto mogoče en MHE postavili. In tudi če
               gledate analizo borze iz lanskega leta, vidite, da je dejansko vsa podporna shema
               praktično namenjena za sonce oziroma višina izplačanih podpor, 67 milijonov je šlo za
               sonce, med tem, ko »hidraši« dobimo še nekaj milijonov. Predvsem seveda je treba
               vedeti, da je pa hidroenergije še vedno tisto nosilni steber energije v Sloveniji, v
               primerjavi z ostalimi obnovljivimi viri. Nimam nič proti soncu in vetru, pa vendar
               hidroenergija je tista, ki je steber v primerjavi z ostalimi obnovljivimi viri, kajti
               vemo, da ostali obnovljivi viri mogoče predstavljajo še en odstotek, med tem pa ko je
               hidroenergija le pomemben steber proizvodnje električne energije.</p>
               <p>Zato bi kazalo, da bi tudi v tej podporni shemi, mislim, da to mora biti v
               nacionalnem interesu, bolj izrazito se podprlo te energente, ki so v Sloveniji vendar
               ta razpis, ki je bil objavljen letos junija, ta analiza, če ste jo gledali, dejansko
               kaže prav nasprotno. Dejansko smo dobili v Sloveniji ponovno eno ogromno količino
               odločb za podporo vetrni energiji, tam je šlo za 25 megavatov inštalirane moči,
               veliko tudi zemeljskega plina, čeprav pri zemeljskem plinu je vprašanje ali je to
               obnovljiv vir ali ni. Torej veliko vprašanje. Vendar pri nas smo ga vključili v
               podporno shemo kot obnovljiv vir. Je bilo 23 milijonov. Med tem »hidraši« 4 milijone.
               Torej spet en ogromen razkorak med vetrom, zemeljskim plinom in hidroenergijo.
               Ponovno smo prišli do tega, da nismo domače proizvodnje, domačega energenta podprli,
               ampak smo šli dejansko na uvozno tehnologijo, kajti veter vemo, da je uvozna
               tehnologija in zemeljski plini ravno tako. Najbolj enostavna proizvodnja je še vedno
               iz zemeljskega plina, jaz karikiram, ko rečem. »Uvoziš nemški agregat in ruski plin
               in imaš proizvodnjo elektrike.« Vendar to ne sme biti nacionalni cilj Slovenije.
               Mislim, da je to zgrešena politika. Vsaj na zvezi tako ocenjujemo.</p>
               <p>Druga zadeva pri tej podporni shemi je to, da je to praktično en spisek želja, jaz
               trdim. Kajti vemo kakšni problemi so z umestitvijo v prostor, ne samo MHE, tudi vetra
               in ta veter, ki ima odobritev v podporni shemi, verjetno ne bo prišlo do realizacije.
               To pomeni, da smo neka sredstva rezervirali, planirali na ministrstvu so planirali,
               da ta proizvodnja bo, v resnici je pa ne bo. Torej po vsej verjetnosti je ne bo. In
               mislim, da bi morali zagotoviti v teh podpornih shemah oziroma teh razpisih, da ima
               dejansko za to prednost tisti, ki ima za to že nekaj dovoljenja. A je to gradbeno
               dovoljenje, vodno dovoljenje, finančna konstrukcija, skratka nekaj mora biti, ker to
               je potem na zadnje izpade spisek želja, se mi zdi.</p>
               <p>Mogoče samo še eno zadevo okoli razvoja MHE. Torej mislim, da je idealna priložnost,
               ko se predstavlja ta energetski koncept Slovenije, da bi dejansko tu notri tudi kot
               trajnostni vir najbolj stabilen vir vključili tudi razvoj MHE. Torej upam si trditi,
               da MHE proizvaja najbolj čisto električno energijo, ne pušča, ne izpušča nobenih
               plinov, ne pušča nobenega pepela, nobenih atomskih odpadkov, skratka najbolj čisti
               vir. In poleg tega vode ne porabimo, ampak samo uporabimo. To se pravi vodo samo
               uporabimo kot energent, ne pa, ne vem, kot proizvajalci pijače recimo. Zato mislim,
               da je tudi pomembno, da bi tudi iz tega vidika morali v teh podpornih shemah to na
               vsak način upoštevati. Želel bi v bodoče, da se več vključuje civilna družba, ker
               smatramo, da smo nek predstavnik civilne družbe, da se več vključuje civilna družba
               pri nastajanju teh uredb. Kajti tipičen primer za to je Uredba o Jadransko-donavskem
               povodju. Je bila javna razprava, ki je trajala dva tri mesece, na javno razpravo so
               bile številne pripombe, mi smo naredili eno tako manjšo študijo, vendar se praktično
               niti odgovora na to študijo nismo dobili, ko pa je uredba izšla, smo pa ugotovili, da
               niti en naš predlog ni bil upoštevan. Zato mislim, da ta civilna družba premalo
               sodeluje ali je izločena bom celo rekel iz nastajanja teh normativnih aktov, ki
               posegajo na področje MHE.</p>
               <p>Mogoče za zaključek samo še to, da torej mislim, da živimo vsi v isti državi in bi se
               morali zavedati, da tule proizvodnja elektrike je v javnem interesu in če je ta javni
               interes izkazan, <stage type="mag"/>(nadaljevanje) je
               izkazan tako, da bi morala biti tudi, še enkrat bom rekel, tudi ti domači energenti
               bolj izrazito podprti. Od vodnega dovoljenja, gradbenega dovoljenja, do podporne
               sheme in vse uredbe, ki so na to vezane. Zato apeliram tule na današnji odbor, da bi
               skušali dejansko preko neke komisije, kot smo tu notri predlagali, zadevo začeti
               reševati, ker mislim, da je tudi malce anomalije v tem, da Ministrstvo za
               infrastrukturo pokriva oziroma mora zagotavljati stalno energijo, kvalitetno in
               stalno oskrbo energije, praktično pa na proizvodnjo malo lahko vpliva, kajti na
               proizvodnjo veliko bolj vpliva Ministrstvo za okolje in prostor, mogoče malce laično
               ocenjujem, kot pa Ministrstvo za infrastrukturo in mislim, da bi to kazalo dejansko,
               da se uskladi tudi pri vodnih dovoljenjih, vključiti tudi Ministrstvo za
               infrastrukturo, ki mora zagotavljati v državi ustrezno količino proizvedene
               električne energije.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-66-2017-10-12.sp9">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Naslednji prosim.</p>
            </sp>
            <sp xml:id="SDT7-OZIOIP-nujna-66-2017-10-12.sp10">

               <speaker>DR. ALEKSIJ MOŽINA:</speaker>

               <p>Dober dan, mene so določili.</p>
               <p>Aleksij Možina je moje ime. Torej na pobudo Zveze društev malih hidroelektrarn sem
               tukaj. Poskušal bom nekako v treh minutah predstaviti moje razmišljanje v zvezi z
               vodnimi dovoljenji in koncesijami.</p>
               <p>Ko vsakega človeka vprašamo ali ima raje koncesijo ali dovoljenje, verjetno bo rekel,
               da ima raje koncesijo kot dovoljenje. Koncesija mu daje neko pravico, dovoljenje mu
               nekaj dovoli. Torej argument, ki ga poskušamo v zadnjih letih odpraviti je nekako
               naslednji. Če so se deset let podeljevale koncesije, potem pa je zakon v noveli 25.
               člena ZV-1B določil sedaj se ne bodo več podeljevale koncesije, sedaj se bodo
               podeljevala dovoljenja ali je to res enako? Tukaj nas ministrstvo poskuša prepričati,
               da je to enako, da je celo, bi rekel, v noveli zakona v letu 2012 je bilo navedeno,
               da je to celo bolje – imeti dovoljenje kot koncesijo. Torej, če je bolje imeti
               dovoljenje kot koncesijo, zakaj potem imetnikom koncesijskih pogodb ne pustiti zanje
               slabšega stanja? Torej nekaj je gotovo – razlika me dovoljenjem in koncesijo obstaja.
               Razlika med dovoljenjem in koncesijo obstaja že v tem, da gre pri dovoljenju za
               enostransko dopustitev nekega ravnanja, pri koncesiji pa podelitev neke pravice in
               med tem, ko se pri koncesiji spremembe delajo soglasno, enostransko pa lahko samo bi
               rekel na podlagi zakonskih pogojev, je pri dovoljenju mogoče takšno dovoljenje
               enostransko spreminjati in tukaj preidemo iz teorije v prakso. V kolikor imajo
               imetniki koncesij malih hidroelektrarn koncesije in jim jih država bom rekel grozi,
               torej napoveduje, da jim bo dala dovoljenje namesto koncesij, kakšna je njihova
               pravna varnost? Kakšna je njihova pravna varnost? Zakaj se bodo ti odločali za nujno
               modernizacijo? Zakaj se bodo odločali, da stare, večinoma moramo seveda vedeti, stare
               male hidroelektrarne obnavljajo, če ne vedo, če bodo imeli potem, ko ne bodo več
               imeli koncesije temveč dovoljenja, še vedno izključno pravico, ko ne vedo ali jim bo
               država z novimi enostranskimi akti v njihove bodoče pravice, bodoča dovoljenja
               posegala, sedaj imajo pogodbe in vsaka pogodba se spremeni s soglasjem. Tukaj ne
               drži, da se s spremembo koncesije v dovoljenje ne spremeni nič. Seveda se spremeni in
               to je ministrstvo že spreminjalo. In kot bi rekel vsi tukaj, ki se s tem nekoliko
               bolj poglobljeno ukvarjamo, vedo, da je tudi sodišče odločilo, da je <stage type="mag"/>(nadaljevanje) takšna sprememba
               nedopustna. Sedaj se postavi meni vprašanje, torej, če je zaradi bodočega razvoja
               bolje imeti in ohraniti koncesije, kot preiti v sistem vodnih dovoljenj, zakaj
               vztrajati na spremembah v vodna dovoljenja, kar nedvomno generira določene spore? In
               tukaj morda bi rekel, poskušam poiskati neko rešitev. Predlog številka 4, ki je bil
               predlagan, pravi: »Ministrstvo naj ne spreminja vodnih koncesij v vodna dovoljenja.«
               Na to je ministrica odgovorila: »Takšen predlog mi ne moremo podpreti, ker nam
               zakonodaja nalaga, da moramo takšna, te koncesije spremeniti v vodna dovoljenja.«
               Moje razmišljanje je, poglejte, glede na to, da nekako strokovno ne more biti
               razlogov, da gremo nekaj v slabše, kakršno je sedaj stanje. Veste, grešiti je
               človeško, priznati napako je modro. Zakaj se ta napaka ne prizna, se jo poskuša
               odpraviti in se, ne vem, v kolikor je to poslovniško možno, takšen predlog sklepa
               spremeni v predlog, da se Vlado poziva, da pripravi spremembo 25. člena Zakona o
               vodah B, torej to novelo, ki odpravlja razlago, s katero se koncesije spreminja v
               vodna dovoljenja. Na takšen način, če bodo koncesije ostale takšne kot so, seveda z
               nujnimi spremembami, bo to pomenilo neko pravno varnost tako obstoječih kot pravno
               varnost bodočih in kot se v tej hiši, bi rekel, velikokrat zavedate, je ena izmed,
               eno izmed velikih tveganj v Republiki Sloveniji je pravna negotovost in dajmo to
               pravno negotovost, to možnost kasnejših poseganj v te imetnike koncesij poskušati
               odpraviti.</p>
               <p>Hvala.</p>
            </sp>
            <sp xml:id="SDT7-OZIOIP-nujna-66-2017-10-12.sp11">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Naslednji prosim.</p>
            </sp>
            <sp xml:id="SDT7-OZIOIP-nujna-66-2017-10-12.sp12">

               <speaker>MAG. RADOVAN TAVZES:</speaker>

               <p>Hvala lepa za besedo.</p>
               <p>Moje ime je Tavzes Radovan, povedal bi pa nekaj misli, ki so vezane na razvoj
               obnovljivih virov, zlasti tistih, ki so vezani na vodo, na izkoriščanje vode v malih
               ali pa velikih hidroelektrarnah.</p>
               <p>Če pogledamo slovenski razvoj obnovljivih virov po sprejetju vodne direktive oziroma
               po prenosu vodne direktive v slovenski pravni red, to je bilo tam nekje leta 2006,
               razvoj na tem področju v Sloveniji izrazito zaostaja za razvojem, ki ga opažamo v
               sosednji Avstriji, ki ima približno enako podnebno in tudi druge karakteristike, tudi
               geografske karakteristike in na Bavarskem. Pa gre za isto direktivo oziroma za prenos
               iste direktive v seveda nacionalni pravni red. Kje je bil problem ozirom kje je
               problem v Sloveniji?</p>
               <p>Problem v Sloveniji je mogoče ta, pa me bodo potem kolegi iz državne administracije
               popravili, da nekako ne znamo ločiti med okoljskimi cilji in pa cilji trajnostnega
               razvoja, kar direktiva seveda eksplicitno ureja v svojem 4. členu. Okoljski cilji
               seveda nimajo antropogenih karakteristik, niso podvrženi pravzaprav antropogenim
               željam oziroma smerem razvoja, med tem ko cilji trajnostnega razvoja so pa vsi po
               vrsti antropogeni naravnani, ne nazadnje gre za trajnostni razvoj človeške družbe. In
               zato seveda pride do konflikta vedno pri doseganju okoljskih ciljev, ko ti trčijo
               seveda z nameni in ukrepi, ki so vezani na doseganje ciljev trajnostnega razvoja. Ta
               konflikt je v vodni direktivi rešen s 4. členom, kjer so definirane neke izjeme, ki
               pa so, poudarjam še enkrat, niso izjeme do ciljev doseganja dobrega vodnega stanja,
               ampak so sestavni del teh ciljev. Direktiva jasno pove, da so vsi odstavki, ki
               definirajo izjeme sestavni del <stage type="mag"/>(nadaljevanje) teh ciljev. To je bilo prvič urejeno v vodni direktivi,
               ki je nekoliko novejša, v habitatni direktivi, ki je nekoliko starejša pa se to
               seveda zdajle popravlja oziroma nekako se komisija tudi nekako opredeljuje do tega
               problema, to pomeni do konflikta med cilji trajnostnega razvoja in okoljskimi cilji.
               No in seveda to je v nekem smislu zameriti treba pri seveda delu slovenske
               administracije, da je ta prenos teh izjem pravzaprav ponesrečeno prenesen v slovenski
               pravni red. Moram kar odkrito povedati. Zelo ponesrečeno in se ga ne razume kot
               reševanje konflikta med cilji doseganja trajnostnega razvoja in okoljskimi cilji. Že
               prej je gospa ministrica lepo povedala kaj so cilji seveda vodne direktive –
               doseganje dobrega stanja voda – vendar je pozabila povedati vključno z izjemami in te
               izjeme se nanašajo seveda na vse cilje trajnostnega razvoja, ki so seveda zapisani v
               zakonodaji Evropske unije. In ena od teh zakonodaj je seveda tudi doseganje ciljev
               pri obnovljivih virih energije, to je direktiva, ki je v letu 2009 izšla oziroma bila
               sprejeta in je seveda zdaj tudi potrjena s tako imenovanim zimsko-energetsko
               klimatskim paketom. Še enkrat, »još jednom« je potrjena. In seveda tudi danes so na
               nivoju Evropske unije usmeritve in tisto kar je, da se je obstoječim
               hidroelektrarnam, ki so delovale pred tem datumom, ko smo mi prenesli v slovenski
               pravni red vodno direktivo, ne avtomatsko podeli izjema do tega doseganja.
               Avtomatsko. To jasno piše v petem ali četrtem odstavku teh izjem. In seveda, da se
               nekoliko telovadi, ko gre za nove hidroelektrarne, to je pa sedmi odstavek tega 4.
               člena vodne direktive, ko seveda so tudi novi objekti deležni teh izjem, s tem, da
               ima, to kar je tudi gospa ministrica prej poudarila, ta ki posega v vodno okolje,
               dolžnost, da tam vodnega stanje ne poslabša. Ni mu pa treba dosegati dobrega vodnega
               stanja. No in ta element je seveda problematičen in seveda Avstrija je imela, bom kar
               odkrito povedal, velik konflikt s komisijo. Tako kot ga ima mogoče tudi Slovenija v
               tem trenutku. Vendar se je Avstrija postavila napram komisiji jasno, da je
               proizvodnja električne energije iz hidroelektrarn v Avstriji ne samo trajnostni cilj,
               torej cilj trajnostnega razvoja, ampak tudi cilj družbene prosperitete, gospodarske
               dejavnosti, delovnih mest in zato seveda je bilo v letu 2011 za Avstrijo in seveda
               tudi za Bavarsko pa po vzgledu tudi za Švico kot pridruženo članico oziroma kot
               članico, ki v nekem smislu je v asociaciji za nekatere direktive za Evropsko unijo,
               je bila seveda sprejeta in potrjena s strani komisije karta lokacij, ki so
               sprejemljive za hidroelektrarne. In seveda ta karta lokacij, ki so sprejemljive za
               hidroelektrarne je načeloma posegala na tiste lokacije, kjer so bili že prej seveda
               posegi v vodno okolje. Pri nas beri mini žage, mogoče tudi infrastrukturni objekti
               vodne infrastrukture in tako naprej. Tako da bi pozvali administracijo, da se skupaj
               seveda s tistimi, ki so zainteresirani, lotimo te karte.</p>
               <p>Ko smo delali okoljsko poročilo, ki je zdaj v zaključku javne razprave o obnovljivih
               virih energije, smo seveda zapisali kot strokovne podlage tega okoljskega poročila,
               tudi usmeritve za izdelavo te karte in seveda vodna direkcija Republike Slovenije nam
               je pomagala pri teh usmeritvah, jih potrdila in jaz upam, da smo usklajeni. In en
               velik poziv, zato, da zagotovimo nadaljnji razvoj obnovljivih virov energije na tem
               področju, je izdelava te karte. Ta izdelava karte je tista, ki nam bo povedala
               pravzaprav kaj hočemo do leta '20, do leta <stage type="mag"/>(nadaljevanje) '30 ali pa do leta 2050. In seveda zdaj je prilika
               pravzaprav, da se tega lotevamo, vendar ne samo administracija, tudi vsi tisti, ki
               nekaj vedo na tem področju.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-66-2017-10-12.sp13">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Naslednji prosim.</p>
            </sp>
            <sp xml:id="SDT7-OZIOIP-nujna-66-2017-10-12.sp14">

               <speaker>JANEZ JEREB:</speaker>

               <p>Vsem prav lep pozdrav!</p>
               <p>Jereb Janez, eden izmed tistih lastnikov malih hidroelektrarn, kjer je leta 2012 v
               našem slovenskem parlamentu predstavnik Eles jasno in glasno povedal: »Mi smo odločno
               proti gradnji malih hidroelektrarn. Ni da bi privatniki bogateli.« Ta stavek mi zveni
               že toliko let, da ga ne morem izpustiti. No moja lastna izkušnja me prepričuje, da
               sem slab v ekonomiji. Še vedno nisem obogatel, pa imamo trije malo hidroelektrarno že
               od leta '92. Tako, da nama z ženo moja penzija omogoča preživljanje. Naš agregat
               »naživne« moči, 150 kilovatov glede na količino padavin letno odda v omrežje od 250
               do 450 megavatnih ur. Če se malo postavim ob bok nuklearki Krško, ki daje v slovensko
               omrežje 350 megavatnih ur na uro, smo pridelali toliko energije vsako leto, kot jo v
               eni uri odda nuklearka v slovensko omrežje. Saj je nuklearka elektrarna velik
               tehnični dosežek, a hkrati tudi strahovito breme, ki ga nalagamo bodočim rodovom, saj
               po letu 2042, ko bo zaprta, ostajajo vse neizrabljene gorilne celice v hrambi v
               obstoječem bazenu poleg reaktorja za naslednjih par 100 let.</p>
               <p>Ne bom vsega, ker imam preveč napisanega, bral. Bi pa samo še to povedal. Pod
               izgradnjo MHE so škodljivi vplivi na okolje in posegi. Dvomim. Za našo malo
               hidroelektrarno smo dobili gradbeno dovoljenje v '92, brez problemov, le minimalni
               biološki pritok. Moram zapisati, da pri naši hidroelektrarni s peterno (?) turbino
               nismo v 25 letih imeli nikakršnih erozijskih katastrof v strugi vodotoka, ki je med
               zajetjem in »izpustjem« vode iz MHE. Ta naša mala hidroelektrarna ima zaledne
               površine 0,48 kvadratnega kilometra, ima vkopane klence (?) vode 400, dolžine 960
               metrov. Višinska razlika je 105 metrov. V sosednji strugi je ob isti hudi ujmi
               odneslo 350 metrov gozdne poti, poškodovalo mostove, bistveno spremenilo profil
               struge, lomilo strevje (?) in tako dalje. Stroški sanacije, ki je bila skoraj dva
               meseca, da so to sanirali, so nepomembni pravite.</p>
               <p>Onesnaževanje vode, ki gre skozi MHE. Spoštovani vsi, voda, ki gre v hidroelektrarno
               se vsa neonesnažena vrne v strugo vodotoka obogatena s kisikom. Nuklearna krško pa
               lahko v določenih primerih ogreva Savo za plus 3 stopinje Celzija. Glejte, ta
               definicija 10 kvadratnih kilometrov ja ali ne. Če imam jaz zajetje na višini X pa
               turbinsko strojni na višini Y, ali mislite, da od tistega zajetja pa do višinske
               vodostrojnice ni nobenega dodatnega dotoka? Te gorske verige so zelo z velikimi
               strugami in je ogromno dotokov od zajetja do turbinske strojnice, ki napaja vodotok.
               Tega v tem gradivu, ki ga imate ne upoštevate. Ni vse samo v parlamentu zapisano,
               treba je še malo v naravo stopiti pa pogledati. Torej ta 10 kvadratnih kilometrov, če
               postavim ob bok našo elektrarno, 0,48 kvadratnega kilometra, tukaj nekaj ne »štima«.
               In če grem jaz vlogo narediti za novo elektrarno za 250 kilovatov, se pravi bi lahko
               dal za dve tisti nuklearki omrežje slovensko, je bil odgovor ne, ker nima 10
               kvadratnih kilometrov, brez upoštevanja brez obrazložitev, pa brez upoštevanja vseh
               okoljskih soglasodajalcev, od A do Ž, razen na 10 kvadratnih kilometrov, so rekli ne,
               ampak Qs 0,8 pa sicer ja, samo 10 kvadratnih kilometrov pa ne. Gospe in gospodje,
               nekaj je močno narobe s temi pogoji, ki so nekako pretečeni (?) in napačno
               predstavljeni slovenski javnosti.</p>
               <p>Toliko za enkrat. Hvala lepa.</p>
            </sp>
            <sp xml:id="SDT7-OZIOIP-nujna-66-2017-10-12.sp15">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Naslednji mogoče?</p>
            </sp>
            <sp xml:id="SDT7-OZIOIP-nujna-66-2017-10-12.sp16">

               <speaker>FRANJO NARALOČNIK:</speaker>

               <p>En lep pozdrav vsem članom odbora in vsem vabljenim!</p>
               <p>Sem Franjo Naraločnik, župan Občine Ljubno.<stage type="mag"/> (nadaljevanje) Moj prispevek kot župana naj bo v pobudi po
               poenostavitvi postopkov umeščanja malih hidroelektrarn v občinske prostorske načrte
               in pozneje tudi pridobivanje vodnega soglasja oziroma koncesije oziroma tudi same
               gradnje. Zato podpiram sprejetje tretjega predlaganega sklepa, ki bo vsem
               soglasodajalcem dal možnost dobrega vpogleda v situacijo na terenu in hitro reakcijo
               v rezultatu čim prejšnje rešitve postopka.</p>
               <p>Opozoril bi na zgodovinsko sobivanje človeka z vodotoki, kar je imelo veliko
               pozitivnih učinkov pri obvladovanju voda, to je tudi protipoplavni zaščiti, ki je kar
               velik kamen spotike v naši Zgornji Savinjski dolini. V tem pogledu je potrebno
               pozitivno gledati na investicije v male hidroelektrarne kot element izboljšanja
               poplavne varnosti. Hkrati tudi večji zaščiti vodnega življa.</p>
               <p>Naše Društvo za obnovljive vire energije je že pred več leti podala analizo rabe
               vodne energije v naši Zgornji Savinjski dolini in predloge možnih gradenj, pa so s
               strani ministrstva oziroma odgovornih javnih inštitucij ni nikakršnega odziva, kar
               kaže na odnos do te teme. Ne nazadnje to kaže tudi odnos odgovornih pri poskusu
               organizacije delovnega posveta, ki smo ga želeli organizirati letošnjega septembra,
               pa s strani vabljenih nismo dobili niti enega odgovora.</p>
               <p>Hvala.</p>
            </sp>
            <sp xml:id="SDT7-OZIOIP-nujna-66-2017-10-12.sp17">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Imate besedo.</p>
            </sp>
            <sp xml:id="SDT7-OZIOIP-nujna-66-2017-10-12.sp18">

               <speaker>ANTON KOSELJ:</speaker>

               <p>Hvala lepa.</p>
               <p>Anton Koselj, Zveza društev MHE Slovenije.</p>
               <p>Torej naše mnenje je, da je trenutno stanje, zato smo pravzaprav tudi tukaj, takšno,
               da ni pravega dialoga z ministrstvom, kateremu danes sedimo tukaj nasproti, če pa že
               je, je pa neuravnotežen in izkazuje se prevladujoč interes naravovarstvene stroke in
               pa birokracije, če ne rečem administracije.</p>
               <p>15 let se že uspešno zavira razvoj malih hidroelektrarn, to dokazuje stotine vlog na
               mizah ministrstva za podelitev koncesije, pa se žal tega ni izvedlo. Se bom vzdržal
               razpredanja na to temo. Zakaj? Torej za nas ni vprašanje kaj evropske direktive
               določajo in tako naprej, kot je že prej gospa ministrica govorila, za nas so te
               zadeve sprejemljive. Pač pa je nesprejemljivo to kako se le-te direktive
               interpretirajo v naši zakonodaji, predvsem pa podzakonski regulativi. Namreč naši
               sosedje te zadeve prezentirajo na en način in ga ocenjujemo kot zelo sprejemljiv, pri
               nas pa čisto drugače, pod črto se to izkaže kot zaviralni moment za nek obnovljivi
               vir, ki ga imamo kar zadosti in bi bil lahko v določenih okoljih in lokalnih
               skupnostih pomembnejša panoga kot pa sicer je.</p>
               <p>Torej pri tem nastajanju regulative, predvsem podzakonske, prihaja do mnogih
               uzurpacij v pristojnosti ministrstva. Ta podzakonska regulativa je preveč normativno
               usmerjena, kar sploh ni sprejemljivo. To sicer ni osnovno moje mnenje, ampak mnenje
               dr. Pirnata na dveh srečanjih je o tem govoril. Na ta način se daje preveč
               manevrskega prostora birokraciji ministrstva, da samovoljno urejajo to področje. To
               se kaže iz vsebine uredb o katerih je bilo že prej govora pa določanju vodnega
               prispevka in še in še bi se lahko tega naštelo. Torej naše mnenje je in smo tudi
               trdno prepričani, da bi mogli s tako prakso prenehati, da bi se morali v bistvu
               srečati v ustreznem <stage type="mag"/>(nadaljevanje)
               dialogu, če pa ne, pa bomo morali pač nadaljevati s preverjanjem stanja na drugih
               instancah, tako kot smo se tega že poslužili, beri na pristojnih sodiščih, kjer o
               takih zadevah potem razsodijo. Za enkrat je nekaj že pozitivne sodne prakse, torej se
               izkazuje, da ni vse tako kakor se sliši iz nasprotne strani. In še enkrat apel, dajmo
               se pogovarjati in realizirajmo tisti tretji sklep iz predlaganega gradiva.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-66-2017-10-12.sp19">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Eno pooblastilo, kolega Ivana Hršaka nadomešča Peter Vilfan.</p>
               <p>Želi še kdo besedo? Če ne, odpiram razpravo članic in članov odbora. Kdo želi
               besedo?</p>
               <p>Kolega Lah.</p>
            </sp>
            <sp xml:id="SDT7-OZIOIP-nujna-66-2017-10-12.sp20">

               <speaker>ZVONKO LAH (PS NSi):</speaker>

               <p>Ja jaz bi, jaz sem pričakoval glede na to razpravo, ker je bil zadosten izziv tukaj
               predstavnikov Vlade ali ministrstva, da bo kdo kaj razpravljal o tem. V kolikor ne,
               potem so vsi ti očitki, jaz smatram, upravičeni in da je vse to kar so tukaj vabljeni
               povedali, res. In če je to res, potem jaz vidim eno tako sliko in verjetno tudi
               tisti, ki to spremljajo, da smo naredili zelo malo ali pa tisto kar smo naredili smo
               naredili narobe s strani Vlade do sedaj ali pa oblasti in da je potrebno čim prej to
               popraviti, da tudi naši, naša administracija ali oblast evropske predpise razumete
               kot jo razumejo v sosednjih državah, vsaj, čeprav verjetno smo pri nas še malo bolj
               specifični, da bi pričakoval, da Vlada oziroma ministrstvo se zavzame, da se ta
               specifika čim bolj v naše predpise vgradi. Jaz bi pričakoval, da je umeščanje v
               prostor ali pa pridobivanje gradbenega dovoljenja v nekem razumnem času kot v tujini,
               da bi Vlada dala še kakšne spodbude, ne pa da se na vse kriplje temu upira oziroma
               brani. Po teh predpisih, če smo imeli 3 tisoč raznih mlinov, žag, kovačij na naših
               vodotokih včasih, po teh predpisih se to nazaj ne da obnoviti, razen verjetno v
               kakšnem etnološkem smislu, da se kakšen mlin postavi nazaj, zato, da bodo turisti
               hodili oziroma »ferbci« gledati, ne pa da bo to zagotovilo v gospodarskem smislu za
               proizvodnjo električne energije ali pa kaj drugega. Če je temu tako, če ti
               podzakonski akti to ne omogočajo, potem je narobe in je treba to popraviti. Ti
               sklepi, ki smo jih predlagali gredo v to smer. Če za vas niso sprejemljivi bomo v
               Poslanski skupini Nove Slovenije poskušali pridobiti pravno prakso na tem področju,
               kjer so določeni, ki so tožili dobili tožbe in temu primerno tudi predlagati
               spremembo veljavne zakonodaje, da bo vsaj taka kot je v sosednjih državah, ker kot
               sem tukaj videl, evropska direktiva iz leta 2015 še ni bila implementirana v naš
               pravni red, čeprav je bil rok pred dvema letoma. Da so neke druge uredbe tudi, ki jih
               je Slovenija sprejela, v nasprotju s to direktivo in onemogoča temu,<stage type="mag"/>(nadaljevanje) Jaz bi predlagal, da se te sklepe
               sprejme, če je možno, ker kolegi poslanci iz pozicije jaz mislim, da je to problem,
               da je ta seja koristna. Ni naš namen kot predlagatelja s tem, da se kritizira delo
               Vlade, naš namen je, da se čim prej spremenijo predpisi, da gre zadeva v pravo smer.
               To je naš namen.</p>
               <p>Tudi ti, če niso vam ravno po volji ti sklepi, predlagam, da se ti sklepi popravijo v
               soglasju z ministrstvom, ampak da gre zadeva v pravo smer. Če so ti sklepi recimo
               tretji sklep je vsebina tega sklepa je podobna ureditvi, ki jih ima sosednja
               Avstrija, to se pravi Koroška, samo čez mejo. Če ta sklep ni dober, da je praktično
               preveč direktno določa kaj in kako naj bi to šlo, dajmo ga na nek način posplošiti,
               ampak Vlada naj dela v to smer, da se bo tudi preuredilo. Tako da, bi želel, da se
               Vlada opredeli na to razpravo, ki so jo tukaj podali vabljeni, ali so te razprave
               zgrešene ali nimajo prav, če imajo prav potem bi pa prosil, da greste naproti pa
               rečete: »Bomo delali v to smer,« in kako. Pa sprejmimo kakšen vaš predlog sklepa,
               razen tega prvega, ko je ministrica rekla, da pač nima nič proti. Ker najslabše je,
               da imajo dela sodišča, da imajo stroške investitorji, imajo stroške, in na drugi
               strani spet država. Ali bomo počakali, da bo prišlo iz Evropskega sodišča nazaj pa še
               kakšne stroške za državo? Jaz mislim, da čez 15 let se to zavira, da je že čas, da se
               to obrne v drugo smer in to je, samo to je naš namen, nič drugega.</p>
            </sp>
            <sp xml:id="SDT7-OZIOIP-nujna-66-2017-10-12.sp21">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Gospa ministrica.</p>
            </sp>
            <sp xml:id="SDT7-OZIOIP-nujna-66-2017-10-12.sp22">

               <speaker>IRENA MAJCEN:</speaker>

               <p>Hvala predsednik.</p>
               <p>Če je dovoljeno, bi se samo odzvala na nekaj stvari. Potem bi pa predala besedo tudi
               direktorju Direkcije za vode, gospodu Prohinarju, da še dopolni ta odgovor.</p>
               <p>Jaz bi se rada predvsem odzvala na pripombe oziroma razlaganje doseganje ciljev vodne
               direktive. Jaz moram tu vseeno povedati, da v Sloveniji, ki je seveda pristopila k
               Evropski uniji leta 2004, si v teh pristopnih pogojih marsikaj nismo izborili. Smo si
               pa izgovorili ali pa bi rekla smo pa dosegli prvo mesto pri zaščiti okolja oziroma če
               temu danes govorimo o Naturi 2000, tu smo pa Slovenija je prva med evropskimi
               državami članicami, saj imamo nekaj čez 37 % okolja, narave zaščitene kot Natura
               2000. In seveda zdaj pričakovati, da se bomo mi na ministrstvu obnašali kot sosednje
               države, ni mogoče. In res je, se strinjam, naravovarstvena stroka ima pri teh
               soglasjih oziroma pri izvedbi hidroelektrarn zato možnost, da podaja smernice ali pa
               omejitve, ker je večino površin ob vodotokih znotraj Nature 2000. Razlaga, da se tam
               kot izjema lahko počne karkoli, mene ne more prepričati. Torej ob samem prihodu na
               ministrstvu smo imeli kršitev tam nekaj čez 50, smo jih veliko <stage type="mag"/>(nadaljevanje) tudi v teh treh letih zaprli, mnogo smo
               jih tudi odprli. In ena od kršitev je nastala prav v letu 2015, ko smo po obilnih
               poplavah v letu 2014 čistili struge vodotokov kjer že skoraj strug ni bilo več zaradi
               nanosa mulja oziroma tega materiala in nam kljub vsem prizadevanjem, pa mi lahko
               verjamete, da smo vsi, ki smo bili vpleteni v to zgodbo, v resnici veliko energije
               vlagali, da bi to kršitev tega pilota zaprli, to še vedno ni uspelo. Zato je seveda
               lahko tako izpostaviti, da pač pri nas nič ne delamo, se mi pa zdi to zelo
               nekorektno. Sama sem imela sestanek s predstavniki lastnikov malih hidroelektrarn.
               Jaz mislim, da smo se, vsaj jaz sem poslušala, nimam namena se sestati z nekom kjer
               ne bi želela poslušati. Jaz mislim tudi, da smo kar se je dalo v smislu reševanja
               rešili, bo direktor direkcije še kaj več povedal in se mi res ne zdi fer neprestano
               poslušati kako pač nič ne delamo. Zdaj, če se to meni reče, jaz moram priznati, jaz
               imam kar se tega tiče že od začetka pač neko napotilo, da z menoj ni vse v redu,
               veste, ko pa sodelavci, ki res vlagajo velike napore, to morajo poslušati skupaj z
               menoj, pa se mi ne zdi, res se mi ne zdi fer. Je naše ministrstvo sploh v letošnjem
               letu posebej pod drobnogledom, pa sem vam že prej v uvodu naštevala, torej Računskega
               sodišča Slovenije, mislim, da imamo odprtih enih osem pregledov, nas kontrolirajo,
               seveda tudi porevizijska poročila oziroma porevizijski pregledi se delajo in tudi
               Evropsko sodišče nas kontrolira, nas pregleduje in to na izvajanju oziroma
               učinkovitosti prav ukrepov na vodnem področju. Zato vas vljudno naprošam, da nam te
               vaše izjave, ki gredo v smeri, da smo, da vas ne poslušamo, poskušate povedati na
               način, ko upoštevate prav to dejstvo, torej, da smo leta 2004 v predpristopnih
               pogajanjih nekaj izpogajali, na nekatere stvari se pa sploh nismo ozrli. Sedanja
               struktura ministrstva mora prav te stvari zdaj zelo zelo dobro poskušati reševati, pa
               so velike težave. In upoštevajmo, upoštevajte, da je v Sloveniji, pa res ni 40 ampak
               nekaj manj kot 40 % površin v Naturi 2000 kjer veljajo posebni pogoji. In veliko teh
               površin je torej na gozdnem področju, seveda na področju voda in vsi, ne samo male
               hidroelektrarne, tudi ostali koristniki teh prostorov imamo s koriščenjem tega
               potenciala, ki je zavarovan, vemo, da sem navedla, habitatna direktiva, pa potem
               direktiva o ptičih, imamo težave. Vljudno prosim, če si to upoštevate.</p>
               <p>Spoštovani predsednik, če lahko še me dopolni direktor direkcije. Tomaž, izvoli.</p>
            </sp>
            <sp xml:id="SDT7-OZIOIP-nujna-66-2017-10-12.sp23">

               <speaker>PREDSEDNIK IGOR ZORČIČ:</speaker>

               <p>Gospod Prohinar, imate besedo.</p>
            </sp>
            <sp xml:id="SDT7-OZIOIP-nujna-66-2017-10-12.sp24">

               <speaker>TOMAŽ PROHINAR:</speaker>

               <p>Hvala lepa.</p>
               <p>Jaz bi mogoče povedal nekaj besed povezanih s pretvorbo koncesij v vodna dovoljenja.
               Veliko je bilo tukaj povedanega, veliko je bilo strahov tudi, bom rekel, podatki o
               količinah vlog. Ta preverba vključuje prevedbo 500 podeljenih koncesij do leta 2012 v
               vodna dovoljenja, od tega je 270 vodnih dovoljenj že podeljenih … / oglašanje iz
               dvorane/ Do 2012, od spremembe, od ZV-1B. Poleg tega pa je bilo takrat tudi 150
               nerešenih pobud, danes je teh nerešenih pobud še 20. Kar se <stage type="mag"/>(nadaljevanje) tiče, bom rekel v tem vmesnem času, se
               rešuje tudi nove in tudi ca 60 novih vodnih dovoljenj je bilo podeljenih za nove male
               hidroelektrarne.</p>
               <p>Zdaj postopkov, vsaj po naših podatkih, po tem kar imamo mi, bom rekel tako,
               primerljivost glede načina določanja Qs, kot glede trajanja postopkov, bom rekel s
               tujimi državami jaz mislim, da smo primerljivi, da zadeve so podobne. Jasno, vedno je
               treba upoštevati ali gledamo neke idealne primere, idealne situacije, ko gre postopek
               brez težav čez do, bom rekel nekih postopkov kjer se lahko zaplete iz takšnega ali pa
               drugačnega razloga.</p>
               <p>Že smo povedali, podeljevanje koncesij, problematika tega področja je bila predmet
               Računskega sodišča, takrat so bile ugotovitve, da postopki trajajo od 7 do 30
               mesecev, danes ugotavljamo, da, bom rekel, neko reševanje vloge za podelitev vodne
               pravice, se pravi vodnega dovoljenja za novo malo hidroelektrarno traja, bom rekel,
               ca 6 mesecev, v nekih bolj optimalnih primerih lahko še krajši, seveda pa, bom rekel,
               tudi dlje, tam kjer se pojavljajo težave. Mi v tem postopku zaprošamo oziroma
               preverjamo tako mnenje Zavoda za varstvo narave ribičev in v kolikor tukaj ni nekih
               omejitev, ni zavarovanih območij, potem težav ni, seveda tam kjer so pa neke
               omejitve, jih je pa potrebno upoštevati.</p>
               <p>Poleg tega, bom rekel, na sam postopek potem vplivajo še, bom rekel, lahko tudi drugi
               faktorji, da tako rečem, ker po podelitvi vodne pravice, pridobitvi vodnega
               dovoljenja v postopku pridobitve gradbenega se preverja, bom rekel, tako skladno s
               prostorskimi akti, moram reči, da marsikje potem nastopi težava, ko ugotavljamo, da v
               občinskih prostorskih aktih recimo ni dovoljena umestitev ali pa gradnja malih
               hidroelektrarn, pa to, bom rekel, je potem zadeva, ki jo je treba rešiti s spremembo
               prostorskega akta, seveda to zahteva čas, vemo, da ni, bom rekel, pri pridobitvi
               vodnega soglasja nekih posebnih težav, bom rekel, spet tam kjer so tehnične rešitve
               ustrezno načrtovane, pa ne beležimo.</p>
               <p>Mogoče še toliko, seveda še ena od stvari je tudi, ki je bila tudi, bi rekel, večkrat
               omenjena, souporaba vodne infrastrukture, se pravi, marsikje ali pa večinoma se
               poskuša ali pa tudi pobudniki poskušajo izkoristiti obstoječo vodno infrastrukturo,
               jezove, pragove. V teh primerih je še z vidika, bom rekel, še potrebna še sklenitev
               pogodbe o souporabi vodne infrastrukture. To je zadeva, ki mogoče podaljša za mesec,
               dva postopek, ampak, bom rekel, tudi tukaj so zadeve rešljive. Ocenjujemo, da jih
               rešujemo oziroma, da prihajamo do dogovorov.</p>
            </sp>
            <sp xml:id="SDT7-OZIOIP-nujna-66-2017-10-12.sp25">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Kolega Krajnc.</p>
            </sp>
            <sp xml:id="SDT7-OZIOIP-nujna-66-2017-10-12.sp26">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospod predsednik.</p>
               <p>Lep pozdrav vsem skupaj!</p>
               <p>Zdaj, male hidroelektrarne so tudi za nas, torej za SMC pomemben vir ali pa, če
               hočete področje, ki ga glede na že omenjeno tradicijo, stoletno, ne bi bilo smiselno
               na kakršenkoli način preprečevati, pri čemer pa seveda razumemo omejitve, ki izhajajo
               iz okoljskih ciljev. Zdaj, gospod dr. Tavzes je v svoji predstavi stališča, če sem si
               prav zapomnil, govoril o potrebi po tem, da bi ločevali med okoljskimi cilji in cilji
               trajnostnega razvoja. Jaz bi predlagal, da naredimo dodaten napor in poskušamo,
               klasični izraz je najti sinergijo, ali pa če rečem, drug izraz je win-win situacijo
               najti. Torej združiti cilje tako okoljske kot tudi cilje trajnostnega razvoja razen,
               če to ni mogoče. Jaz mislim, da je mogoče in da bomo morali napor vložiti ravno v tej
               smeri. Zdaj, ko govorimo o okoljskih ciljih, če malo poenostavim razpravo, ker je na
               momente postala kar strokovna, seveda zato, ker jo vsi tisti, ki se s tem ukvarjate
               že dalj časa ali pa vsakodnevno, zelo dobro poznate, bi na strani okoljskih ciljev
               rekel, da je tisti kazalnik, ki se kaže tudi skozi <stage type="mag"/>(nadaljevanje) predstavitve stališč, pa ne nazadnje tudi skozi
               gradivo tako ministrstva kot predlagatelja, ekološko sprejemljiv pretok. Zdaj, to kar
               je znotraj prve točke sklepa oziroma prvega sklepa, ministrstvo s tem nima težav.
               Zdaj, vsi ste se na nek način v razpravi ob tem sklepu razveselili tega dejstva, je
               pa seveda ta ekološko sprejemljiv pretok o katerem govorimo v prvi točki povezan tudi
               s tretjo točko, kjer govorimo o oziroma s četrto, se opravičujem, kjer govorimo o
               veljavnih podpisanih koncesijskih pogodbah oziroma po noveli Zakona o vodah-1B iz
               leta 2012 o vodnih dovoljenjih.</p>
               <p>Zdaj, ministrstvo pri prvi točki ugotavlja, da so vrednosti ekološko sprejemljivega
               pretoka, ki so določene na osnovi naše uredbe primerljive z vrednostmi v drugih
               državah EU, različni so le načini kako se te vrednosti določijo oziroma izračunajo in
               to je tudi na nek način predlog prvega sklepa, ki predlaga, da naj se kot del
               kriterija upošteva ekološko sprejemljiv pretok v drugih primerljivih članicah EU. Če
               temu ni tako, bi seveda prosil, da se v nadaljnji razpravi razjasni zakaj ne in kako
               lahko to zadevo, kako lahko primerjavo vzpostavimo glede seveda na specifike, ki jih
               Slovenija ima v zvezi z vodami in to, če so vse okoliščine v zvezi z vodami res
               primerljive med različnimi članicami EU. To prvo točko sklepa sem pa povezoval s
               četrto zaradi tega, ker ne razumem čisto dobro zakaj predlagatelji želijo, da
               koncesijske pogodbe ostanejo v veljavi, če pustim ob strani neko razpravo oziroma
               predstavitev stališča, ki je opozarjala na to pravno terminologijo in pravne učinke
               in razlike med koncesijami in pogodbami, ker kot piše ministrstvo, se vodno
               dovoljenje podeli za enak čas, v enakem obsegu in pod enakimi pogoji kot je to
               določeno v koncesijskem aktu in sklenjeni koncesijski pogodbi razen, edina dodatna
               stvar in to le za tiste koncesije, ki tega še nimajo, je ekološko sprejemljivi
               pretok, o katerem sem pa prej razpravljal, da mimo njega verjetno ne bomo mogli iti,
               če želimo slediti okoljskim ciljem.</p>
               <p>Zdaj ta tematika ima še pa ta drugi vidik in to so trajnostni cilji, povezani
               predvsem z deležem obnovljivih virov energije v proizvodnji energije ali pa
               električne energije tako na ravni EU kot v Sloveniji kjer imajo znotraj deleža, ki se
               pridobiva iz hidroelektrarn, male hidroelektrarne še nek svoj delež, zato se je
               seveda treba vprašati naslednje. Ali lahko ob upoštevanju okoljskih ciljev skozi
               najpomembnejši kazalnik, ki je ekološko sprejemljivi pretok, dosežemo tudi cilje, ki
               na tem področju pred nami stojijo do leta 2020. Če najdemo odgovor na to vprašanje,
               potem mislim, da smo zmagali in ne vidim razloga zakaj bi obstoječi imetniki koncesij
               nasprotovali temu, da se za koncesije izdajo vodna dovoljenja. Zdaj sem zelo celo
               razpravo poenostavil, po mojem gre za to, če gre pa za kaj drugega pa ne razumem, bom
               pa prosil seveda, da v nadaljnji razpravi to razjasnimo.</p>
               <p>Zdaj, zaradi tega, ker seveda mislimo, da je te cilje iz enega in drugega področja
               treba združiti, smo, kolega Lah, kot ste že namignili, pripravili tudi svoj sklep, ki
               poleg Ministrstva za okolje in prostor nagovarja tudi Ministrstvo za infrastrukturo,
               ker so vse točke predlaganih sklepov bile na Ministrstvu za okolje in prostor<stage type="mag"/>(nadaljevanje) in cenim, da je
               Ministrstvo za infrastrukturo tukaj prisotno in bi jih seveda prosil, da dodajo svoj
               vidik energetski in tisti, ki se tiče na doseganje ciljev trajnostnega razvoja,
               čeprav seveda gre za zelo medresorsko povezano zadevo, ampak naš odbor pač ti dve
               resorni ministrstvi pokriva. </p>
               <p>Ta sklep govori o tem, da seveda obe ministrstvi poiščeta možnosti za dodatno
               poenostavitev postopkov, potrebnih za pridobitev dovoljenj, zdaj govorimo pa o
               potencial… investicijskem potencialu za naprej, če smo prej ugotavljali, da od leta
               2006 nismo beležili razvoja na tem področju, s čimer je seveda mišljen ne strokovni
               znanstveni razvoj pri razvoju malih hidroelektrarn, ampak pri gradnji in je levji
               delež po mojem mnenju odnesla tudi kriza, ki je bila drugačne narave in drugačnega
               tipa kot v drugih državah članicah, da pa bi zdaj, ko se seveda srečujemo z nekim
               novim gospodarskim zagonom in investicijskim potencialom, seveda pomagali pospešiti
               to, seveda spet ne na račun okolja in da seveda izvedeta dodatne aktivnosti, ki bodo
               pripomogle k povečanju deleža proizvodnje energije z malih hidroelektrarn v okviru
               doseganja ciljev OVE, se pravi obnovljivih virov energije. Predlagam, da v tem delu
               podpremo naš sklep. S prvim tudi mi nimamo težav, pri ostalih pa pravzaprav ne vidimo
               razlogov za podporo glede na obrazložitve, ki jih je izpostavilo Ministrstvo za
               okolje in prostor oziroma ministrica in dosedanjo razpravo.</p>
               <p>Zdaj, pri drugem kjer je nekako največ vztrajanja tudi s strani občin ali pa župana,
               da se vzpostavi neka posebna komisija in ministrstvo odgovarja, da to ni v skladu z
               zakonom, ob enem pa seveda zagotavlja, da so vključene vse te stroke, ki jih vi tam
               pri točki taksativno naštevate, okoljske, ribiči in podobno, pa tudi ne vidim pravega
               razloga. Nisem razumel zakaj bi tako komisijo široko imeli samo zaradi tega, ker jo
               imajo nekje drugje. To, najprej bi bilo treba seveda utemeljiti, da dosedanji način
               ne zagotavlja potrebnega dialoga in vključenosti vseh akterjev, pa potem seveda
               govoriti o tem, da bi bilo treba to spremeniti, ampak kolikor razumem ministrico, tak
               dialog obstaja in so vključeni vsi, ki želijo in morajo biti.</p>
               <p>Toliko, hvala.</p>
            </sp>
            <sp xml:id="SDT7-OZIOIP-nujna-66-2017-10-12.sp27">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Predlagatelj.</p>
            </sp>
            <sp xml:id="SDT7-OZIOIP-nujna-66-2017-10-12.sp28">

               <speaker>ZVONKO LAH (PS NSi):</speaker>

               <p>Bojan, jaz sem ti hvaležen za tole razpravo, sem pa dolžen še nekaj informacij, ki
               niso bile podane, pa bo mogoče iz teh informacij bolj razvidno zakaj so bili
               predlagani taki sklepi. Namreč, Zveza društev malih hidroelektrarn Slovenije meni, da
               je potenciala malih hidroelektrarn v Sloveniji, če bi naredili zemljevid kje vse je
               možno se štelo vse te potenciale, za vsaj 300 megavatov, na primer nuklearka Krško,
               ta naša polovica, je 350 megavatov. Vemo kakšna je investicija, če bi šli graditi en
               nov blok nuklearke, koliko milijard. Zdaj, če to jemljem, da je res 300 megavatov, je
               to hud potencial, za katerega ne rabimo državnih investicij, državnega denarja, ampak
               bi investiral posamezni investitor.</p>
               <p>Zdaj, tisto kar si, Bojan, prej rekel, da je ekološki sprejemljiv pretok primerljiv
               tujim državam, tukaj imam izračun, primerljivost z Nemčijo. Glede na to, da imamo mi
               veliko malih vodotokov in tukaj imam ene 20 naših vodotokov, naš ta Qs je približno
               dva, trikrat višji<stage type="mag"/>(nadaljevanje) od
               izračunanega v Nemčiji. Recimo Koritnica ima skupen pretok 6,85, ta minimalni bi
               moral biti 2,1 kubika na sekundo. Primer, ki je bil izračunan na nemški zvezni
               deželi, mam tukaj jih napisanih štiri, je pa največ Baden-Württenberg, 0,70. Ena
               tretjina tistega kar je pri nas in tukaj imam izračunano za vsega, škoda bomo to
               razdelali po poslanski. Če to drži, to pomeni, da bi po teh nemških kriterijih
               bistveno več lahko bilo malih hidroelektrarn kot pri nas, ker je ta pretok minimalni
               dvakrat oziroma trikrat višji. Izločuje veliko teh vodotokov. Toliko o tem, to je
               treba preveriti, to je že velik omejitven faktor, potem pa glede Nature 2000. OK, v
               redu, a se kej da ali se ne da, glavna ovira je tukaj uredba o jadranskem donavskem
               povodju, ki pravi, da mora biti prispevno območje 10 kvadratnih kilometrov, to je
               prej gospod govoril o tem kako to ne more biti, in minimalno 80 litrov na sekundo.
               Glejte, v Sloveniji imamo ogromno mlinščic, ker so bili včasih mlini, mlinščica je
               državna zemlja, ne zasebna, vse mlinščice so notri označene kot državno zemljišče. In
               en mlin je rabil 20 litrov na sekundo, recimo v primerni višinski razliki, da je
               gonil mlinsko kolo tam 2 do 3 kilovate je bilo že zadosti in teh primerov imamo mi
               ogromno. Zakaj se ne morejo izkoristiti, to sprašujem ministrstvo, koliko je bilo
               vlog zavrnjenih za male hidroelektrarne na osnovi tega predpisa, 10 kvadratnih
               kilometrov od leta 2012 pa do 2017, bi prosil odgovor, ker so bili po mojem
               neopravičeno vsi zavrnjeni, ker ne dosegajo teh kriterijev, ki smo se jih izmislili
               mi sami, nikjer v evropski direktivi tega ni kot omejitveni faktor. Tako, da na
               osnovi tega kar sem zdajle povedal so ti sklepi in to kar je gospod Tavzes, če ne
               veste on je bil državni sekretar na ministrstvu kar nekaj let. Glejte, zemljevid, ko
               je rekel on, predstavnik ministrstva je povedal kaj so vse omejitve, da čas traja
               toliko časa, tudi umestitev v prostor. Če bi mi evidentirali vse te lokacije, ki so
               včasih bile mlini in žage in mogoče še kakšno novo dodali kje, ki bi bila smiselna bi
               dobili zemljevid, iz tega zemljevida bi ven sešteli ali je res to 300 megavatov ali
               še kaj več in, ko bi imeli ta zemljevid bi potem lahko občine te lokacije dali v
               svoje prostorske akte in, ko bi bilo to bi videli kakšno bogastvo imamo. In bi bilo
               prav, da bi država organizirala, da se ne vem, ali operativno tehnologijo tudi taka
               tehnologija izvede, to je vse pri nas narejeno, mi imamo proizvodnjo doma vsega tega,
               turbin, cevovodov, vsega in tistega električnega dela, ne regulacijskega dela. Ne
               rabimo uvažat fotocelice ali fotoelemente iz Kitajske. <stage type="mag"/>(nadaljevanje) In, ko bi imeli v prostorskih aktih že notri
               in, ko bi se dogovorili kakšni so postopki, da čim prej pride investitor do
               gradbenega dovoljenja bi zadeva lahko hitro štartala. Pa ne rabimo nobenega državnega
               denarja iz proračuna tako kot za TEŠ 6 ali pa nuklearko. V tem je, to je pa že bo en
               tisti pomislek glede varstva okolja in trajnostnega razvoja, ta konflikt, če ste prav
               poslušali je bil v Avstriji in je bil konflikt pa so ga na račun trajnostnega razvoja
               tudi protipoplavne varnosti, kot je župan Ljubnega povedal, tam ji je že enkrat vse
               odneslo, koliko je bilo škode, če bi bilo toliko jezov zadrževalnikov, ali bi res
               toliko odneslo? Se da tudi analiza narediti, ampak ne, mi po liniji najmanjšega
               odbora, naj to stoji, naj čaka, v tem je poanta in, če jaz mislim, da je ta današnja
               razprava zelo koristna in bomo zelo veseli, da se vzpostavi neko sodelovanje normalno
               med temi, med to zvezo društev, že zveza društev pove, da je en kup teh
               zainteresiranih investitorjev pa mogoče še, da župani svoje povejo v tistih občinah
               kjer ta potencial je v večini, tudi z vidika poplavne varnosti in, da se potem res
               lotimo tako kot v Avstriji. Je pa res, da nekje je treba začeti in to sodelovanje do
               sedaj ni bilo dobro in predpisi, ki so sprejeti tudi niso dobri. In jaz se ministrica
               opravičujem, sem povedal, da ni to kritika, da se nič ne dela, enkrat sem že imel tak
               primer kako je ena predstavnica ministrstva nazaj pred leti govorila kako garamo, sem
               rekel saj vem, da delate, da ste pridni in nadure in vse, ampak delate narobe, to je
               še slabše kot, če se nič ne dela. In dajmo to popraviti dokler je še čas in mi v
               poslanski skupini ne bomo dali miru, zato dajmo danes zastaviti pa ni važno kdo, da
               sklep pa, da se ga sprejme, dajmo tak sklep dati, da bomo naredili korak naprej in
               čez nekaj mesec vam jaz obljubim, da bomo imeli zopet sejo pa bomo preverili ali smo
               korak naredili ali ne, pa ni važno kakšne sklepe danes sprejeli.</p>
            </sp>
            <sp xml:id="SDT7-OZIOIP-nujna-66-2017-10-12.sp29">

               <speaker>PODPREDSEDNIK DANILO ANTON RANC:</speaker>

               <p>Hvala kolegu Lahu.</p>
               <p>K besedi se je prijavila predstavnica Ministrstva za infrastrukturo, prosim, če se
               tudi predstavite za magnetogram.</p>
            </sp>
            <sp xml:id="SDT7-OZIOIP-nujna-66-2017-10-12.sp30">

               <speaker>ANDREJA BELAVIĆ-BENEDIK:</speaker>

               <p>Hvala lepa za besedo.</p>
               <p>Andreja Belavić-Benedik iz Direktorata za energijo.</p>
               <p>Kot je bilo že slišano danes se je Republika Slovenija oziroma Vlada Republike
               Slovenije tudi zavezala deležu 25 % obnovljivih virov energije v končni bruto rabi
               energije. Katerega cilj skuša naše ministrstvo nekako izpolniti in iz tega vidika
               absolutno podpiramo pospešeno izgradnjo oziroma umeščanje tudi malih hidroelektrarn v
               prostor. Ne vem, če ste že slišali za številke kaj vse bomo morali na tem področju
               narediti, če bomo hoteli doseči cilj do leta 2020. Pomeni, da moramo še 91 megavatov
               zgraditi oziroma izkoristiti vode, tukaj smo zdaj Brežice že spravili v življenje,
               Mokric že ne bomo imeli, to je 33,7 megavatov, se pravi že tukaj nam, Mokrice nam že
               zmanjkajo, ostalo bi morali ca 13 megavatov narediti z malimi hidroelektrarnami, se
               pravi moči do 1 megavata. Poleg tega bi morali umestiti oziroma priključiti še za 51
               megavatov vetrnih elektrarn in pa 161 megavatov sončnih elektrarn plus še 17
               megavatov iz biomase. Kako bomo to dosegli, glede na to, da smo že v letu 2016 sekali
               tisto krivuljo, ki gre takole gor do 25 %, mi smo zdaj na 22 % in se bojim, da bomo
               samo še ostali na teh 22 %. <stage type="mag"/>(nadaljevanje) Umeščanje malih hidroelektrarn zagovarjamo tudi s tega
               vidika razvoja oziroma spremembe same strukture energetskega omrežja, ki absolutno
               poudarja razpršene, decentralizirane vire in pa samooskrbo tako na nivoju posameznika
               kot tudi na nivoju skupnosti. Iz tega vidika bi recimo lahko en zaselek, ki ima tam
               nek potoček mimo lahko bil s postavitvijo male hidroelektrarne samooskrben. Nadalje
               še en problem, to je ta administrativni postopek umeščanja, že obstoječa direktiva,
               ki pospešuje obnovljive vire energije navaja, da morajo države članice poenostaviti
               administrativne postopke za umeščanje v prostor oziroma za priključitev malih enot,
               malih proizvodih enot. Tako, da iz tega vidika mislim, da bi država morala dejansko
               malo proaktivno vlogo imeti v tem in mogoče bi recimo tale plan, ki je, mislim načrt
               Slovenije z vrisanimi potenciali malih hidroelektrarn, ki je bil narejen v okviru
               okoljske presoje za nov akcijski načrt, ki se zdaj pripravlja, da bi bil lahko recimo
               podlaga zato, da se te postopke nekako skrajša oziroma pospeši. Recimo že sam tudi ta
               podatek, naše ministrstvo je objavilo javni razpis letos v višini 2 milijonov za
               izgradnjo oziroma za investicije v male hidro in vetrne elektrarne, do danes ni bilo
               prijavljenega tudi enega projekta ne. Tako, da gre pa za 2 milijona sredstev,
               nepovratnih ja sredstev, tako, da tukaj je dejansko, bomo morali najti skupno eno
               rešitev, da se bo to začelo »sprovajati«.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-66-2017-10-12.sp31">

               <speaker>PODPREDSEDNIK DANILO ANTON RANC:</speaker>

               <p>Hvala predstavnici Ministrstva za infrastrukturo. Bi se dovolil še jaz prijaviti k
               besedi, ker tudi sam razumem današnjo razpravo kot konstruktivno razpravo med vsemi
               deležniki in vsi, ki si želimo na nek način okolju prijazno Slovenijo, predvsem pa
               energetsko samooskrbo tudi na osnovi naravnih virov.</p>
               <p>Vodo smo seveda tudi vpisali v ustavo kot eno našo dobrino, ki jo moramo tudi iz tega
               vidika ceniti, seveda pa tudi to ne pomeni, da je ne smemo izkoriščati tudi v
               obnovljiv energetski vir. Tudi sam sem v razpravah v Državnem zboru večkrat navajam
               priložnosti naših naravnih virov, to je tudi gozd, les in pa seveda voda. In seveda
               tudi kot je ministrica sama rekla, bom citiral njene besede malo drugače, da verjetno
               smo se nekje »zaštrikali« v vstopu Evropsko unijo in si predpisali nekatere
               normative, ki so seveda na določen način omejevalni. Seveda pa današnjo razpravo
               ocenjujem v tej smeri, da bomo skupaj v dialogu in tudi s pomočjo današnjih sklepov
               našli rešitve, ki bodo dale prave rezultate in tudi seveda, da bomo našli optimum med
               možnostmi, ki jih nudijo naravni viri in pa tudi med priložnosti za uporabo teh
               naravnih virov za energetsko samooskrbo. Naj tudi navedem primer, ki sem ga že
               večkrat navajal, če bi mi subvencije, ki jih vsi državljani plačujemo preko računov
               za električno energijo namesto v fotovoltaike usmerjali v gradnjo hidroelektrarn ali
               velikih ali malih bi bili danes že verjetno na drugi, varnejši strani in mislim, da
               je tu tudi bila, bi rekel ena napaka v preteklosti in bi to milijardo pa pol v
               desetih letih, ki jih bomo v subvencije preusmerili v gradnjo malih elektrarn in pa
               izrabo hidroenergije <stage type="mag"/>(nadaljevanje)
               bila dodatna priložnost. Tako, da tudi sam mislim, da so sklepi, ki so predlagani
               naravnani v tej smeri, da bomo skupaj našli obe resorni ministrstvi pa tudi z
               dialogom z lastniki malih hidroelektrarn in pa društva prave optimalne rešitve, da to
               sliko izboljšamo in tudi sam ne razumem današnje razprave kot nekih kritik, bolj
               spodbudo za nadaljnji dialog.</p>
               <p>Tako, da bi sedaj besedo pa ministrici, da tudi odgovori na nekatera vprašanja.</p>
            </sp>
            <sp xml:id="SDT7-OZIOIP-nujna-66-2017-10-12.sp32">

               <speaker>IRENA MAJCEN:</speaker>

               <p>Hvala predsedujoči.</p>
               <p>Pravzaprav ne bom odgovarjala na vprašanja, rada bi se samo, rada bi samo povedala,
               da pri navedbah, da lahko male hidroelektrarne pač proizvedejo 300 megavatnih ur
               električne energije bi se jaz distancirala, jaz nisem energetik, nekaj malega so mi
               zdaj povedali, ker pač skozi naše ministrstvo tudi financiramo izgradnjo
               Spodnje-Savskih elektrarn, ampak res čisto nekaj malega. Sem pa vesela, da so zdaj,
               da je predstavnica ministrstva za infrastrukturo povedala, da je cilj, jaz upam, da
               sem si prav zapisala 13 megavatnih ur za male, megavatov, za male hidroelektrarne. To
               je taka razlika, da jaz samo povem, da sem toliko razumela, da nekaj tu ni v redu. Je
               pa tako pri tem aktivaciji in delu, če si jaz upam reči, da so nekateri poslanci, ki
               so že dalj časa v parlamentu sprejemali tudi odločitve za TEŠ 6 pa še za kaj drugega
               pa niso takrat pomislili na potencial, ki ga imajo male hidroelektrarne je pač tako,
               da seveda je zelo, dobro vsak pri sebi malo razčisti kaj ja in kaj ne. Jaz bi še
               povedala samo glede, glede pilotov pa potem nadaljnjih postopkov, smo že bili tudi v
               nekaterih postopkih pred tožbo. Vsi ti postopki trajajo na evropski komisiji leta in
               to, da smo mi iz 50 zdaj pač prišli na številko pod 20 pa nekaj novih je odprtih je
               seveda bilo res veliko angažiranja, ker so to zapletene stvari in niso enostavne.
               Zdaj na prihodu za tožbo do Slovenije je še nekaj postopkov in seveda, ko pa pride
               zdaj sploh po novem padu tožbe je pa zaveza države, da plača kazen, ni več odloga, ni
               več nekako prožnosti, da še v nekem času se nekaj uredi, zato bi jaz, ko govorimo o
               teh povezovalnih možnostih doseganja ciljev se zahvalila gospodu Kranjcu in jaz
               mislim, da je lepo povzel in tudi ta sklep, ki je pripravljen s strani Poslanskih
               skupin SMC, Desus in SD seveda nas napotuje, nam daje možnost, da iščemo takšne
               izvedbene postopke, ki nas ne bodo ogrozili pred evropsko komisijo, gre predvsem za
               kršitve po habitatni direktivi in po direktivi o pticah. Namreč ti dve direktivi sta
               v primerih do sedaj velikokrat bili kršeni in tudi kot sem povedala, samo za
               izvajanje intervencijskih protipoplavnih ukrepov, jaz mislim, da razen redkih izjem,
               vsi vemo, da takrat po letu 2014 je bilo treba v tiste pol leta res veliko narediti,
               struge so bile poškodovane in, če iz tistega časa, torej gre za neko redno delo in iz
               tistega časa imamo kršitve, se sama bi pred možnostjo kakršnokoli resnično želela
               prepričati, da v tem obdobju in kasneje ne bomo izvajali ukrepov in postopkov, ki bi
                  <stage type="mag"/>(nadaljevanje) pomenili ponovno
               odpiranje kršitev pred Evropsko unijo. Predsedujoči lepo ste povedali, res je, da so
               nekatere države seveda v Evropski uniji že mnogo let in imajo res drugačne pogoje kot
               jih ima Slovenija, je pa res, da ob vstopu v Evropsko unijo je Slovenija in jaz to
               cenim, jaz mislim, da je to tudi dobra poteza bila, da imamo toliko območij Natura
               2000, da čuvamo naše okolje, da skrbimo za biotope in ta potencial nam že sedaj
               koristi tudi v smislu obiska turističnega, v prihodnje pa seveda bo v temu prostoru,
               ki je tako varovan prav gotovo namenjenega še več pozornosti in še več tudi finančnih
               sredstev.</p>
               <p>Hvala.</p>
            </sp>
            <sp xml:id="SDT7-OZIOIP-nujna-66-2017-10-12.sp33">
               <speaker>PREDSEDNIK IGOR ZORČIČ:</speaker>
               <p>Hvala lepa. Predlagatelj.</p>
            </sp>
            <sp xml:id="SDT7-OZIOIP-nujna-66-2017-10-12.sp34">

               <speaker>ZVONKO LAH (PS NSi):</speaker>

               <p>Ja, hvala lepa res Ministrstvu za infrastrukturo, da ne boste mislili pa zatožili
               ministru jih, ker nismo bili zmenjeni ne, ampak to kar so oni razpravljali potrjuje
               še kako je potrebna bila ta razprava, da se pokrene hitreje.</p>
               <p>Glejte, jaz bi še nekaj rekel, gospa ministrica, ne rabite se zdaj izgovarjati zakaj
               nismo do zdaj to in ono, jaz ne očitam tega, ampak dajmo gledati naprej, tisto, ko
               ste pa rekla, da glede TEŠ 6, sem pa član preiskovalke TEŠ 6, komisije in bi lahko
               marsikaj povedal, tudi jaz sem glasoval za poroštvo, ker smo bili vsi zavedeni,
               najbolj je bil pa takratni predsednik Vlade zaveden, ni nič vedel. In, če predsednik
               Vlade ni nič vedel potem kako naj mi »bogi« poslanci vemo. In kar se zgodovine tiče,
               sigurno TEŠ bo slej, ko prej zaprt, glejte današnji, finance mislim, da vsi poznate
               Roberta Goloba, da verjetno je eden od tistih strokovnjakov, ki največ ve na področju
               energetike pa si preberite to, da bo TEŠ 6 sam izumrl, ga ne bo treba zapreti, ker
               enostavno bo prisilila situacija, da ga bojo zaprli in, da bomo vsi nekakšni majhni
               »petroli«, vsak zase energijo pridobivali, to sem razumel tudi iz razprave
               predstavnice Ministrstva za infrastrukturo, spremembe gredo zelo hitro in, če se mi
               ne bomo pravočasno odzivali na to, če na ministrstvih so taki ljudje, ki to ne morejo
               doumeti, potem naj grejo delati kaj drugega pa pripeljite tiste mlade, ki vidijo
               toliko naprej, ki sledijo temu razvoju. Jaz sem tudi sam že razpravljal v eni družbi,
               tudi jaz imam tri odrasle sinove pa sem tudi jaz že za časom, ko se z njimi
               pogovarjam pa potem včasih ne verjamem, saj to ne bo res pa potem čez kakšen mesec
               preberem v, od takih resnih strokovnjakov, da je tisto res. Če bomo mi tako počasi
               spreminjali predpise, glejte, žal bo po nas, nas bo čas povozil in lahko spakiramo pa
               gremo pa rečemo tisti, ki je po štiridesetem letu starosti nima kaj delati, ker več
               ne sledi pa dajmo mlade notri, da ne bodo bežali ven, naj pridejo tukaj v parlament
               pa stvari »pošlihtajo«, ampak ni to kritika. Jaz sem zelo hvaležen in upam kolegi iz
               pozicije, kakršnekoli sklepe bomo sprejeli v tej smeri, jih bom jaz podprl, da se
               nekaj naredi kar boste predlagali, ne rabite naših, čeprav mislim, da po vsem tistem
               kar smo danes slišali bi bili vsi koristni. Ampak dajmo narediti korak naprej, dajmo,
               je pa ta razprava, ni kar tako, da smo zdaj, saj nismo hiteli, jaz bi mogoče šel še
               do kakšnega člana odbora iz drugih poslanskih skupin pa poskušal razložiti to, da se
               podpre danes, ampak mi imamo drugi teden prostorsko in gradbeno zakonodajo,<stage type="mag"/>(nadaljevanje) ki se ne spreminja vsako
               leto in nič nimamo notri v teh spremembah, da bi lahko kaj pospešili te postopke, to
               je velika žalost. Če kdo vidi take rešitve, da bi pospešili ali umeščanje v prostor
               ali skrajšan postopek nosilcev urejanja v prostoru, prostora, da bi dali soglasje,
               mnenje in tako naprej, nič ne skrajšujemo postopka in to je največja žalost, ker nas
               bo čas povozil preden bomo sprejeli tako zakonodajo, ki bo to omogočala. In današnja
               razprava največja vrednost te razprave bo, če smo uspeli, vsi tukaj vabljeni in
               tisti, ki ste razpravljali v pravo smer, če smo uspeli komu odpreti oči, to je
               največja vrednota današnje razprave pa ne glede na kakšne, kakšni sklepi bojo.
               Naslednjič, ko bomo sklicali sejo odbora pa obljubim, da bomo prej to tabelo, boste
               dobili vsi, to je študija, to ni izmišljotina, bi pa prosil en odgovor, če ne bom
               postavil poslansko vprašanje ministrici na tisto vprašanje, verjetno ga nimate tukaj
               ampak, da enkrat le daste, koliko vlog je bilo zavrnjeno na račun tiste uredbe, 10
               kvadratnih kilometrov in 80 litrov na sekundo pretoka, ki pa je naše poleno, ni
               evropske direktive in to ni bilo dobronamerno sprejeto. Samo toliko za opozorilo, da
               to čim prej popravimo in, da omogočimo, da se čim več malih hidroelektrarn začne
               graditi, ker na koncu bo država plačala kazen in nihče ne bo kriv, ker bo šlo iz
               integralnega proračuna ali pa mogoče iz položnic tistih, ki elektriko plačujemo.</p>
            </sp>
            <sp xml:id="SDT7-OZIOIP-nujna-66-2017-10-12.sp35">
               <speaker>PREDSEDNIK IGOR ZORČIČ:</speaker>
               <p>Hvala lepa. Se bom še sam oglasil. Danes je Vlada potrdila strategijo o
               alternativnih gorivih v prometnem sektorju, posebno pozornost se namenja hibridnim
               vozilom in vozilom na električni pogon. Vlada strategija določa, da bo do 2030 med
               osebnimi vozili vsaj 17 % električnih vozil oziroma priključnih hibridov, kar pomeni
               skupno 200 tisoč vozil. Če je bilo lani v Sloveniji 227 polnilnic za električna
               vozila, se leta 2020 predvideva, da jih bo država potrebovala 1200, leta 2025 7 tisoč
               in leta 2030 kar 22 tisoč 300 polnilnic. Zakaj to omenjam, danes se pogovarjamo o
               proizvodnji električne energije, jaz mislim, da smo vsi soglasni, da potrebujemo en
               poudarek na obnovljivih virih energije. Jaz imam pomisleke proti električnim vozilom,
               če se ta napajajo iz elektrike, ki je proizvedena v neki termoelektrarni, letos
               pozimi smo imeli eno majhno energetsko krizo, nizka Sava, mrzla zima in v Slovenijo
               se je veliko elektrike uvažalo baje iz termoelektrarn v Ukrajini in podobno, skratka
               želim izpostaviti to, da, ko govorimo o nekih problemih umeščanja v prostor in
               projektiranja in, bom rekel zagona malih hidroelektrarn iz razlogov, ki so neke
               okoljske narave pa ali je to razlog Natura 2000 ali karkoli podobnega, se mogoče
               premalokrat vprašamo, ali si želimo neko energetsko prihodnost iz ne vem, električnih
               celic ali želimo poudarek na proizvajanju električne energije iz vode ali jedrske
               energije in podobno. Jaz mislim, da, če imamo to možnost naravno možnost, da imamo
               vodnat teren, da imamo padec, ki je potreben za proizvodnjo električne energije s
               hidrocentralami, da moramo to izkoristiti in jaz mislim, da so tudi male
               hidrocentrale tiste, ki jim moramo dati ustrezen poudarek. Tako, da jaz se
               zahvaljujem tudi predlagatelju in vsem, ki ste danes razpravljali na to temo, jaz
               mislim, da nam, da smo dobili nekakšno okvirno sliko, seveda nismo strokovnjaki za
               področje hidroelektrarn, jaz se težko<stage type="mag"/>(nadaljevanje) spuščam v primerjavo z Baden-Württenburgom ali ne vem s
               Hessnom ali s Saško pa vendarle imam občutek na podlagi teh številk, da mogoče tu
               nismo naredili vsega napora in, da se pri tovrstnih projektih prevečkrat ustrašimo te
               Nature 2000 in podobnih projektov. In jaz mislim, da zaradi podobnih projektov potem
               dobivamo ne vem, projekte kot je TEŠ 6 na koncu koncev. Jaz verjamem, da tudi te male
               hidroelektrarne glede na naše kapacitete ne bodo rešile slovenske energetike pa
               vendar dajemo nekakšen signal z vzpodubo gradnjam takšnih hidroelektrarn, da si
               želimo okolje zaščititi tudi na ta način, da proizvajamo električno energijo z malimi
               hidroelektrarnami. Tako, da jaz bom podprl te sklepe za katere je že kolega Bojan
               izpostavil, da jih moramo podpreti, zdaj pri enem sklepu smo govorili o tem, da se
               naj Odbor za infrastrukturo in odbor, pardon, Ministrstvo za infrastrukturo in
               Ministrstvo za okolje dogovorita in poiščeta določene možnosti, jaz se s tem seveda
               strinjam, mogoče bo kolega Kranjc še malo dopolnil ta sklep, da vendarle damo nek
               časovni okvir in, da bom rekel s pomočjo nekega sklepa predvidimo nekakšen zaključek
               te današnje razprave, upam, da v pozitivno smer, da boste tudi vi, ki ste lastniki
               malih hidroelektrarn dobili nekakšno afirmacijo in, da boste pravzaprav ugotovili, da
               ste zaželeni v naši energetski prihodnosti.</p>
               <p>Kolega Krajnc.</p>
            </sp>
            <sp xml:id="SDT7-OZIOIP-nujna-66-2017-10-12.sp36">

               <speaker>MAG. BOJAN KRAJNC (PS SMC):</speaker>

               <p>Ja, hvala za besedo.</p>
               <p>Tudi sam se zahvaljujem vsem za razpravo. Ponovno bi prebral predlog sklepa
               koalicijskih poslanskih skupin, dodatnega torej. Odbor za infrastrukturo, okolje in
               prostor predlaga Ministrstvu za okolje in prostor in Ministrstvu za infrastrukturo,
               da poiščeta možnosti za dodatno poenostavitev postopkov potrebnih za pridobitev
               dovoljenj in izvedeta dodatne aktivnosti, ki bodo pripomogle k povečanju deleža
               proizvodnje energije iz malih hidroelektrarn v okviru doseganja ciljev obnovljivih
               virov energije ter o ugotovitvah poročata Odboru za infrastrukturo, okolje in prostor
               v roku 6 mesecev.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-66-2017-10-12.sp37">

               <speaker>PREDSEDNIK IGOR ZORČIČ:</speaker>

               <p>Hvala lepa. Še kdo? Če ne zaključujem razpravo.</p>
               <p>Prehajamo na glasovanje o predlaganih sklepih. Najprej bomo glasovali o sklepu
               številka ena iz gradiva predlagatelja. Glasujemo.</p>
               <p>Kdo je za? (7 članov.) Kdo je proti? (2 člana.)</p>
               <p>Ugotavljam, da je sklep sprejet.</p>
               <p>Glasujemo o sklepu številka dva iz gradiva predlagatelja. Glasujemo.</p>
               <p>Kdo je za? (1 član.) Kdo je proti? (8 članov.)</p>
               <p>Ugotavljam, da sklep ni sprejet.</p>
               <p>Glasujemo o sklepu številka tri iz gradiva predlagatelja. Glasujemo.</p>
               <p>Kdo je za? (1 član.) Kdo je proti? (8 članov.)</p>
               <p>Ugotavljam, da sklep ni sprejet.</p>
               <p>In glasujemo še o sklepu številka štiri iz gradiva predlagatelja. Glasujemo.</p>
               <p>Kdo je za? (1 član.) Kdo je proti? (8 članov.)</p>
               <p>Ugotavljam, da sklep ni sprejet.</p>
               <p>Glasujemo še o predlogu amandmaja za amandma odbora. Aha, predlog sklepa imamo pardon
               ja, pardon se opravičujem, to je verjetno ostalo od gradbene zakonodaje. / smeh/… O
               predlogu sklepa, ki ga je prebral kolega Krajnc. / oglašanje iz dvorane/… / smeh/
               Glasujemo.</p>
               <p>Kdo je za? (9 članov.) Kdo je proti? (Nihče.)</p>
               <p>Ugotavljam, da je sklep sprejet.</p>
               <p>Zaključili smo glasovanje o sklepih, s tem tudi zaključujem to točko dnevnega reda in
               66. nujno sejo Odbora za infrastrukturo, okolje in prostor.<title> Seja se je končala
                  12. oktobra 2017 ob 18.20. </title>
               </p>
            </sp>
         </div>
      </body>
   </text>
</TEI>
