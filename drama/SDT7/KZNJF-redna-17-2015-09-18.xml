<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZNJF-redna-17-2015-09-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">714BA8920B9BB93EC1257E9800223FF1</idno>
               <idno type="custom" subtype="day">B181E54CDBD75317C1257ED000450AC9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=B181E54CDBD75317C1257ED000450AC9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-redna-17-2015-09-18.KZNJF" n="17">
               <name>redna seja</name>
               <date when="2015-09-18"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-redna-17-2015-09-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-redna-17-2015-09-18.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">17. seja</stage>
            <stage type="date">(18. september 2015)</stage>
            <stage type="chairman">Sejo je vodil mag. Andrej Šircelj, predsednik komisije.</stage>
            <stage type="time">Seja se je začela ob 9.03. </stage>
            <stage type="mag"/>


            <sp xml:id="SDT7-KZNJF-redna-17-2015-09-18.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane kolegice in kolegi, spoštovani predstavniki Računskega sodišča, vlade,
               Banke Slovenije, ostali prisotni. Lepo pozdravljeni.</p>
               <p>Začenjam 17. redno sejo Komisije za nadzor javnih financ. To je v bistvu prva
               jesenska seja te komisije.</p>
               <p>Dnevni red ste dobili že v avgustu, konec meseca avgusta. Želim vas obvesti, da je
               danes na seji prvič prisoten nov član komisije, gospod Jan Škoberne, in ga lepo
               pozdravljam.</p>
               <p>Nisem dobil informacij, da bi se kdorkoli opravičil oziroma da se seje ne more
               udeležiti.</p>
               <p>Dobil sem eno pooblastilo, in sicer Uroš Prikl nadomešča Marijo Antonijo Kovačič.</p>
               <p>Še enkrat lepo pozdravljeni.</p>
               <p>Prehajam na določitev dnevnega reda, ki ste ga prejeli. In sicer dnevni red
               naslednji: realizacija pobud za revizije Računskega sodišča Republike Slovenije,
               obravnava revizijskega poročila Računskega sodišča Republike Slovenije,<stage type="mag"/> <stage>(nadaljevanje)</stage> in sicer Predlog
               zaključnega računa proračuna Republike Slovenije za leto 2014, 3. točka – informacija
               o nadzorih finančnega poslovanja na veleposlaništvih Republike Slovenije, in 4. točka
               – obravnava poročila o izvrševanju proračuna Republike Slovenije za leto 2015 v
               obdobju januar-junij 2015.</p>
               <p>Vaših dodatnih predlogov za širitev ali spremembo dnevnega reda nisem prejel, zaradi
               tega je določen takšen dnevni red, kot je bil predlagan s sklicem te seje.</p>
               <p>Tako prehajam na obravnavo <title>1. TOČKE DNEVNEGA REDA</title>, to je <title>REALIZACIJA POBUD ZA REVIZIJE RAČUNSKEGA SODIŠČA REPUBLIKE SLOVENIJE.</title>
               </p>
               <p>Poslal sem vam naslednja gradiva, in sicer: moj dopis Računskemu sodišču z dne 14. 7.
               2015, odgovor Računskega sodišča z dne 24. 8. 2015, kjer je tudi kot priloga ugovor
               Banke Slovenije.</p>
               <p>Razlog zakaj sem uvrstil to točko dnevnega reda na dnevni red oziroma to točko na
               dnevni red seje te komisije je, da predvsem pregledamo izvedena dela Računskega
               sodišča, tista, ki so bila že izvedena, tista ki so v teku in tista, ki bodo izvedena
               v prihodnosti. Kot veste, vsako leto lahko komisija Računskemu sodišču posreduje
               želje oziroma predloge kaj želi, da bi bilo revidirano.</p>
               <p>V zvezi s tem predlagam, da dam besedo vabljenim, in sicer za to točko dnevnega reda
               sem povabil predstavnike Računskega sodišča na čelu s Tomažem Veselom, predsednikom
               Računskega sodišča, dr. Boštjana Jazbeca, guvernerja Banke Slovenije s sodelavci,
               viceguvernerko tudi ostalimi, dr. Dušana Mramorja, ministra za finance, predstavnike
               Banke Slovenije in Ministrstva za finance.</p>
               <p>Najprej bi pri tej točki dal besedo predsedniku Računskega sodišča gospodu Veselu, da
               nam poda informacije o tem kaj je Računsko sodišče delalo v tem obdobju, zadnjem
               obdobju, se pravi v letu 2015, tudi v letu 2014, kaj je naredilo, kakšne težave ima
               in prosim, gospod Vesel, za vaše poročilo.</p>
            </sp>
            <sp xml:id="SDT7-KZNJF-redna-17-2015-09-18.sp2">

               <speaker>TOMAŽ VESEL:</speaker>

               <p>Hvala lepa z besedo. Ne nazadnje tudi hvala za vprašanje, ki ste ga poslali, ker nam
               je dobrodošlo, da naredimo neke vrste inventuro upoštevanih pobud Državnega zbora in
               morda nekaj problematike v zvezi s tem. Obenem bi pa kar na začetku izkoristil to
               priložnost, da bi vas ponovno pozval k podaji novih pobud, v kolikor jih poslanske
               skupine, poslanci ali komisija imate, kajti približujemo se v zelo kratkem času
               tistemu delu leta, ko Računsko sodišče kreira svoj revizijski program za prihodnje
               leto. Tako, kot po navadi, moram reči, v nekaj letih, imamo tudi letos nekoliko manj
               pobud za revizijo iz Državnega zbora in bi bile te dobrodošle. Ne da ne bi Računsko
               sodišče imelo svoje ideje, kajti potreb in idej imamo veliko, potrebe pa so tako
               velike, kar kaže število pobud, ki jih dobivamo, da iz tega črpamo več kot dovolj
               idej. Nam je pa seveda zelo pomembno kje vi vidite fokus problematike javnih financ,
               ki bi jih Računsko sodišče lahko osvetlilo. Nekaj pobud smo dobili, moram pa reči, da
               bi bili veseli tudi nekaj več teh pobud.</p>
               <p>Na kratko, gospod predsednik, skozi nekaj revizij, ki jih je Računsko sodišče
               izvajalo, pa jih je izvajalo, pa so neposredno vezane na vaše pobude oziroma pobude
               Državnega zbora, najprej velja omeniti revizijsko poročilo o učinkovitosti
               obvladovanja denarnih tokov skupine HSE, predvsem pri Holdingu slovenskih elektrarn,
               to revizijsko poročilo je Državni zbor prejel pred dobrim mesecem dni. <stage type="mag"/><stage>(nadaljevanje)</stage> Obvestiti vas moram, kar
               morda veste že, da je na pobudo Računskega sodišča večkratno, žal, moram reči, da
               večkratno in smo tukaj malce razočarani HSE vendarle umaknil dobršni del poslovne
               skrivnosti iz revizijskega poročila Računskega sodišča, nekaj še ostane, vendar se v
               tem delu tudi Računsko sodišče, moram reči, da strinja s temi oznakami. Pričakujemo
               odzivno poročilo čez dobre dva meseca. Mislim, da je to odzivno poročilo in pa to
               poročilo tisto, ki bi ga Državi zbor vendarle moral obravnavati. V odzivnem poročilu
               pričakujemo namreč najmanj kar je opredelitev do eventualne združitve obeh
               energetskih stebrov in ukrepe za optimizacijo poslovanja celotne skupine HSE. Teh
               ukrepov ni bilo malo in pričakujemo, da epilog to porevizijsko poročilo vendarle dobi
               tudi v Državnem zboru.</p>
               <p>Nadalje. Uspešno je načrtovanje zadolževanje Republike Slovenije v letu 2013, v prvi
               polovici 2014. Skladno s pobudo s Komisije za nadzor javnih financ, to tudi
               porevzijsko poročilo je sedaj končani. Z ukrepi, ki jih je Vlada izvedla smo v
               glavnem zadovoljni. Ob enem je naslednje revizijsko poročilo neposredno na podlagi
               vaše pobude je učinkovitost Vlade Republike Slovenije in Slovenskega državnega
               holdinga pri izvajanju pristojnosti kot lastniškega opravičenja javnega podjetja
               Uradni list. To revizijo izvajamo v tem trenutku. Moram reči, da nam je bila ta
               pobuda, "prijetno presenečenje" in velik izziv, to izvajamo. Nadalje. Učinkovitost
               postopka evalviranja kreditirane ter podeljevanje koncesij pri zagotavljanju
               kakovosti in študijskih programov. Tudi to revizijsko poročilo bo v kratkem
               pripravljeno. Ob enem pa tudi že revidiramo poslovanje sklada financiranje <stage>/
               nerazumljivo/</stage> vlaganja radioaktivnih odpadkov iz NEK skladno z vašo pobudo. Tudi to
               poročilo bo kmalu končani. Učinkovitost poslovanja Ministrstva za infrastrukturo in
               direkcije na tako imenovani 3A razvojni osi je že končano. Pričakujemo popravljalne
               ukrepe, ki mislim, da bodo zanimivi za obravnavo v tem delu kaj pravzaprav, ne
               neposredno na, samo na 3A razvojni osi, ampak tudi širše, kaj je z usodo cestne
               infrastrukture v RS, kajti tukaj imamo kar ne malo težav. Uvedli smo tudi revizijo
               pravilnosti poslovanja družbe Premogovnik Velenje tudi na podlagi vaše pobude pa ne
               samo na podlagi vaše pobude temveč iz razkritij iz revizijskega poročila o vodenju
               investicije TEŠ 6. Mislimo, da obstaja veliko tveganj v tem delu. Ta revizija se že
               izvaja na terenu.</p>
               <p>Navedene so zgolj tiste revizije, kjer je sklep o izvedbi revizije že postal
               pravnomočen. Nekaj pa jih pričakujemo v kratkem času, tako da bomo, v bistvu,
               upoštevali skoraj da vse pobude. Vam lahko zagotovim, da bodo vse vaše pobude
               realizirane in upoštevane.</p>
               <p>Pri nekaterih drugih predlogi, ki ste jih dali oziroma pobudah pa je možnost
               njihovega upoštevanja pri pripravi letnega programa odvisno tudi od odločitve
               nekaterih, skoraj da moram reči, predhodnih vprašanj. O čem govorim? Primer slednih
               so revizije bank v državni lasti oziroma postopka nadzorovanja likvidacije, ki so
               povezane s pristojnostjo in obsegom nadzora Računskega sodišča, pri čemer mislim
               najprej Banko Slovenije, pri čemer pa ta kot vam je znano ugovarja pristojnosti
               Računskega sodišča za izvedbo revizije nad njenim poslovanjem. Predstavili smo vam
               tudi argumentacijo tako Banke Slovenije kot našo argumentacijo v prilogi k temu
               dopisu, zato mislimo, da je razprava o naši pristojnosti, predvsem obsegu naše
               pristojnosti zelo pomembna. Namreč že skozi predlog zaključnega računa Republike
               Slovenije za leto 2014, ki ga boste obravnavali tudi danes, smo razkrili, da je bilo
               v račun finančnih terjatev in naložb države izkazan pomemben znesek izdatkov <stage>/
               nerazumljivo/</stage> poroštva, ki so po našem mnenju nastali brez pravne podlage torej v
               nasprotju z Zakonom o javnih financah. Banka Slovenije, po tem, ko je že odstopila od
               posojilnih pogodb bi izplačala sredstva Probanki in Faktor banki, naslednji dan od
               države zahtevala in kasneje tudi dobila povrnjena vsa ta sredstva. Menimo, da Banka
               Slovenije po odstopu od posojilnih pogodb ni imela pravne podlage za izplačilo <stage type="mag"/><stage>(nadaljevanje)</stage> teh sredstev tudi država pa
               posledično ni imela pravne podlage zapolnitev teh sredstev Banki Slovenije. Več o tem
               gotovo v nadaljevanju pri diskusiji o razkritjih v revizijskem poročilu za
               izvrševanje…</p>
            </sp>
            <sp xml:id="SDT7-KZNJF-redna-17-2015-09-18.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Lahko tudi sedaj gospod predsednik.</p>
            </sp>
            <sp xml:id="SDT7-KZNJF-redna-17-2015-09-18.sp4">

               <speaker>TOMAŽ VESEL:</speaker>

               <p>Lahko samo, vas moramo v tem delu opozoriti, da je v tem delu revizijsko poročilo
               označeno kot zaupno. To smo seveda dolžni povedati, kar seveda pomeni, da verjetno bi
               bilo potrebno obravnavo opraviti na drugi način. Če pa vi menite drugače, prosim, če
               gre to na zapisnik, kajti o teh podatkih pa mora Računsko sodišče po Zakonu o
               Računskem sodišču dolžno varovati to. Kakorkoli že, ko se odločite, morda samo v
               zvezi z argumentacijo pristojnosti Računskega sodišča za revidiranje Banke Slovenije
               in posledično, kar po mojem mnenju tudi zelo pomembno, tudi revidiranje tako
               imenovanih sistemskih bank.</p>
               <p>Državni zbor bo verjetno v ponedeljek dobil v pošto nekaj kar je Računsko sodišče
               dobilo danes skozi pošto in smo bili obveščeni, da je ta pošta na poti ministru za
               finance in predsedniku Državnega zbora in sicer izjavo tako imenovanega "Contact
               committee" oziroma Odbora za stike vrhovnih revizijskih institucij Evropske unije, ki
               poziva države članice, kjer nedvomne jasne pristojnosti vrhovnih revizijskih
               institucij ni vzpostavljenih, da tako jasno pristojnost vzpostavi ne zgolj na podlagi
               našega poziva torej kolegom v Evropski unije, temveč na lastno iniciativo Evropskega
               računskega sodišča in nekaterih večjih vrhovnih revizijskih institucij v Evropi kot
               so Nemčije, Francije, Nizozemske in nekaterih drugih, namreč naši kolegi menijo, da
               ne moremo celovito poročati o tako imenovanem mehanizmu stabilnosti v kolikor se ne
               reši vprašanje pristojnosti Evropskega računskega sodišča, seveda na ravni EU in
               pristojnosti vrhovnih revizijskih institucij na posamezni ravni jasno nacionalnih
               parlamentov. Zato se nacionalne vlade in parlament poziva, da si prizadeva za
               povečanje pristojnosti svojih nacionalnih, vrhovnih, revizijskih institucij s tem pa
               se zagotovi nedvomno pristojnost revizijcem centralnih bank in organov finančnega
               nazora ter posledično sistemskih bank. Zanimivo je na podlagi podatkov, ki jih je
               Računsko sodišče posredovalo in verjetno tudi kakšen drugi organ, da tako Evropsko
               računsko sodišče kot tudi Odbor za stike vrhovnih revizijskih institucij meni, da v
               Sloveniji ni podana jasna pristojnost o obsegu revizij, ki jih lahko opravi Računsko
               sodišče pri Banki Slovenije. Moram reči, da se s to ugotovitvijo in s to tezo
               strinjamo, kajti obseg naše pristojnost je po našem mnenju nedvoumen pri Zakonu o
               računskem sodišču v kolikor to seveda se veže na vprašanje osebe javnega prava Banke
               Slovenije, vendar pa je obseg naše pristojnosti vsaj problematičen če ne sporen z
               vidika možnosti revidiranja tako imenovane regulatorne funkcije Banke Slovenije iz
               več razlogov, ki jih bom razložil. Pred tem naj omenim, da je po našem mnenju težava
               tudi v tem, da nastaja kolizija vsaj dveh predpisov in sicer splošnega po Zakonu o
               računskem sodišču in pa Zakona o bančništvu, ki je v tem primeru lek specialist
               Zakona o računskem sodišču, ki pa Računskega sodišča, žal, v svojem 16. členu kljub
               temu, da je bil spremenjen ne uvršča med tako imenovane kvalificirane prejemnike
               informacij, po katerih sme Banka Slovenije posredovati zaupne informacije, ki jih
               pridobi pri svojem delu in o svojem delu, kar predstavlja precejšnjo oviro eventualno
               reviziji, ki bi jo izvedli na Banki Slovenije. Ob enem pa imamo tudi izrazito težavo
               v tem delu postopka, na kar opozarja tudi Evropska centralna banka, da je po Zakonu o
               računskem sodišču v primeru, da razkrijemo nepravilnosti oziroma nesmotrnosti in vsaj
               hipotetično je pričakovati, da bi jih morda lahko razkrili, pravim vsaj hipotetično,
               nastopi težava v tem, da mora Računsko sodišče <stage type="mag"/> <stage>(nadaljevanje)</stage> obvezno po zakonu podati, ne samo priporočila, temveč
               zahtevati popravljalne ukrepe. V tem delu, ko je pa naša zahteva eksplicitno jasna,
               pa Evropska centralna banka in posledično tudi Banka Slovenije vidi težavo v tem, da
               bi s svojimi popravljalnimi ukrepi, tako kot vseh revidirancev pravzaprav delamo
               neposredno vplivali na odločitve Banke Slovenije in s tem seveda zmanjšali
               neodvisnost regulatorja, finančnega regulatorja v Republiki Sloveniji. Ta argument
               prepozna tako Evropska centralna banka kot tudi Računsko sodišče in menimo, da bi
               bilo smiselno, da se nedvomno reši pristojnost Računskega sodišča in to skozi jasno
               definiranega katerega od predpisov, kot je Zakon o Računskem sodišču, Zakon o Banki
               Slovenije ali pa Zakon o bančništvu ali pa o morebiti o nekaterem drugem predpisu, da
               ne bom seveda tukaj bil preveč omejevalen. Kajti, preden seveda izvedemo katero od
               teh revizij menim, da bi bilo to nedvomno pristojnost potrebno urediti. Evropska
               centralna banka sicer preko svojih mnenj in konvergenčnih poročil oporeka vsaki
               pristojnosti nacionalne vrhovne revizijske inštitucije, če okvir izvajanja revizijske
               pristojnosti ni jasno določen. Ta razširitev v navednicah iz zakonodaje ali pa
               predpisov EU, sicer neposredno ne izhaja, vendar je Evropska centralna banka
               negativno ocenila, tudi predlog sprememb Zakona o Banki Slovenije iz marca 2015, ki
               ga je predlagala Poslanska skupina SDS v parlamentu, predlog je vseboval tudi
               spremembo Zakona o računskem sodišču na podlagi katerega bi Računsko sodišče dobilo
               novo obvezno revizijo in tudi razširitev pristojnosti, pravilnosti poslovanja Banke
               Slovenije, ne zgolj pravilnosti, vendar takšen predlog ni bil sprejet, omeniti pa
               moram tudi to, da pri spremembi Zakona o bančništvu je bilo Računsko sodišče v
               predlogu zakona uvrščeno med te imenovane kvalificirane prejemnike zaupnih informacij
               oziroma drugih informacij o poslovanju Banke Slovenije, vendar je v parlamentarni
               proceduri bila ta možnost Računskemu sodišču onemogočena. Kar mislim, da seveda kar
               krepko vpliva na eventualno izvedbo revizije. Iz tega razloga, ne iz tega razloga,
               pač pa iz razloga povezane z revizijskim poročilom izvrševanja državnega proračuna in
               nekaterih drugih razlogov, ki jih tukaj seveda zdaj v tem trenutku ne bom navajal, pa
               je Računsko sodišče podalo tako imenovano predrevizijsko poizvedbo na Banko Slovenije
               pred časom, na katero je pa Banka Slovenije vložila ugovor zoper zahtevo za
               predrevizijsko poizvedbo, pravno sredstvo, ki ga sicer Zakon o Računskem sodišču ne
               pozna, v tem Banka Slovenije navaja niz argumentov, ki jih po večini poznamo že iz
               prejšnji predrevizijskih poizvedb, vendar vsaj v dveh točkah moram reči, da
               konvergiramo s stališčem, da je naša pristojnost nekoliko nejasna, lahko pogledamo
               vse predpise. Banka Slovenije meni, da bi bilo z vidika možnih kršitev prava Evropske
               unije izjemno tvegano, da bi Računsko sodišče ob povsem neprilagojeni zakonodaji
               začelo revidirati Banko Slovenije, iz tega razloga menimo, da bi Državni zbor
               Računskemu sodišču moral dati signal o nedvomni pristojnosti za revizijo Banke
               Slovenije. S tem zaključujem tudi diskusijo o tako imenovanih nerealiziranih pobudah
               Državnega zbora, kajti nerealizirani sta praktično dve pomembnejši pobudi, kot jih mi
               vidimo, torej revidiranje sistemske banke tam čez NLB in pa Banke Slovenije, ki jih
               je pa Računsko sodišče pripravljeno narediti, ko se to vprašanje reši in apeliram na
               Državni zbor, da z neko rešitvijo to pravzaprav reši.</p>
               <p>Morda o izvrševanju državnega proračuna za leto 2014 kasneje, če je še kakšna pobuda
               ta, ki vas posebej zanima, vam bomo pa seveda razložili, v kateri fazi je. Hvala
               lepa.</p>
            </sp>
            <sp xml:id="SDT7-KZNJF-redna-17-2015-09-18.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa predsednik. Jaz tukaj se z vami lahko vse stvari strinjam, ne morem se s
               tem zadnjim, ko ste rekli, da nekako zaključujete. Ker jaz bi vseeno zdaj še eno
               vprašanje imel, preden dam besedo predstavnikom Banke Slovenije. Vi ste dobili, na
               eni strani ste rekli, da pričakujete še dodatne predloge komisije in Državnega zbora,
               ko se bo vsekakor zgodilo. Drugo pa, omenili ste tukaj Banko Slovenijo, tukaj je
               komisija sprejela poseben sklep glede tega nadzora. Govorim seveda formalno zdaj v
               tem trenutku. Omenili ste Novo Ljubljansko banko, <stage type="mag"/> <stage>(nadaljevanje)</stage> vendar omenili ste tudi Premogovnik Velenje. Kaj pa
               Vrhovno državno tožilstvo, pa vrhovno sodišče, pa informacijski pooblaščenec, pa
               javno podjetje Energetika? Kako pa je s tem?</p>
            </sp>
            <sp xml:id="SDT7-KZNJF-redna-17-2015-09-18.sp6">

               <speaker>TOMAŽ VESEL:</speaker>

               <p>Glede na to, da je program Računskega sodišča zaupen po Zakonu o Računskem sodišču
               vam lahko samo zagotovim, da bodo vse pobude ali pa deloma so bile, ostale pa bodo
               realizirale še v programu v letošnjem letu in v naslednjem letu. Nekaj sklepov ni
               pravnomočnih in jih ne morem javno povedati, definitivno pa tudi mi prepoznamo
               tveganja pri teh revidirancih potencialnih, ki ste jih navedli.</p>
            </sp>
            <sp xml:id="SDT7-KZNJF-redna-17-2015-09-18.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa za pojasnilo. Preden dam besedo predstavnikom Banke Slovenije vas želim
               obvestiti, da gospoda Luka Mesca nadomešča dr. Matej T. Vatovec. Sedaj pa prosim
               guverner, dr. Jazbec, izvolite. Dajem vam besedo. Če objasnite oziroma pojasnite
               stališče Banke Slovenije glede revidiranja s strani Računskega sodišča. Izvolite.</p>
            </sp>
            <sp xml:id="SDT7-KZNJF-redna-17-2015-09-18.sp8">

               <speaker>DR. BOŠTJAN JAZBEC:</speaker>

               <p>Najlepša hvala. Zahvaljujem se za povabilo na sejo Komisije za nadzor javnih financ
               in za priložnost, da podamo pojasnila. Prva točka je namenjena, kot izhaja iz sklica
               realizacij pobud za revizije Računskega sodišča Republike Slovenije, v okviru katere
               je izpostavljen ugovor Banke Slovenije, ki je tudi del gradiva. Uvodoma želim
               poudariti, kar sem poudaril že na nedavni seji Odbora za finance in monetarno
               politiko, Banka Slovenije z nadzorom nima nobenih težav in vedno sodeluje z vsemi
               institucijami v okviru zakonov. Banka Slovenije je namreč dolžna in pri svojem delu
               dosledno spoštuje zakonodajo. Banka Slovenije sodeluje z Računskim sodiščem v
               maksimalni možni meri v okviru zakonskih določil, tako je bilo tudi sodelovanje Banke
               Slovenije v primeru revizije zaključnega računa, proračuna Republike Slovenije za
               leto 2014 v delu, ki se nanaša na unovčena poroštva za Probanko in Faktor banko, to
               revizijo naj bi odbor obravnaval v naslednji točki dnevnega reda in tam bomo o tem
               govorili podrobneje.</p>
               <p>Revidiranje Banke Slovenije je celovito urejeno v Zakonu o Banki Slovenije.
               Revidiranje Banke Slovenije izvaja neodvisni zunanji mednarodni revizor, ki ga preko
               javnega naročila izbere Banka Slovenije in na podlagi priporočila Evropske centralne
               banke potrdi Svet Evropske unije. Postavitev neodvisnega zunanjega revizorja za
               revidiranje centralnih bank Eurosistem zahteva pravni red in okvir Evropske unije.
               Neodvisni nadzor nad Banko Slovenije opravlja tudi revizijski odbor, ki je sestavljen
               iz treh članov, od tega dva člana nista zaposlena v Banki Slovenije. Revizijski odbor
               poda Svetu banke Slovenije svoje mnenje o neoporečnosti računovodskih izkazov, nadzor
               nad obvladovanjem tveganj, delovanje funkcije revidiranja v Banki Slovenije in
               zagotavljanje skladnosti poslovanja s predpisi. Delovanje Banke Slovenije je
               nadzirano tudi s strani notranje revizije Evropske centralne banke in je predmet
               revizije v okviru Evropskega sistema centralnih bank. Banka Slovenije je pregledovala
               tudi v okvir FSAP, Financial Sector Assessment Program, v katerem strokovnjaki
               mednarodnega denarnega sklada in svetovne banke poleg drugih področij preverjajo tudi
               izpolnjevanje temeljnih načel za učinkovit bančni nadzor, ki jih je izdal baselski
               odbor za bančni nadzor, transparentnost denarne politike in centralno bančnih
               operacij, med njim tudi plačilnih sistemov. Financial Sector Assessment Program FSAP
               je bil v Republiki Sloveniji izveden v letu 2000, 2003 in 2012. V skladu z določbami
               Zakona o Banki Slovenije, poroča Banka Slovenije o svojem delu Državnemu zboru in
               sicer z letnim poročilom in finančnim načrtom. Banka Slovenije posreduje vse
               informacije, ki jih zahteva Državni zbor, preiskovalne komisije Državnega zbora ali
               Odbor za finance in monetarno politiko, če zanje ni izrecnih zakonskih omejitev. Pri
               tem bi posebej želel izpostaviti in opozoriti, da Banka Slovenije v zadnjem času,
               tam, kjer ugotavlja, da obstajajo možnosti za dodatno posredovanje informacij
               predlaga oziroma podpre vse spremembe predpisov v smeri, da bi ti omogočili večje
               razkrivanje. Primer je nov Zakon o bančništvu ZBan-a, ker je Banka Slovenije podprla
               spremembo, ki omogoča, da preiskovalnim komisijam Državnega zbora posreduje tudi
               zaupne nadzorniške podatke. Banka Slovenije je to tudi že uresničila, preiskovalni
               komisiji Državnega zbora o ugotavljanju zlorab o ugotavljanju zlorab v slovenskem
               bančnem sistemu ter ugotavljanju vzrokov in odgovornosti za že drugo sanacijo
               bančnega sistema v samostojni Sloveniji oziroma njenemu predsedniku mag. Anžetu
               Logarju, smo v začetku <stage type="mag"/><stage>(nadaljevanje)</stage>
               avgusta predali vsa zahtevana gradiva. Skupno gre za 15.724 strani gradiva, ki
               vključuje tudi po zakonu zaupne podatke oziroma zaupne podatke različnih stopenj
               zaupnosti. Predsednik komisije je zato podpisal posebno izjavo o varovanju skrivnosti
               in zaupnosti.</p>
               <p>Banka Slovenija, naj poudarim, tako podpira vse spremembe pravnega ali
               institucionalnega okvira, ki pripomorejo k transparentnosti, pri čemer pa morajo te
               spremembe temeljiti na ustavnem redu Republike Slovenije in pravnem redu Evropske
               unije. Ravno zaradi tega je Banka Slovenije dolžna vztrajati, in to tudi
               izpostavljamo v ugovoru, ki je del gradiva, pri ohranitvi in zagotavljanju
               neodvisnosti centralne banke, kot izhaja iz Ustave Republike Slovenije in pravnega
               okvira Evropske unije. Zaradi zahteve po neodvisnosti Banke Slovenije po veljavni
               zakonodaji o svojem delu poroča izključno Državnemu zboru. Revizija na podlagi Zakona
               o Računskem sodišču bi posegla v neodvisnost centralne banke, ki pa, kot že omenjeno,
               ni le posledica domače zakonodaje, ampak tudi zakonodaje Evropske unije. Zato naj
               posebej opozorim, da je treba pri morebitni zakonski ureditvi nadzora banke s strani
               Državnega revizijskega urada ali podobnega organa, ki je pristojen za nadzor uporabe
               javnih finančnih sredstev, predhodno urediti ustrezne varovalke, ki preprečujejo
               vpliv na neodvisnost centralne banke. Naj ponovim, Banka Slovenije je vedno
               pripravljena podpreti in podpira vse spremembe pravnega ali institucionalnega okvira
               v državi, ki pripomorejo k transparentnosti, vendar če temeljijo na ustavnem redu
               Republike Slovenije in pravnem redu Evropske unije. Hvala.</p>
            </sp>
            <sp xml:id="SDT7-KZNJF-redna-17-2015-09-18.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Odpiram razpravo. Želi kdo razpravljati? Gospod Janša, izvolite.</p>
            </sp>
            <sp xml:id="SDT7-KZNJF-redna-17-2015-09-18.sp10">

               <speaker>JANEZ (IVAN) JANŠA (PS SDS):</speaker>

               <p>Hvala lepa.</p>
               <p>Z nadzorom nad Banko Slovenije so bile težave, odkar obstaja. To sklicevanje na
               parlamentarni nadzor v praksi rodi tak rezultat, da se obravnava poročilo Banke
               Slovenije. Državni zbor nima revizorjev, nima kapacitet, da bi izvedli nek resen
               nadzor, kot ga lahko Računsko sodišče. In praktične posledice tega stanja se kažejo v
               težkih milijardah evrov davkoplačevalskega denarja, ki gre ponovno za sanacijo
               državnih bank. In ni slučajno, da sta dva največja problema pri nadzoru ravno
               največja državna banka, kjer je poniknilo največ denarja, in centralna banka, ki je
               to omogočila. Če bi nadzor nad Banko Slovenije v prejšnjih letih funkcioniral, to
               enostavno ne bi bilo možno. Ampak kadarkoli so bili zahtevani – govorim za mandate
               pred gospodom Jazbecem – kakršnikoli podatki od Banke Slovenije, je bilo to
               odtegnjeno, češ da gre za neodvisno institucijo, odkar smo v evrosistemu, so bile
               citirane še razne evropske direktive, ki so nekatere dvoumne, nobena pa ni nad
               slovensko ustavo, seveda, po našem in evropskem pravnem redu. Tako da tudi pri
               stvareh, ki so bile popolnoma logične, tudi potem, ko se je že po evropskih kuloarjih
               govorilo, da je v slovenskih bankah velik problem, iz Banke Slovenije ni bilo možno
               dobiti ne na vlado ne v državni zbor relevantne ocene in relevantnih podatkov o
               stanju. Namesto tega – dokazov je, kolikor hočete, samo magnetograme sej te komisije
               v prejšnjih mandatih poglejte -, namesto tega je bilo vedno rečeno, slovenski bančni
               sistem je stabilen, nobenih problemov ni, Banka Slovenije ima stvari v rokah in tako
               dalje. Leta 2012 smo vljudno zaprosili kot Vlada Banko Slovenije za poročilo o stanju
               v bančnem sistemu, za katerega se je vedelo, da obstaja – potrebovali smo 6 mesecev,
               da smo to dobili. 6 mesecev! <stage type="mag"/><stage>(nadaljevanje)</stage> V teh 6 mesecih je problem bistveno narasel in se danes
               čuti v žepih slehernega davkoplačevalca te države, ki plačuje davke ali prispevke. Na
               čelu Banke Slovenije se krmarji menjavajo. Ljudje, ki pišejo takšne odgovore, kot je
               bil zdaj prebran s strani guvernerja, pa so očitno eni in isti, ker uporabljajo iste
               stavke, tudi v primerih, ko so se predpisi spremenili. Tako gre za neko trdnjavo, ki
               se brani z vsemi sredstvi, račune plačujejo davkoplačevalci, parlament je pa tu
               predvsem opazovalec, ker parlament nima instrumentov, da izvede ta nadzor. Kako naj
               ta komisija, naj gre na Banko Slovenije pa pregleduje bilance? Tako da sklicevati se
               na to, da nadzor obstaja in da ga opravlja Državni zbor, v neposrednem smislu to
               pomeni, da nadzora ni. Tako da to ustavno načelo si je treba razlagati na praktičen
               način, to je bilo že velikokrat rečeno v teh sobanah v Državnem zboru. Eden od teh
               načinov je tudi ta, da ta komisija, recimo, predlaga Računskemu sodišču, da to izvede
               – to je nadzor Državnega zbora. Če pa Banka Slovenije stoji na stališču, da je ta
               nadzor možen samo tako, da gredo poslanci sami v bilance, torej, lahko tudi to
               naredimo, pa pridemo tja, pa, ne vem, bo nekaj časa trajalo. Tako bi jaz rad slišal
               predvsem, kako si guverner predstavlja ta konkreten neposreden učinkovit nadzor, ki
               bi ga Državni zbor lahko izvajal drugače kot tako, da pač predlaga Računskemu
               sodišču, da te stvari opravi, in potem to poročilo obravnava. To vprašanje smo
               postavili že nekaj predhodnikom na čelu Banke Slovenije, pa nobeden ni znal povedati,
               kako naj bi to v praksi zgledalo. Kako je pa s temi neodvisnimi tujimi revizorji in
               temi mešanimi komisijami, kjer je nekdo iz Banke Slovenije pa nekaj bivših
               sodelavcev, to pa vemo. Vemo, kakšne ratinge so imele banke tudi po svetu, ne samo
               pri nas, preden so propadle, še eno leto prej, zaradi teh povezav med ljudmi, ki
               delajo v bančnem sektorju nasploh v svetu, in temu pač ne gre zaupati. Se pravi, od
               vseh možnosti, ki so na razpolago za nek učinkovit nadzor nad Banko Slovenije -
               glejte, milijarda davkoplačevalskega denarja, ki gre zdaj za drugo sanacijo državnih
               bank, odkar Slovenija obstaja, je neposreden dokaz za to, da je ta nadzor nujno
               potreben in da mora biti opravljen drugače, kot je bil doslej, ko ga praktično ni
               bilo. To je najresnejši možni argument za to, da se s staro prakso preneha. Tako
               pričakoval tukaj tudi neko reakcijo Banke Slovenije na dejstvo, da največja državna
               banka ima podobne probleme z nadzorom. Dva mandata nazaj, nekaj let nazaj se spomnim
               seje te komisije, kjer so predstavniki te banke zatrjevali, kako je vse v redu v tej
               banki in kako so vse stvari, ki jih je komisija zahtevala, bančna tajnost. Potem se
               je, na žalost, prepozno izvedelo, da ni vse v redu in da so se pod bančno tajnostjo
               skrivala kriminalna dejanja, zaradi katerih je denar poniknil in zaradi katerih ste
               vlagali ovadbe v zadnjem letu ali mesecih. Vse to bi bilo v veliki meri možno
               preprečiti. Tako da od tega, kar je guverner povedal, mislim, da če bi potegnili črto
               pa strnili prvi in zadnji stavek, bi lahko rekli, Banka Slovenije se absolutno
               strinja z vsakim nadzorom, ki ni učinkovit. Mislim pa, da to ni v interesu tistih, ki
               polnijo nenazadnje tudi blagajno, iz katere se Banko Slovenije plačuje. Tudi to, da
               zaposleni v Banki Slovenije niso v nobenem sistemu,<stage type="mag"/> <stage>(Nadaljevanje)</stage> ko gre za plače in nagrajevanja. Tudi to je neke posebne
               vrste izjema v tej državi, se v to praktično nikoli noben ne vtakne ali pa to, da
               odkar smo v evrosistemu se je število zaposlenih povečalo ne vem za koliko. Čeprav so
               bile številne pristojnosti prenesene v Frankfurt. Če je tukaj nek resen nadzor,
               poglejte, vsaj takšen kot je, recimo, med ministrstvi, bi bile stvari sigurno
               drugačne in luknja v slovenskem bančnem sistemu bistveno manjša. Predvsem pa me
               zanima, še enkrat bi rad slišal od gospoda guvernerja, kako si on predstavlja
               učinkovit nadzor Državnega zbora.</p>
            </sp>
            <sp xml:id="SDT7-KZNJF-redna-17-2015-09-18.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospod Janša. Izvolite, gospod Jazbec.</p>
            </sp>
            <sp xml:id="SDT7-KZNJF-redna-17-2015-09-18.sp12">

               <speaker>DR. BOŠTJAN JAZBEC:</speaker>

               <p>Zakonodajalec nisem jaz, ampak Državni zbor Republike Slovenije. In če vi mislite, da
               Banka Slovenije ni dobro nadzorovana obstajajo možnosti, da se spremeni zakonodaja iz
               česar sklepam, da niste razumeli, kar sem povedal. Da je zakonodaja v Sloveniji
               tista, ki v tem trenutku ne daje pravne podlage za nadzor Računskega sodišča Banke
               Slovenije. In to je potrdil tudi predsednik Računskega sodišča. Če mislite, da bi to
               moralo biti drugače urejeno, potem je v Državnem zboru, ki je zakonodajelec, in
               razumem, da imamo v Sloveniji razmejene pristojnosti, tisti, ki pač mora spremeniti
               zakonodajo. Mislim, da je to predsednik Računskega sodišča dobro pojasnil in to
               izhaja tudi iz ugovora Banke Slovenije na zahtevo Računskega sodišča. Še enkrat, jaz
               nimam nobenega problema, da kdorkoli pride v Banko Slovenijo v kolikor je to zakonsko
               urejeno in skladno z Ustavo Republike Slovenije in pravnim redom EU, h kateremu smo
               pristopili z vstopom v EU. V kolikor so te stvari urejene, potem bo pač verjetno
               urejen tudi nadzor nad Banko Slovenije tako kot si želite vi ali pa kdorkoli
               drug.</p>
               <p>Druga stvar je, sedaj razumem, da je bilo popolnoma nesmiselno, da smo preiskovalni
               komisiji Državnega zbora dali 15.724 strani zaupnih podatkov, zato ker, če prav
               razumem vas, menite, da ta preiskovalna komisija ne bo naredila nič. Torej, pomeni,
               da smo dali 15.724 strani zaupnih gradiv, ki so zaupne narave in ki lahko bistveno
               posegajo tudi v delovanje bančnega sistema, popolnoma nepomembno in s tega vidika
               verjetno izjemno nevarno za stabilnost bančnega sistema.</p>
               <p>Pri tretji stvari državnih bank pa moram opozoriti na dejstvo, da ima vsaka državna
               banka in vsaka banka v Republiki Sloveniji svoj nadzorni svet, ki predstavlja
               lastnike kapitala. V tem primeru v državnih bankah lastnike, torej vlado in nadzorni
               sveti bank so primarno odgovorni za to, kako banke poslujejo. Banka Slovenije v
               skladu z zakonodajo in v skladu z regulativnim okvirom, ki ga določa evropski sistem
               centralnih bank upravlja nadzor, ki je lahko v določeni meri pomanjkljiv, je bil
               pomanjkljiv, vendar se te stvari spreminjajo, ne samo v Sloveniji, ampak v evropskem
               merilu. Zaradi tega je vzpostavljen evropski bančni organ, zaradi tega je
               vzpostavljen enotni nadzorniški mehanizem, zaradi tega danes govorimo o drugačni
               vlogi Evropske centralne banke v evropskem sistemu centralnih bank in zaradi tega se
               dela in naloge, tudi nacionalnih centralnih bank, povečujejo, ne zmanjšujejo. Zaradi
               tega, ker danes Banka Slovenije sodeluje tudi pri nadzoru vseh ostalih sistemskih
               bank v evroobmočju in zaradi tega obstajajo natančno določene in utemeljene zahteve
               po povečanju števila zaposlenih tudi v Banki Slovenije. Hvala.</p>
            </sp>
            <sp xml:id="SDT7-KZNJF-redna-17-2015-09-18.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Izvolite, gospod Janša.</p>
            </sp>
            <sp xml:id="SDT7-KZNJF-redna-17-2015-09-18.sp14">

               <speaker>JANEZ JANŠA (PS SDS):</speaker>

               <p>Poglejte, gospod guverner, jaz sem poslušal kaj ste prebrali, ne kaj ste povedali.
               Ker ste pač prebrali odgovor, ki smo ga tudi mi dobili in smo ga tudi mi prebrali.
               Tukaj ste navedli naslednje: Banka Slovenije ima kot centralna banka poseben položaj
               državne ureditve v Republiki Sloveniji. Položaj Banke Slovenije je posebej urejen že
               v 152. členu Ustave Republike Slovenije, kjer je izrecno določeno, da je pri svojem
               delovanju ta banka samostojna, in odgovarja neposredno Državnemu zboru. Zaradi narave
               funkcij centralne banke namreč pomembno, da se prepreči vpliv države na izvajanje
               njenih funkcij. <stage type="mag"/> <stage>(Nadaljevanje)</stage> Pač Državni
               zbor je del države, je zakonodajna oblast. Ta stavek je glede tega nesmiseln. Ampak
               ravno na podlagi tega člena Ustave lahko Državni zbor, ki izvaja ta nadzor, kar je
               nedvoumno ustavno načelo in s čimer se seveda tudi vi strinjate. Državni zbor lahko
               naroči Računskemu sodišču, da to naredi. Jaz ne vem, kako bi lahko revizija
               Računskega sodišča predstavljala to, kar ste tukaj napisali, da je to vpliv države na
               izvajanje njenih funkcij. Saj Računsko sodišče je tudi neodvisna institucija, ki
               opravlja svoje naloge. Jaz dvomim, da bi Računsko sodišče reklo, to banko
               obravnavajte bolj milo, drugo pa manj. Poglejte, ni potrebno spreminjati, po moje, ne
               Ustave, ne zakonov, samo Ustavo je treba tako brati, da gre to v splošen interes, ne
               pa v korist posamičnih interesov. Nisem dobil odgovora na vprašanje, kako si
               predstavljate, da bi glede na to, kar piše v Ustavi, Državni zbor lahko neposredno
               izvajal nadzor, če ne preko Računskega sodišča. Ali naj Državni zbor ustanovi še neko
               posebno institucijo s pooblaščenimi revizorji, ki bo to delala. Zakaj? Saj bi bilo to
               podvajanje funkcij, protiustavno, po moje, glede na to, kako je to sedaj urejeno.</p>
               <p>Drugi pa, poglejte, preiskovalna komisija ugotavlja stvari za nazaj. Preiskovalna
               komisija ne predstavlja nadzore v tem smislu, da prepreči kakšne stvari, ki se
               dogajajo. To, kar ste poslali preiskovalni komisiji se je že zgodilo. Se bo pač
               ugotavljalo za nazaj. Sprotni nadzor je pa nekaj drugega. Državni zbor je po Ustavi
               zato odrejen, ta komisija je pač institucija tega Državnega zbora. In ta komisija je
               prosila Računsko sodišče, da ta nadzor izvede. Vi pa temu nasprotujete.</p>
            </sp>
            <sp xml:id="SDT7-KZNJF-redna-17-2015-09-18.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Gospod guverner dobite besedo. Tukaj še enkrat, vprašanje je kako Banka
               Slovenije meni oziroma si predstavlja neposreden nadzor oziroma to, da neposredno
               odgovarja Državnemu zboru. Tukaj je verjetno samo poročilo, ki ga pošilja Banka
               Slovenije, tudi če je to četrtletno poročilo ali polletno poročilo, to ni nek nadzor.
               Mi moramo pač to vedeti. To je sprejem poročila, tako da prosim guverner, če lahko na
               to vprašanje, potem bom dal besedo Škobernetu.</p>
            </sp>
            <sp xml:id="SDT7-KZNJF-redna-17-2015-09-18.sp16">

               <speaker>DR. BOŠTJAN JAZBEC:</speaker>

               <p>Sedaj od mene zahtevate, da kršim pravni red Republike Slovenije in pravni red EU.
               Tako razumem, zaradi tega, ker nihče ne preprečuje Računskemu sodišču, da bi prišlo
               na Banko Slovenije, niti kakršenkoli drug nadzor nad Banko Slovenijo. Mi nikoli nismo
               rekli, da nihče ne sme priti na Banko Slovenije. Mi smo samo povedali,da je pravni
               red in ni pravne podlage, zato da se upravlja nadzor drugače, kot ga izvajamo danes.
               Če mislite, da bi moral biti nadzor nad Banko Slovenije urejen drugače, potem je po
               našem mnenju, in to je zgolj naše mnenje, potrebno spremeniti dele zakonodaje, ki to
               omogočajo. Če mislite, da Računsko sodišče lahko pride na Banko Slovenije potem
               pozivam gospoda Vesela, da pove zakaj ne pride na Banko Slovenije.</p>
            </sp>
            <sp xml:id="SDT7-KZNJF-redna-17-2015-09-18.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala. Samo toliko, da že zaključim, ta komisija, ki je Državni zbor, je že, ta
               komisija je del Državnega zbora. Tukaj mislim, da o tem ne bo nekdo rekel, da to ni.
               Je že naročila, je že prosila, zaprosila, naročila Računskemu sodišču, da pride na
               Banko Slovenije, in vi ste dali potem ugovor to ni možno. To je že bilo narejeno…</p>
            </sp>
            <sp xml:id="SDT7-KZNJF-redna-17-2015-09-18.sp18">

               <speaker>DR. BOŠTJAN JAZBEC:</speaker>

               <p>Ampak vrat nismo zaklenili Banke Slovenije. Vrata Banke Slovenije so vedno odprta.
               Kdorkoli pride v Banko Slovenije lahko pogleda karkoli v skladu z zakonodajo. In mi
               mislimo, da moramo ščititi zakonodajo in pravni red in iz tega tudi vse, kar izhaja v
               zvezi z Banko Slovenije. Če mislite, da mora to biti urejeno drugače, potem je
               potrebno spremeniti zakonodajo.</p>
            </sp>
            <sp xml:id="SDT7-KZNJF-redna-17-2015-09-18.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Se opravičujem, gospod <stage>/ nerazumljivo/</stage> dialog še zaključimo. Gospod Vesel,
               izvolite.</p>
            </sp>
            <sp xml:id="SDT7-KZNJF-redna-17-2015-09-18.sp20">

               <speaker>TOMAŽ VESEL:</speaker>

               <p>Najlepša hvala, gospod…</p>
            </sp>
            <sp xml:id="SDT7-KZNJF-redna-17-2015-09-18.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospdo Vesel, če lahko, vam se opravičujem, sedaj bom dal besedo najprej gospodu
               Veselu, da to <stage type="mag"/><stage>(Nadaljevanje)</stage> temo
               nekako pripeljemo vsaj en korak naprej ali pa, ne vem kam...</p>
            </sp>
            <sp xml:id="SDT7-KZNJF-redna-17-2015-09-18.sp22">

               <speaker>TOMAŽ VESEL:</speaker>

               <p>Preden odgovorim na vprašanje gospoda guvernerja ali pa poziv gospoda Guvernerja, je
               seveda potrebno stvari postaviti v celoten kontekst, ker je gospod poslanec omenil
               Novo Ljubljansko banko, pa postavimo to v celoten kontekst naše pristojnosti izvedbe
               revizije, eventualno tudi na Novi Ljubljanski banki. Zakaj? Ker smo v reviziji
               poslovanja, organiziranja DUTB opozorili na izrazito problematiko upravljanja slabih
               terjatev, je v tej diskusiji tudi kasneje, ki je bila na državnem zboru in
               informacija, ki smo jo dobili iz Ministrstva za finance, nenazadnje so bile tudi
               predstavljene tej komisiji, mislim da nekaj mesecev nazaj, razkrili in ugotovili, da
               obstajajo obsežna tveganja v zvezi z opravljanjem tako imenovanih slabih terjatev na
               Novi Ljubljanski banki, ki posledično lahko preidejo skozi to membrano v javni dolg,
               ki se reče prevzem slabih terjatev, eventualno na DUTB ustanovitev še, morda, ne vem,
               če malce dramatiziram, še kakšen od slabih bank, povečanje portfelja slabe banke ali
               iskanje kakšnega drugega mehanizma za izničevanje teh slabih rezultatov eventualnih
               slabih terjatev na NLB in morda kje drugje. Računsko sodišče si ne predstavlja
               izvedbo te revizije brez tega, da seveda pregleda tudi regulatorno vlogo Banke
               Slovenije v tem primeru. Torej, če se poziva Računsko sodišče, da pride v Banko
               Slovenije in pregleda samo v tistem nedvomno delu za katerega pa mislim, da ne
               obstaja prav noben dvom o tem koliko oseba javnega prava kot je Banka Slovenije
               posluje v ožjem delu pomena besede, kar seveda v praksi pomeni plačni sistem,
               stroški, izvajanja določenih nalog, tako imenovana gospodinjska vprašanja in še kaj
               drugega, lahko samo ugotovimo in nekoliko dramatiziramo v tem smislu, da seveda
               ugotovimo, da javnouslužbenski sistem ni javnouslužbenski sistem, ampak da obstaja
               seveda drug sistem. Če bi želeli to narediti, in če želi Državni zbor to narediti in
               to seveda lahko naredimo, ampak ker Računsko sodišče verjame v osnovni postulat in to
               je učinkovitost svojega delovanja, mislim da takšna revizija nima nobenega posebnega
               pomena in ni učinkovita, ravno tako na Novi Ljubljanski banki. Če pa seveda poročamo
               o tem kakšne eventualne negativne učinke na posledično državni proračun pa lahko
               imajo nekje obstoječe slabe terjatve, pa je to seveda druga zgodba. Zato pa tudi sam
               menim, da potrebujemo jasno in nedvoumno pravno podlago, ki naj jo zagotovi državni
               zbor. Nam, moram reči, je žal, da sprememba Zakona o bančništvu kot je predlagala
               poslanska skupina marca letos, ni bila sprejeta. Morda ne v celem obsegu, kajti
               obvezna letna revizija Banke Slovenije, slovenskega bančnega sistema bi pomenilo to,
               da bi Računsko sodišče počilo po šivih. Dobro bi se moralo seveda drugače
               organizirati, bi morali prositi Državni zbor, Komisijo za nadzor javnih financ, da
               seveda vložimo tudi substančna sredstva v toliko, da se seveda Računsko sodišče tudi
               v tem delu okrepi. Pa tudi če bi to storili, ne vidim nobene težave, kajti mislim, da
               bi bile blagodejne posledice izvedbe takšnega nadzora. V tem trenutku pa Računsko
               sodišče ne bo vstopilo v Banko Slovenije, kajti ne bomo šli v toliko, da bomo
               sprožili kompetenčni spor z revidirancem, ki ugovarja naši pristojnosti že v tem delu
               na podlagi nejasne pravne podlage. Obenem moram povedati to, da v kolikor bi Računsko
               sodišče šlo z revizijo, s takšnimi cilji kot jih predlaga Komisija za nadzor javnih
               financ in zahtevalo predložitev dokumentacije, ko izdamo sklep o izvedbi revizije, pa
               je Banka Slovenije po Zakonu o Računskem sodišču sicer dolžna posredovati zahtevane
               podatke in dokazila, v nasprotnem primeru bi bili sicer obvezani podati poziv za
               razrešitev odgovorne osebe, torej guvernerja Banke Slovenije, vendar pa se verjetno
               to ne bi zgodilo preden se ne bi sprožil kompetentni spor pristojnosti Računskega
               sodišča, za kar pa seveda nikakor nismo zainteresirani, temveč pozivamo Državni zbor,
               da nedvomno uredi pravno podlago za našo pristojnost. Tudi sam se strinjam, da je
               tako imenovani nadzor skozi delovanje Državnega zbora, čeprav je to precej nesramno,
               da izjavim v Državnem zboru, relativno neučinkovit, kajti videli smo tudi <stage type="mag"/><stage>(nadaljevanje)</stage> pri drugih institucijah, ki
               smo jih revidirali, da takrat, ko je nadzor urejen preko poročanje Državnemu zboru
               ali pa je ustanoviteljske pravice Državnega zbora, naj navedem kot primer recimo
               FIHO, s katerim imamo leta in leta podobna tveganja. Državni zbor ne more operativnih
               instrumentov za zagotoviti seveda učinkovitega nadzora. Vprašanje preiskovalnih
               komisij pa je popolnoma drugačno vprašanje. Hvala lepa.</p>
            </sp>
            <sp xml:id="SDT7-KZNJF-redna-17-2015-09-18.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Vesel. Gospod Škoberne, izvolite.</p>
            </sp>
            <sp xml:id="SDT7-KZNJF-redna-17-2015-09-18.sp24">

               <speaker>JAN ŠKOBERNE (PS SD):</speaker>

               <p>Hvala lepa, gospod predsednik. Kolegice in kolegi. Gostje.</p>
               <p>Mislim, da v resnici po malem lovimo rep v tej razpravi ta trenutek. Strinjamo se, da
               je revizija Računskega sodišča nekaj kar je lahko sprejemljivo, nekaj za kar je
               Računsko sodišče nedvoumno kompetentno, da je javnost, transparentnost učinkovit
               nadzor nekaj kar se mora dogajati tekom procesa in kot je pravilno ugotovil kolega
               Janša ne post festum, ker takrat, ko je škoda narejena je škoda storjena. Če obstaja
               dilema okoli tega in kako lahko Računsko sodišče vstopa v nadzor Banke Slovenije,
               potem je edino logično, da Ministrstvo za finance ali poda avtentično razlago zakona
               ali pa pripravi ustrezno spremembo, ki omogoči učinkovit, jasen nadzor. Vsa nadaljnja
               filozofija je, po mojem mnenju, odveč. Deluje ta trenutek kot, da se dve instituciji
               te države, ki sta obe državotvorni izjemno pomembni. Na neki način v Državnem zboru
               postavljata v ring, kar menim, da ne drži. Na eni strani izraz kompetence in
               pripravljenosti za revizijo, na drugi strani izraz pripravljenosti, da se v nadzoru
               sodeluje. Nekje v sredini med obema pa Ministrstvo za finance, ki sedaj pove, ali
               obstoječa zakonodaja za to zadostuje? V primeru, da ne naj nam kot zakonodajalcu
               pripravi ustrezno dopolnitev, spremembo, da lahko to zagotovimo. Če prav razumem se
               tukaj filozofija tega prvega dela konča razen, če želimo parlamentirati, ker je lep
               dan in bomo še malenkostno vztrajali v tej sobi.</p>
               <p>Predsednik, jaz bi predlagal, da pri tej točki tudi sklep komisije v to smer. Da
               komisija želi od Ministrstva za finance, da oceni ali zadostuje avtentična razlaga
               zakona, ali potrebujemo zakonsko spremembo in potem ukrepa skladno s tem. To, da bi
               kdorkoli tukaj nasprotoval reviziji, pregledom in sprotni oceni dela in preprečevanja
               morebitnih tveganj pa ni dileme. Zdi se mi, da govorimo zelo podoben jezik vsi tukaj,
               čeprav mogoče v kakšni razliki tona. Hvala lepa.</p>
            </sp>
            <sp xml:id="SDT7-KZNJF-redna-17-2015-09-18.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Jaz bi tukaj vseeno malo nianso potegnil v zvezi z vašim predlogom.
               Državni zbor je tisti, ki daje avtentično razlago zakona, to je prva zadeva.
               Ministrstvo za finance lahko sicer oziroma vlada tukaj pove svoje mnenje.</p>
               <p>Druga zadeva je, na kar bi rad še opozoril, imamo tudi Zakon o računskem sodišču in
               na podlagi tega zakona Računsko sodišče lahko pregleduje, lahko revidira uporabnike
               javnih sredstev in lahko revidira tudi na podlagi tega člena, jaz mislim Banko
               Slovenije, ker so uporabniki javnih sredstev. niso uporabnik zasebnih sredstev. Tukaj
               imamo javna in zasebna sredstva, kar pomeni, da določena pravna podlaga že obstaja
               tudi v Zakonu o računskem sodišču. Tudi na podlagi tega zakona lahko računsko sodišče
               revidira banko, zavarovalnico, gospodarsko družbo, kjer ima država ali lokalna
               skupnost večinski delež. Kakorkoli že, po nekem kriteriju je Banka Slovenija in tukaj
               imamo že pravno podlago in na podlagi tega je <stage type="mag"/> <stage>(nadaljevanje)</stage> tudi ta komisija pozvala Računsko sodišče, da to
               naredi.</p>
               <p>In druga zadeva, ki bi jo rad tukaj še omenil, da tudi predsednik Vesel je omenil, da
               mu je zelo žal, da ni bil sprejet predlog Slovenske demokratske stranke glede
               revizije Računskega sodišča, ki ga je dala pred nekaj meseci. Takrat je pač koalicija
               zavrnila ta predlog. Takrat koaliciji ni bilo v interesu, da to naredi, takrat ni
               bilo koaliciji v interesu, da se Banka Slovenije pregleduje, da se revidira in tako
               naprej. Tako, da v bistvu ta zgodba se v bistvu vali že nekaj časa in da smo tudi že
               nekam prišli. Jaz nimam nobene želje, zavrnitve kakršnegakoli predloga, ki bi šel v
               tej smeri. Tukaj bi rad še svojo razpravo, če dodam, je da se Računsko sodišče, se
               opravičujem, in Računsko sodišče in tudi Banka Slovenije večkrat sklicujejo na mnenje
               Evropske centralne banke, ki ne preprečuje in ki to mnenje pravi, da niso proti temu,
               da se Banka Slovenije revidira, če so izpolnjeni določeni pogoji, ki, ne vem, bodo
               tudi tukaj predlagani v enem izmed sklepov, in ki mislim, da ne omejujejo Računskega
               sodišča pa v tem, da ne bi naredil predsednik Vesel samo kuhinjske revizije, kot ste
               rekli, ampak da bi šel lahko tudi daljši, ker ti, tako ste vi, zdaj vas citiram
               tukaj, se opravičujem, če je ta izraz pač iz mojih ust drugače slišan, kot iz vaših,
               ampak tukaj Evropska centralna banka ne omejuje v tem, da bi kakorkoli bil ta obseg
               omejen, je pa res, da po tem mnenju mora Računsko sodišče opredeliti obseg nadzora,
               kar pa verjetno ni težko.</p>
               <p>Toliko z moje strani.</p>
               <p>Želi še kdo razpravljati?</p>
               <p>Gospa Ban, izvolite. Urška Ban.</p>
            </sp>
            <sp xml:id="SDT7-KZNJF-redna-17-2015-09-18.sp26">

               <speaker>URŠKA BAN (PS SMC):</speaker>

               <p>Hvala lepa, gospod predsednik, za besedo.</p>
               <p>Kot ste omenili, se ta zgodba res že kar nekaj časa vali tudi skozi odbore za
               finance, do nekih pametnih zaključkov, pametnih sklepov, pa skozi to enoletno obdobje
               žal nismo prišli. Vedno poslušamo dialoge oziroma razpravo na eni strani poslancev,
               Banke Slovenije in Računskega sodišča. Strinjala bi se z vami, ko ugotavljate, da
               tudi ECB načeloma ne nasprotuje, da Računsko sodišče ima neko pristojnost glede
               dejavnosti nacionalnih centralnih bank in njihove porabe javnih financ, da pa morajo
               biti v takšnih določilih, zakonskih podlagah vnesena varovala za neodvisnost
               centralnih bank in so potem tudi v tem mnenju naštete kaj vse je treba v tej zakonski
               podlagi urediti. Kot je bilo danes tukaj slišano, tako s strani predstavnikov
               Računskega sodišča, kot Banke Slovenije, to danes v naši zakonodaji ni urejeno na tak
               način, da bi bila zagotovljena celotna pravna podlaga za kontrolo oziroma revizijo
               Banke Slovenije.</p>
               <p>Zato tudi sama predlagam, tako kot je že povedal gospod Škoberne, da Ministrstvo za
               finance prouči možnosti spremembe tako zakona o Računskem sodišču, zakona o Banki
               Slovenije, zakona o bančništvu, ki bi nadzor v skladu z določili ECB omogočil tudi
               Računskemu sodišču v Banki Slovenije.</p>
               <p>Hvala.</p>
            </sp>
            <sp xml:id="SDT7-KZNJF-redna-17-2015-09-18.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Gospod Prikl, izvolite.</p>
            </sp>
            <sp xml:id="SDT7-KZNJF-redna-17-2015-09-18.sp28">

               <speaker>UROŠ PRIKL (PS DeSUS):</speaker>

               <p>Hvala lepa, lep pozdrav še z moje strani.</p>
               <p>Jaz se strinjam s predhodnikoma, s tem, da ena manjša korektura. Jaz bi tukaj, da se
               prouči možnost, jaz sem že malo tega, teh besednih sintagem sit, in bi rekel tako, da
               ministrstvo pripravi potrebno spremembo zakonodaje, ki bo omogočala učinkovit in
               neposreden nadzor Računskega sodišča nad Banko Slovenije.</p>
               <p>Hvala.</p>
            </sp>
            <sp xml:id="SDT7-KZNJF-redna-17-2015-09-18.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Želi še… Gospod Janša, izvolite.</p>
            </sp>
            <sp xml:id="SDT7-KZNJF-redna-17-2015-09-18.sp30">

               <speaker>JANEZ JANŠA (PS SDS):</speaker>

               <p>Mislim, da če bodo takšni sklepi sprejeti, bo to petič, kar so različna delovna
               telesa <stage type="mag"/><stage>(nadaljevanje)</stage> v zadnjih
               mandatih sprejela takšen blažen žegen in se, potem ni nič zgodilo. Vse je ostalo pri
               tem, da učinkovitega nadzora ni bilo. Teh osnutkov in predlogov je bilo pripravljeno
               zelo veliko, potem pa ko je prišlo do glasovanja je bilo to bodisi zavrnjeno, češ da
               ni potrebno, ker je nadzor že zadovoljivo urejen, to je bilo doslej največkrat
               uporabljen izgovor ali pa, da predlog opozicije ni v redu, če ga je dala opozicija in
               da bo Vlada pripravila sistemsko rešitev. Rezultat tega je 8 milijardna luknja med
               drugim je rezultat tega tudi 8 milijardna luknja v bančnem sistemu, če sploh vemo
               pravo številko.</p>
               <p>Imam še eno konkretno vprašanje za guvernerja. Na četrti strani vašega odbora v petem
               odstavku je izraženo neko veliko začudenje, češ Računsko sodišče zahteva celo podatke
               o plačah o Banki Slovenije. Predstavljajte si ta škandal. Računsko sodišče zahteva
               celo podatke o plačah v Banki Slovenije. V tej državi poznamo plače predsednikov
               najvišjih državnih institucij, inšpektorjev, policistov, kriminalistov, zaposlenih v
               SOVI, v Vojaški obveščevalni službi in povsem, samo v Banki Slovenije je nekaj kar se
               ne sme vedeti in nad čemer ni nadzora. Sprašujem guvernerja kakšno je njegovo mnenje,
               čisto osebno, in to konkretno. Ali misli, da bi razkritje teh podatkov Računskemu
               sodišču o plačah v Banki Slovenije ogrozilo neodvisnost vaše institucije ali ne?</p>
            </sp>
            <sp xml:id="SDT7-KZNJF-redna-17-2015-09-18.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospod Janša. Gospod Jazbec želite?</p>
            </sp>
            <sp xml:id="SDT7-KZNJF-redna-17-2015-09-18.sp32">

               <speaker>DR. BOŠTJAN JAZBEC:</speaker>

               <p>Pred enajstimi dnevi sem javno pokazal svoj plačni listek in dokazal, da nimam
               nobenega problema niti s svojo plačo niti s plačo katerekoli druge. Je pa res, da
               nekatere stvari, ki izhajajo, ne najdem tega odstavka. Na kateri strani? Na četrti
               strani, kateri odstavek?</p>
            </sp>
            <sp xml:id="SDT7-KZNJF-redna-17-2015-09-18.sp33">

               <speaker>JANEZ (IVAN) JANŠA (PS SDS):</speaker>

               <p>Te določbe je potrebno še posebej izpostaviti, saj Računsko sodišče tokrat zahteva
               tudi podatke o plačah v Banki Slovenije, četrti odstavek.</p>
            </sp>
            <sp xml:id="SDT7-KZNJF-redna-17-2015-09-18.sp34">

               <speaker>DR. BOŠTJAN JAZBEC:</speaker>

               <p>Po zakonu in v skladu s kolektivnimi pogodbami so plače zaupne. Jaz ne vem spet nisem
               jaz tisti, ki se je te zakone izmislil, jaz moram spoštovati zakonodajo. Če vi
               zahtevate od mene, in to je tudi zahteval gospod Šircelj, mojo plačo, tudi sedaj vam
               jo lahko pokažem, da bomo govorili o transparentnosti in lahko pokaže tudi
               viceguvernerka, če imajo plačilne liste s seboj. Jaz nimam nobene probleme s tem.</p>
            </sp>
            <sp xml:id="SDT7-KZNJF-redna-17-2015-09-18.sp35">

               <speaker>JANEZ (IVAN) JANŠA (PS SDS):</speaker>

               <p> Verjetno Računsko sodišče ne zahteva plače po imenih in priimkih, ampak plače o tem
               kako so plačana različna dela o Banki Sloveniji, zaradi primerljivosti najbrž. Ni
               važen podatek sedaj ali ima Francka toliko plače, Jože pa toliko, verjetno Računsko
               sodišče to ne zanima, zanima ga sistem.</p>
            </sp>
            <sp xml:id="SDT7-KZNJF-redna-17-2015-09-18.sp36">

               <speaker>PREDSEDNIK MAG. ANDREJ ŠIRCELJ:</speaker>

               <p> Hvala, gospod Janša. Gospod Jazbec.</p>
            </sp>
            <sp xml:id="SDT7-KZNJF-redna-17-2015-09-18.sp37">

               <speaker>DR. BOŠTJAN JAZBEC:</speaker>

               <p> Spet se spuščamo na področje revidiranja in mi ugotavljamo, da pristojno sodišče
               nima zakonskih podlag za revidiranje. Če mislite, še enkrat poudarjam, če mislite, da
               se mora to spremeniti, potem to spreminja Državni zbor oziroma zakonodajalec. Vi
               pritiskate na Banko Slovenije, da moramo ne spoštovati pravni red Republike
               Slovenije.</p>
            </sp>
            <sp xml:id="SDT7-KZNJF-redna-17-2015-09-18.sp38">

               <speaker>PREDSEDNIK MAG. ANDREJ ŠIRCELJ:</speaker>

               <p> Gospod Janša.</p>
            </sp>
            <sp xml:id="SDT7-KZNJF-redna-17-2015-09-18.sp39">

               <speaker>JANEZ (IVAN) JANŠA (PS SDS):</speaker>

               <p> To je vaše mnenje, to je moja zadnja intervencija na to temo, ker je brezupno. Če
               bi šlo samo za Banko Slovenije bi ta nadzor bil že zdavnaj urejen, ampak tukaj gre za
               neki povezan krog, ki to vedno preprečuje in zavira in rezultate v tej bančni luknji
                  <stage type="mag"/> <stage>(nadaljevanje)</stage> vsi poznamo.</p>
               <p>Vaše mnenje je, da bi posredovanje teh podatkov kršilo zakonodajo. Moje mnenje pa je,
               da s tem ko teh podatkov ne daste in ko ne priznavate nadzora, ki ga je odredil
               Državni zbor, Banka Slovenije in njeni odgovorni neposredno kršijo Ustavo Republike
               Slovenije.</p>
            </sp>
            <sp xml:id="SDT7-KZNJF-redna-17-2015-09-18.sp40">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Gospod Prikl se je še javil k besedi.</p>
            </sp>
            <sp xml:id="SDT7-KZNJF-redna-17-2015-09-18.sp41">

               <speaker>UROŠ PRIKL (PS DeSUS):</speaker>

               <p>Gospod Prikl je želel proceduralno, ampak…</p>
            </sp>
            <sp xml:id="SDT7-KZNJF-redna-17-2015-09-18.sp42">

               <speaker>PREDSEDNIK MAG. ANDREJ ŠIRCELJ:</speaker>

               <p>…Imate proceduralno…</p>
            </sp>
            <sp xml:id="SDT7-KZNJF-redna-17-2015-09-18.sp43">

               <speaker>UROŠ PRIKL (PS DeSUS):</speaker>

               <p>…očitno na komisiji je replika pred proceduralnim.</p>
               <p>Glejte, jaz bi v izogib temu, se mi zdi da približno isti jezik govorimo, tudi ta
               dialog je šel v isto smer, na nek način je gospod Jazbec, to je moja interpretacija,
               priznal določene nesmisle v zakonodaji in kolektivni pogodbi in razkril svojo plačo.
               Kar je prav, kar jaz ne vidim nič spornega, ampak seveda je ne bi rabil.</p>
               <p>Jaz predlagam, da komisija sprejme naslednji sklep: Komisija poziva vlado oziroma
               Ministrstvo za finance, da pripravi spremembo tistega dela zakonodaje, ki bo
               omogočila učinkovit in neposreden nadzor Računskega sodišča nad delovanjem oziroma
               poslovanjem Banke Slovenije.</p>
               <p>Samo to še, če bi se pa slučajno ugotovilo, da ni potrebna nobena sprememba nobenega
               člena, nobene zakonodaje, da je vse v redu in da na podlagi obstoječe zakonodaje
               lahko Računsko sodišče učinkovito in neposredno nadzoruje Banko Slovenije, pa je
               odgovor na dlani, in se lahko to izvede. Sicer pa, kot sem razumel razpravo, tudi
               citati guvernerja Banke Slovenije, so z zadržki oziroma so nedoslednosti v smislu
               obstoječe zakonodaje, ki onemogoča neposreden in direkten nadzor Računskega
               sodišča.</p>
               <p>In prosim, da daste ta sklep na glasovanje.</p>
            </sp>
            <sp xml:id="SDT7-KZNJF-redna-17-2015-09-18.sp44">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, bom dal. Ali lahko vse sklepe skupaj ali želite posebej.</p>
               <p>Zdaj želite. Imate še besedo, izvolite.</p>
            </sp>
            <sp xml:id="SDT7-KZNJF-redna-17-2015-09-18.sp45">

               <speaker>JAN ŠKOBERNE (PS SD):</speaker>

               <p>Ja, v osnovi sem želel točno to povedati, kot gospod Prikl, predlagam, da ta sklep
               uvrstimo na glasovanje, da takoj glasujemo in da zapremo zdaj to o čemer se očitno
               vsi strinjamo. Ker politične stranke lahko tudi vsaka svojo tiskovno konferenco
               skličemo in pojasnimo svoje vidike, če kdo želi, hkrati pa bi, predsedujoči, želel,
               da se držimo ustaljenih pravil, torej da ima besedo nekdo, da ni neposrednega
               polemiziranja in da se recimo proceduralna vprašanja oziroma besede poslancev tudi
               upošteva.</p>
               <p>Želim pa, da takoj glasujemo o tem in da nadaljujemo po planu dneva.</p>
               <p>Hvala.</p>
            </sp>
            <sp xml:id="SDT7-KZNJF-redna-17-2015-09-18.sp46">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lep, gospod Škoberne. To zadnje ni več proceduralni sklep, to je ena
               zadeva.</p>
               <p>Druga zadeva, pač kot predsednik te komisije, pač vodim in razlagam in dajem besede v
               skladu s poslovnikom, tako da tukaj ne bi smelo biti nobenih težav. In dopuščam tudi
               dialog v določenih okvirjih, in ta dialog je vedno bil na tej komisiji in tudi vedno
               bo, ker ni v nasprotju s poslovnikom.</p>
               <p>Tako, da glede tega.</p>
               <p>Zdaj pa bi, seveda, če vi zahtevate da se da ta sklep na glasovanje, dam ta sklep na
               glasovanje takoj.</p>
               <p>Ali ga lahko še enkrat ponovite, gospod Prikl.</p>
            </sp>
            <sp xml:id="SDT7-KZNJF-redna-17-2015-09-18.sp47">

               <speaker>UROŠ PRIKL (PS DeSUS):</speaker>

               <p>Komisija poziva Ministrstvo za finance oziroma vlado, da pripravi spremembo tistega
               dela zakonodaje, ki bo omogočila učinkovit in neposreden nadzor Računskega sodišča
               nad delovanjem Banke Slovenije.</p>
            </sp>
            <sp xml:id="SDT7-KZNJF-redna-17-2015-09-18.sp48">

               <speaker>PREDSEDNIK MAG. ANDREJ ŠIRCELJ:</speaker>

               <p>Ali lahko samo eno zadevo, če lahko tukaj čisto s strokovnega vidika, ali lahko daste
               <stage>/ nerazumljivo/</stage></p>
            </sp>
            <sp xml:id="SDT7-KZNJF-redna-17-2015-09-18.sp49">

               <speaker>UROŠ PRIKL (PS DeSUS):</speaker>

               <p>Ja, ja, ja, jaz dopuščam tudi možnost, da kakšna vejica ne stoji na pravem mestu
               oziroma da je kakšna beseda potrebna modifikacije.</p>
            </sp>
            <sp xml:id="SDT7-KZNJF-redna-17-2015-09-18.sp50">

               <speaker>PREDSEDNIK MAG. ANDREJ ŠIRCELJ:</speaker>

               <p>Izvolite, gospod Škoberne.</p>
            </sp>
            <sp xml:id="SDT7-KZNJF-redna-17-2015-09-18.sp51">

               <speaker>JAN ŠKOBERNE (PS SD):</speaker>

               <p>Hvala lepa.</p>
               <p>Prosim za 10 minut odmora, da ustrezno formuliramo sklep, zato, da ne bomo imeli
               potem na naslednji seji težave s tem kako je bil formuliran.</p>
               <p>Hvala.</p>
            </sp>
            <sp xml:id="SDT7-KZNJF-redna-17-2015-09-18.sp52">

               <speaker>PREDSEDNIK MAG. ANDREJ ŠIRCELJ:</speaker>

               <p>Prav, odrejam 10 minut odmora.</p>
               <p><stage type="time">(Seja je bila prekinjena ob 10.15.)</stage><stage type="mag"/>
               </p>
               <stage type="time">(Seja se je nadaljevala ob 10.25.)</stage>
            </sp>
            <sp xml:id="SDT7-KZNJF-redna-17-2015-09-18.sp53">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovani! Nadaljujemo sejo Komisije za nadzor javnih financ.</p>
               <p>Obveščam vas, da gospoda Luko Mesca nadomešča gospod Miha Kordiš.</p>
               <p>Nadaljujemo s predlaganim sklepom, zaradi katerega ste želeli desetminutni odmor.
               Prosim, gospod Prikl.</p>
            </sp>
            <sp xml:id="SDT7-KZNJF-redna-17-2015-09-18.sp54">

               <speaker>UROŠ PRIKL (PS DeSUS):</speaker>

               <p>Hvala.</p>
               <p>"Komisija poziva Vlado Republike Slovenije, da prouči možnost spremembe tistega dela
               zakonodaje, ki bo omogočila učinkovit in ustrezen <stage type="mag"/><stage>(nadaljevanje)</stage> nadzor nad delovanjem Banke Slovenije. O tem poroča
               Državnemu zboru," torej, tej komisiji, "v roku treh mesecev."</p>
            </sp>
            <sp xml:id="SDT7-KZNJF-redna-17-2015-09-18.sp55">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Želi kdo obrazložiti glas? Gospod Janša, izvolite.</p>
            </sp>
            <sp xml:id="SDT7-KZNJF-redna-17-2015-09-18.sp56">

               <speaker>JANEZ (IVAN) JANŠA (PS SDS):</speaker>

               <p>Jaz predlagam še 2. točko k temu sklepu, da je to 1. točka, 2. točka tega sklepa pa
               naj se glasi: "Ministrstvo za finance naj hkrati navede, koliko podobnih zahtev je v
               zadnjih 20 letih že prejelo s strani Državnega zbora in kakšna je bila njihova
               usoda."</p>
            </sp>
            <sp xml:id="SDT7-KZNJF-redna-17-2015-09-18.sp57">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Se strinjamo? Glasujemo o celotnem, prvem in drugem? Ne, o vsakem posebej.</p>
               <p>Moja obrazložitev glasu. Glede na to, da je Komisija za nadzor javnih financ na eni
               izmed prejšnjih sej v letošnjem letu že pozvala Računsko sodišče, da pregleda in
               opravi revizijo v Banki Slovenije, in glede na to, da ustava v 152. členu določa, da
               Banka Slovenije neposredno odgovarja Državnemu zboru, ocenjujem ta sklep kot dejansko
               sklep za nazaj. Glede na to, da je Slovenska demokratska stranka že predlagala
               spremembo zakonodaje tudi v letu 2015 glede nadzora Banke Slovenije, ocenjujem
               oziroma menim, da smo tudi s tem sklepom dejansko za nazaj, še posebej zaradi tega,
               ker je takrat to isto zakonodajo ta koalicija zavrnila in ji ni bilo do tega, da se
               spoštuje 152. člen ustave, in ni ji bilo do tega, da se opravi revizija nad Banko
               Slovenije. Tu imamo ustavo, zaradi tega je moja ocena takšna, kakršna je, glede tega
               sklepa.</p>
               <p>Želi še kdo obrazložiti glas? Gospod Janša, izvolite.</p>
            </sp>
            <sp xml:id="SDT7-KZNJF-redna-17-2015-09-18.sp58">

               <speaker>JANEZ (IVAN) JANŠA (PS SDS):</speaker>

               <p>Glejte, mislim, da je to peti ali šesti sklep v podobni formulaciji, s kakršnimi je
               že doslej preko številne mandate vladajoča koalicija zavračala učinkovit
               parlamentarni nadzor nad Banko Slovenije. Ti sklepi tudi dokazujejo, da v nasprotju s
               tem, kar piše v ustavi, ta institucija ni tako neodvisna, ker se tu kaže velikansko
               ujemanje stališč med določeno politično opcijo in Banko Slovenije. Se pravi, je težko
               govoriti o neodvisnosti, če se skupaj upiramo nadzoru. In ta sklep, kot je rekel že
               predsednik komisije, je tudi v nasprotju s sklepom, ki ga je ta komisija že
               izglasovala glede nadzora. Zdaj se stopa korak nazaj, očitno je ta strah pred
               nadzorom zelo velik. In jaz bom glasoval proti.</p>
            </sp>
            <sp xml:id="SDT7-KZNJF-redna-17-2015-09-18.sp59">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Škoberne, izvolite, obrazložitev glasu imate.</p>
            </sp>
            <sp xml:id="SDT7-KZNJF-redna-17-2015-09-18.sp60">

               <speaker>JAN ŠKOBERNE (PS SD):</speaker>

               <p>Hvala lepa. </p>
               <p>Mi smo tekom razprave ugotovili, kot že rečeno, kompetenco Računskega sodišča, da
               opravi nadzor, pripravljenost Banke Slovenije, da v nadzorih, ki so potrebni in
               nujni, sodeluje, da imamo morebitno nejasnost na polju zakonodaje okoli tega, zato je
               to treba razjasniti. S sklepom želimo, da se to v treh mesecih razjasni in omogoči
               učinkovit nadzor. Zato bom, seveda v želji, da je delovanje Banke Slovenije
               transparentno, učinkovito in da je tudi nadzor sproten, sklep podprl. Hvala lepa.</p>
            </sp>
            <sp xml:id="SDT7-KZNJF-redna-17-2015-09-18.sp61">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Želi še kdo besedo? Gospod Prikl, obrazložitev glasu.</p>
            </sp>
            <sp xml:id="SDT7-KZNJF-redna-17-2015-09-18.sp62">

               <speaker>UROŠ PRIKL (PS DeSUS):</speaker>

               <p>Seveda bom podprl ta sklep, ker mislim iskreno in jasno, da to ni korak nazaj, ampak
               da je to korak naprej, da ni nobenih nejasnosti, nobenih morebitnih takšnih ali
               drugačnih formalnopravnih ovir, da se pregleda vedno in kadarkoli, in to jasno,
               učinkovito in neposredno, delovanje Banke Slovenije. Pri tem pa ne bi želel, da bi na
               kakršenkoli način, pa morda je vse prevečkrat ta neodvisnost in suverenost,
               samostojnost Banke Slovenije izpostavljena. Skratka, želim si, da bi to naredili, ne
               glede, da je verjetno bilo nekaj <stage type="mag"/>
               <stage>(Nadaljevanje)</stage> poizkusov v preteklosti neuspešnih, si tokrat iskreno in konkretno
               želimo, da ta gordijski vozel presekamo, zato bomo v koaliciji podprli tak predlog
               sklepa.</p>
               <p>Hvala.</p>
            </sp>
            <sp xml:id="SDT7-KZNJF-redna-17-2015-09-18.sp63">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa vam gospod Prikl za obrazložitev glasu.</p>
               <p>Gospod Božič, izvolite. Obrazložitev glasu.</p>
            </sp>
            <sp xml:id="SDT7-KZNJF-redna-17-2015-09-18.sp64">

               <speaker>TILEN BOŽIČ (PS SMC):</speaker>

               <p>Hvala za besedo.</p>
               <p>Tudi sam bom ta sklep podprl. Definitivno iz tega razloga, ker dosedanje delovanje
               ministrstva za finance v tej zadnji vladi, da rečemo, je kar nekaj resnih projektov
               že uresničilo. Tega štejem med enega izmed resnih projektov in se ne bi sedaj opiral
               na to, da morda tistim, ki so bili predhodno tukaj, jim to ni uspelo oziroma tega
               projekta pripeljati do konca. Tisto kar smo si do sedaj zadali, nekako gre naprej in
               iz tega razloga tudi ta sklep podpiram in verjamem, da bomo v tem času prejeli na
               mizo rešitve. Ne gre za lahke rešitve, zato tudi tri mesečni rok. In potem
               naprej.</p>
               <p>Hvala.</p>
            </sp>
            <sp xml:id="SDT7-KZNJF-redna-17-2015-09-18.sp65">

               <speaker>PREDSEDNIK DR. ANDREJ ŠIRCELJ:</speaker>

               <p>Hvala vam gospod Božič. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(2 člana.)</stage></p>
               <p>Ugotavljam, da je bil sklep sprejet.</p>
               <p>Sedaj glasujemo o drugem delu sklepa in sicer, o sklepu, predlogu sklepa, da
               Ministrstvo za finance zraven tega predloži informacijo o tem, kolikokrat je bil že
               takšen predlog sklepa posredovan Ministrstvu za finance in kakšen odgovor je dejansko
               v zvezi s tem bil. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage>(1 član.)</stage> Kdo je proti? <stage>(4 člani.)</stage></p>
               <p>Ugotavljam, da sklep ni bil sprejet.</p>
               <p>Glede na celotno tematiko in glede na tudi tisto kar je povedal predsednik Računskega
               sodišča, gospod Vesel o drugih projektih oziroma o drugih zadevah, ki jih obravnava
               Računsko sodišče, predlagam da Komisija za nadzor javnih financ sprejme naslednji
               sklep: Komisija za nadzor javnih financ predlaga Računskemu sodišču Republike
               Slovenije, da poveča aktivnosti glede revizij, ki jih je v dopisu, št. 2004/14-24/10
               z dne, 18. 12. 2014 predlagala Komisija za nadzor javnih financ. Gre za tiste zadeve,
               ki sem jih omenil tudi jaz v svoji razpravi. Želi kdo obrazložiti svoj glas. <stage>(Ne.)</stage>
               Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je ta sklep izglasovan.</p>
               <p>Poleg tega predlagam, ne glede na to, da smo sprejeli že prvi sklep, oceno komisije
               in sicer, da komisija ocenjuje, da je Banka Slovenije na podlagi tretje alineje 2.
               točke petega odstavka 20. člena Zakona o Računskem sodišču, to je, da je gospodarska
               družba, da je banka ali zavarovalnica v kateri imata država in lokalna skupnost
               večinski delež, uporabnik javnih sredstev in predlaga Računskemu sodišču Republike
               Slovenije, da na podlagi drugega odstavka 25. člena revidira poslovanje banke
               Slovenije, ob tem pa upošteva neodvisnost Banke Slovenije in sicer jasno opredeli
               obseg nadzora, ne posega v aktivnost zunanjih revizorjev, ki so izbrani s strani
               Banke Slovenije oziroma priporočeni s strani Evropske centralne banke, da ne daje
               navodil Banki Slovenije in njenim organom in sicer tudi pri reviziji ne posega v
               naloge Banke Slovenije povezane z Evropsko centralno banko. To so tisti pogoji, ki
               jih omenja Evropska centralna banka.</p>
               <p>Želi kdo obrazložiti glas v zvezi s tem predlogom sklepa? <stage>(Ne.)</stage> Glasujemo. <stage type="mag"/><stage>(nadaljevanje)</stage> Kdo je za? <stage>(3 člani.)</stage> Kdo je
               proti? <stage>(4 člani.)</stage></p>
               <p>Ugotavljam, da ta sklep ni bil sprejet.</p>
               <p>Tako zaključujem to točko dnevnega reda.</p>
               <p>In prehajam na <title>2. TOČKO DNEVNEGA REDA – IN SICER TO JE OBRAVNAVA REVIZIJSKEGA
                  POROČILA RAČUNSKEGA SODIŠČA REPUBLIKE SLOVENIJE.</title> Predlog zaključnega računa
               Proračuna Republike Slovenije za leto 2014. Gradivo za to točko je javno revizijsko
               poročilo in bilo je objavljeno na spletni strani Državnega zbora s tem sklicem.</p>
               <p>V zvezi s tem želim povedati, da o uporabi proračunskega denarja nisem želel
               razpravljati na zaprti seji komisije v tem trenutku in ne želim, da se razpravlja na
               zaprti seji komisije in zato niste dobili gradiva, ki nosi oznako zaupnosti in ga bi
               seveda morali obravnavati tudi na zaprti seji. Sicer je zaupen manjši del poročila in
               je seveda na razpolago tudi v branju. Ob tem naj tudi opozorim, da v bistvu to ni
               razprava o zaključnem računu proračuna za leto 2014 in jo bomo opravili takrat, ko bo
               Vlada predložila zaključni račun. To naj bi se zgodilo do konca meseca. Danes
               razpravljamo o reviziji zaključnega računa z namenom, da ugotovimo, kaj je ugotovilo
               Računsko sodišče. In kaj bo storila Vlada oziroma proračunski uporabniki za odpravo
               nepravilnosti? Namen je tudi ta, da izvemo ali ima Vlada oziroma Ministrstvo za
               finance namen upoštevati predloge popravkov zaključnega računa, ki jih je podal
               revizor. Tukaj bi še posebej navedel določene stvari, ki se v zaključnem računu
               oziroma v proračunih dejansko ponavljajo. Tukaj se te napake bom rekel nepopravljajo
               in že nekaj let imamo razpravo o tem, zakaj vlada dejansko ne upošteva mnenje oziroma
               ugotovitve Računskega sodišča, ki se nanašajo na posamezne postavke, ki se nanašajo
               na posamezne transfere, posle, ki jih dejansko tudi tukaj vlada opravlja. Ob tem smo
               imeli široko razpravo ob zaključnem računu Proračuna Republike Slovenije za leto
               2013. Danes imamo v tem revizijskem poročilu podobne zadeve. Vlada tukaj ni
               upoštevala mnenja Računskega sodišča, imamo pa tudi nove. V zvezi z ugotovitvijo
               tudi, da ni bilo pravno podlage v zvezi z dajanjem garancij za Probanko in Factor
               banko, ki sta dve zasebni banki. In dejansko se je to takrat tudi zgodilo, to je
               danes tudi že omenil gospod Vesel. Zaradi tega je ta razprava pred razpravo o
               zaključnem računu proračuna Republike Slovenije, jaz mislim nujna in sem jo tudi
               upravičeno uvrstil na dnevni red te seje.</p>
               <p>Na to sejo smo povabili dr. Dušana Mramorja, ki ga ni, zastopata ga dva državna
               sekretarja, s sodelavci, Tomaža Vesela, dr. Boštjana Jazbeca, predvsem na tisto
               zadevo, ki se nanaša na dve banki, predstavnike Vlade, Ministrstva za finance,
               Ministrstva za izobraževanje, znanost in šport, za zdravje, Ministrstvo za
               infrastrukturo, Urad Vlade Republike Slovenije za Slovence v zamejstvu, Računsko
               sodišče, Banko Slovenije, skratka vse tiste, ki lahko seveda pojasnijo določene
               zadeve oziroma opozorijo na rešitve v reviziji Računskega sodišča, kako bi se dalo
               dejansko to rešiti in kako bi proračun oziroma zaključni račun proračuna za leto 2014
               bil drugačen od zaključnega računa proračuna za leto 2013, kjer se stalno ponavljajo
               iste napake. Zaradi tega prosim najprej predstavnike Računskega sodišča, če lahko
               predstavijo revizijsko poročilo. <stage type="mag"/>
               <stage>(Nadaljevanje)</stage> Gospod Vesel, izvolite. Gospod Božič, proceduralni predlog.</p>
            </sp>
            <sp xml:id="SDT7-KZNJF-redna-17-2015-09-18.sp66">

               <speaker>TILEN BOŽIČ (PS SMC):</speaker>

               <p>Hvala za besedo. Glede na to, da ste tudi sami omenili, da še čakamo na odzivna
               poročila, glede na to, da po mojih informacijah tega gradiva niti Vlada še ni
               obravnavala, da bi lahko tukaj slišali kaj več o tem in imeli malo bolj dodelana
               stališča, glede na usmeritve, ki smo jih tudi nekako vsaj neformalno sprejeli na tej
               komisiji za nadzor javnih financ smo rekli, da načeloma je smiselno, da se počaka na
               odzivna poročila, da se lahko bolj temeljito tudi pogovarjamo o vsebini je moj
               predlog, da se ta točka prekine oziroma preloži na eno izmed naslednjih sej. In
               predlagam, da se o tem glasuje. Hvala.</p>
            </sp>
            <sp xml:id="SDT7-KZNJF-redna-17-2015-09-18.sp67">

               <speaker>PREDSEDNIK MAG. ANDREJ ŠIRCELJ:</speaker>

               <p>Predlagate, da se glasuje o predlogu za preložitev te točke dnevnega reda, če
               razumem. Želi kdo obrazložiti glas glede tega predloga? Jaz želim obrazložiti glas
               glede tega predloga. </p>
               <p>Gospod Božič in seveda jaz tudi predpostavljam,da je ta vaš predlog koalicijsko
               usklajen. Tukaj se, po mojem osebnem prepričanju, kaže pravi obraz te koalicije.
               Namreč, Komisija za nadzor javnih financ lahko uvršča na dnevni red točke, ki so
               pomembne za javne finance in za denar davkoplačevalcev. IN da tudi predhodno opozarja
               Vlado kot Državni zbor na to, da popravi svoje rešitve. V zaključnem računu proračuna
               za leto 2013 so bile popolnoma iste rešitve in iste napake ugotovljene, vsaj večji
               del tega, kot v zaključnem računu za leto 2014. In Komisija za nadzor javnih financ
               ima pravico, ne samo pravico, ampak tudi dolžnost, da na o opozori Vlado in da seveda
               tudi pove, kako se z javnim denarjem, denarjem davkoplačevalcev ne ravna smotrno ali
               pa se lahko ravna, kot je tukaj videno tudi brez pravnih podlag, in sicer da je brez
               pravnih podlag šel denar ali šle garancije, šel potencialni denar za dve zasebni
               banki. In o tem danes, zaradi tega sem jaz povabil tudi predstavnike Banke Slovenije
               na to sejo. Vi ste pač ta predlog predlagali. Jaz bom glasoval proti temu predlogu in
               to je tudi moja obrazložitev glasu. Izvolite, želi še kdo obrazložiti glas? Glasujemo
               o predlogu, da se preloži ta točka dnevnega reda. Glasujemo.</p>
               <p>Kdo je za? <stage>(?)</stage> Je kdo proti? <stage>(?)</stage></p>
               <p>Ugotavljam, da predlog ni bil sprejet, kar pomeni, da točko obravnavamo.</p>
               <p>Besedo dajem namestniku Računskega sodišča, gospod Petrovič.</p>
            </sp>
            <sp xml:id="SDT7-KZNJF-redna-17-2015-09-18.sp68">

               <speaker>MAG. JORG KRISTIJAN PETROVIČ:</speaker>

               <p>Hvala za besedo. Kot običajno najprej ena uvodna predstavitev k razpravi. Računsko
               sodišče je, tako kot vsako leto, prejelo zaključni račun Republike Slovenije. In
               sicer je bil zaključni račun Računskemu sodišču vročen 31. 3. 2015. Po podatkih iz
               zaključnega računa, ki smo ga prejeli, so bili v letu 2014 realizirani prihodki v
               višini 8 milijard 459 milijonov, in sicer 6 milijard od tega odpade, 6 in pol
               milijard oziroma 78% odpade na davčne prihodke. 10% oziroma 850 milijonov je
               nedavčnih prihodkov, in dobrih 12% oziroma nekaj čez milijardo je prejetih sredstev
               iz EU. Kar se tiče odhodkov je Vlada v zaključnem računu poročala, da so bili ti
               realizirani v obsegu 9 milijard 654 milijonov. Če še tukaj pogledamo strukturo
               znašajo tekoči odhodki <stage type="mag"/><stage>(nadaljevanje)</stage>
               2 milijardi 800 oziroma skoraj 2 milijardi 900 oziroma skoraj 30 % vseh odhodkov.
               Tekočih transferjev je 54 % oziroma 5 milijard 200 in plačil v Evropsko unijo je
               dobrih 4 % oziroma 402 milijona. Kot prva informacija. Razlika med prejetimi sredstvi
               iz Evropske unije in vplačil Evropsko unijo je v dobrobit Republike Slovenije. Ta
               presežek je nekaj čez 600 milijonov, kar pomeni, da Republika Slovenija je neto
               prejemnik iz sredstev evropskega proračuna.</p>
               <p>Kar se tiče same razlike med prihodki in odhodki v A. bilanci oziroma tega presežka
               oziroma primanjkljaja. Tukaj je presežek v tej bilanci znašal milijardo 195, pardon,
               primanjkljaj, čeprav presežek odhodkov nad prihodki je znašal milijardo 195 milijonov
               in je za 22 % manjši kot v letu 2013, ko je znašal milijardo in pol. Poleg tega se je
               zmanjšal tudi primarni primanjkljaj in to je ta primanjkljaj, ki ne upoštevamo
               prihodkov in odhodkov z naslova obresti. Primarni primanjkljaj v letu 2014 je tako
               znašal 153 milijonov za razliko od leta 2013, ko je znašal krepkih 700 milijonov kar
               pomeni tukaj je skoraj 79 % manjšanje. Opozarjam na ta znesek teh 153 milijonov kot
               znesek primarnega primanjkljaja, kar pomeni, da gredo stvari v pravo smer. Nenazadnje
               se boste spomnili, pred kratkim smo sprejeli Zakon o fiskalnem pravilu, kjer smo si
               tudi zadali, da v prihodnjih letih te primanjkljaja zmanjšujejo.</p>
               <p>Zakaj posebej izpostavljam ta znesek primarnega primanjkljaja? Zato, ker potem v
               nadaljevanju, ko se bomo pogovarjali o določenih transakcijah, ki jih Računsko
               sodišče vidi kot sporne. V kolikor do njih ne bi prišlo, potem bi pravzaprav imeli
               celo primarni presežek.</p>
               <p>Kar se tiče same izvedbe revizije. Računsko sodišče je dolžno predložiti poročilo
               Državnemu zboru do konca meseca septembra. Mi smo to poročilo predložili Državnemu
               zboru in ga javno objavili še pred poletnimi počitnicami. Izvedli so revizijo izkazov
               in revizijo pravilnosti poslovanja. Za obe smo izrekli mnenje s pridržkom. Jaz bi na
               začetku predstavil nekaj razkritij, ki se mi zdijo pomembna z vidika pravilnosti
               poslovanja in potem v nadaljevanju nekaj razkritij, ki se navezujejo za izkaze.</p>
               <p>Kar se tiče same pravilnosti poslovanja bi izpostavil predvsem prerazporeditve iz
               splošne proračunske rezervacije. Računsko sodišče za 120 milijonov teh transakcij
               ugotavlja, da bi jih bilo z boljšim načrtovanjem možno na postavka načrtovati že ob
               sprejemu proračuna. Tukaj apel za bodoče poslovale, da naj se te stvari izboljšajo. V
               nadaljevanju imamo razkritja, tako kot je bilo že prej omenjeno, nepravilnosti na
               področju plač, nepravilnosti na pdoročju javnih naročil in pa nepravilnosti pri
               izhodišč za pripravo finančnih načrtov neposrednih proračunskih uporabnikov.
               Ministrstva so v roku 15 dni po sprejemu proračuna dolžna posredovati s svojim
               neposrednim proračunskim uporabnikom izhodišča za pripravo finančnih načrtov in tukaj
               izpostavljamo dvoje ministrstev, kjer je prihajalo do krepkih zamud, to je
               Ministrstvo za delo in Ministrstvo za znanost in šport, kjer so pri prvem ministrstvu
               zadnja izhodišča bila poslana šele v marcu, pri Ministrstvu za šolstvo pa so bila
               izhodišča za določene neposredne proračunske uporabnike posredovana celo šele v drugi
               polovici aprila. Seveda ima, potem neposredni proračunski uporabniki težave s
               pripravo svojih finančnih načrtov in zato se zavlečejo tudi same izvedbe.</p>
               <p>Morda velja pri reviziji pravilnosti omeniti še dve zadevi. In sicer, prenizko
               izkazane subvencije za prevoze dijakov, <stage type="mag"/><stage>(nadaljevanje)</stage> prenizko izračunane, obračunane, to se pravi, to je
               nekaj, kar izpostavljamo kot nekaj, kar bi dodatno olajšalo te prevozne stroške
               dijakom in študentom, in pa prenizko obračunana nadomestila štipendij ter nadomestila
               za brezposelne. O podrobnostih mogoče potem v razpravi. To je, kar se tiče
               pravilnosti in nekaj točk, o katerih bi mogoče veljalo kakšno besedo potem v razpravi
               spregovoriti.</p>
               <p>Kar se tiče izkazov. Kot rečeno že prej, tudi tu imamo mnenje s pridržkom. Opozarjamo
               na to, da v izkazih niso izkazani prihodki in odhodki za zavarovalne posle, ki jih za
               državo izvaja SID oziroma Slovenska izvozna družba. Gre namreč za posle, ki se
               opravljajo ne v imenu družbe, temveč v imenu in za račun države. Po našem mnenju bi
               zato prihodki in odhodki iz teh poslov morali biti izkazani v državnem proračunu.</p>
               <p>Kot vsako leto tudi letos opozarjamo na posle, ki so vezani na podjetje Infra. Tudi
               tu že več let zaporedoma opozarjamo na napake pri izkazovanju teh transakcij.</p>
               <p>Naslednja zadeva, ki jo izpostavljamo, je, da odhodki za odškodnine žrtvam vojnega
               nasilja niso izkazani na posebnem računu.</p>
               <p>V nadaljevanju je še posel, ki je bil izpeljan že na področju privatizacije. Gre za
               kupnino za Aerodrom Ljubljana. Zakonska določba namreč je, da 10 % kupnine bi moralo
               biti do časa, ko bo ustanovljen demografski sklad, nakazanih na poseben račun, vendar
               tega računa Ministrstvo za finance ni odprlo, zato so se ta sredstva nakazala v
               integralni proračun. Mislim, da se tu dogaja nekaj podobnega, kot se je dogajalo pri
               tisti zgodbi s plačnimi nesorazmerji, kjer smo se tudi pogovarjali, ali bomo imeli v
               proračunu postavko, ker vemo, da gre zgolj za pravico črpanja, ali bomo imeli sklad
               oziroma nek poseben račun, kamor se bodo sredstva dejansko prelila in potem tam
               čakala na uveljavitev za svoj namen.</p>
               <p>Izpostavljamo tudi posel, ki je bil danes že večkrat omenjen, in sicer, da je
               Ministrstvo za finance Banki Slovenije del sredstev za unovčena poroštva pri Factor
               in Probanki nakazalo brez pravne podlage. Glede na to, da gre pri tej točki za
               dokumente, ki so s strani Banke Slovenije bili označeni za tajne, kot rečeno, o
               podrobnostih, kar se tiče zneskov, žal, ne moremo govoriti. Morda pa ob kakšni
               naslednji priliki, morda pri obravnavi izvedenih ukrepov; če bo do takrat originator
               umaknil stopnjo zaupnosti, potem bi lahko imeli razpravo tudi v javnem delu.</p>
               <p>Tako kot vsako leto je Računsko sodišče revidirancem na podlagi revizije podalo vrsto
               priporočil in zahtevalo popravljalne ukrepe. Za posredovanje odzivnega poročila smo
               določili 90-dnevni rok.</p>
               <p>Tudi v tem poročilu, kot je bilo že uvodoma s strani predsednika komisije omenjeno,
               je Računsko sodišče predlagalo tudi popravek revizorja. Do sedaj, odkar imamo možnost
               predlaganja popravka, žal, ta popravek ni bil še nikoli izveden. To je ena večjih
               bolečin Računskega sodišča. Mi apeliramo na Državni zbor, ki je zdaj tu zadnji v tej
               vlogi, ko lahko še zahteva popravek revizorja, da morda v letošnjem letu ob
               sprejemanju to tudi dejansko zahteva od Vlade oziroma od ministrstva, da mu potem
               ponovno predloži popravljeni zaključni račun.</p>
               <p>Zavedamo se določenih omejitev v poslovniku in če so resnično takšne, kot so
               predstavljene, potem velja morda v prihodnje, ko se bo razmišljalo o popravkih, ki
               bodo vezani na potrebe zakonodaje, vezane na Evropski semester – o tem smo se pred
               kratkim tudi že pogovarjali, da se bo zaradi potreb Evropskega semestra in zahtev, ki
               jih pred nas zdaj postavlja Zakon o fiskalnem pravilu, Državni zbor lotil popravka
               poslovnika, morda bi takrat bila prilika, da <stage type="mag"/><stage>(nadaljevanje)</stage> se tudi stvari, kar se tiče popravka revizorja,
               uredijo.</p>
               <p>Za zaključek samo še kratek komentar glede potrebnih sprememb. Zavedamo se, da po
               sprejetju Zakona o fiskalnem pravilu se bo zdaj sprožil plaz sprememb zakonodaje, ki
               se na to navezuje. Govorim o Zakonu o javnih financah, Zakonu o računovodstvu, morda
               celo Zakonu o financiranju občin, Zakonu o lokalni samoupravi, ampak dovolite mi, da
               se omejim na nekaj komentarjev o Zakonu o javnih financah. Zadnja večja sprememba
               Zakona o javnih financah je bila izvedena leta 1999, se pravi, to je približno 15 let
               nazaj. Od takrat je Republika Slovenija postala članica Evropske unije, smo v območju
               evra. Evropska skupnost in komisija od nas zahtevata velik obseg poročanja, ki je
               bistveno drugačno kot takrat, ko nismo bili članica Evropske unije in ko smo poročali
               na podlagi statistika nacionalnih računov, predvsem Svetovni banki in Združenim
               narodom. Naš sistem poročanja, priprave zaključnega računa, nenazadnje računovodski
               sistem in sistem priprave proračuna je dejansko še vedno vezan na statistiko
               nacionalnih računov. Vsa poročanja, ki jih pa zdaj izvajamo, so pa vezana na ESA-95
               oziroma sistem ESA-2010 oziroma kakorkoli se bo še naprej razvijal. Spremljamo razvoj
               pristopa Evropske unije k računovodskim standardom za javni sektor in opažamo, da
               pravzaprav tudi sosednje in ostale države članice Evropske unije spreminjajo svoje
               sisteme računovodenja v smeri prehoda na računovodenje na podlagi poslovnega dogodka.
               In nekako pričakujemo, da se bo v neki uvodni razpravi, ko se bodo postavljala
               izhodišča za pripravo Zakona o javnih financah, pravzaprav tudi Republika Slovenija
               odločila in šla po tej poti. Mislim, da bi marsikatero razkritje, o katerem se
               pogovarjamo že nekaj let, enostavno prenehalo biti problem, ki ga Računsko sodišče iz
               leta v leto izpostavlja, kar je predvsem posledica sistema poročanja oziroma
               računovodenja, ki ga imamo. Poleg spremembe sistema računovodenja se praktično ne
               samo 10 let, ampak morda celo 15 let pogovarjamo o prehodu na programske proračune.
               Mislim, da je tudi tu ena od prilik, da se te stvari uredijo v novem Zakonu o javnih
               financah. In nenazadnje, da zaključim, Zakon o javnih financah bo seveda nujno treba
               prilagoditi urniku, ki ga pred nas postavlja Evropski semester. Po našem videnju so
               to neka taka temeljna izhodišča, na katere je Računsko sodišče vse preteklo
               desetletje opozarjalo, in če ne bo prišlo do nekih sprememb v tej smeri, bo verjetno
               moralo to početi tudi v bodoče. Hvala lepa.</p>
            </sp>
            <sp xml:id="SDT7-KZNJF-redna-17-2015-09-18.sp69">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Petrovič.</p>
               <p>Zdaj dajem besedo državni sekretarki, gospe Mateji Vraničar.</p>
            </sp>
            <sp xml:id="SDT7-KZNJF-redna-17-2015-09-18.sp70">

               <speaker>MAG. MATEJA VRANIČAR:</speaker>

               <p>Hvala lepa, gospod predsednik, za besedo. Lep pozdrav vsem!</p>
               <p>Vlada bo predlog zaključnega računa skupaj z revizijskim poročilom in predlogi
               popravkov revizorja obravnavala v prihodnjem tednu in ga poslala Državnemu zboru do
               1. oktobra, tako kot je zakonsko opredeljen rok. Zaradi tega danes ne morem
               prejudicirati stališč Vlade do posameznih popravkov revizorja, kot je bilo v uvodu
               omenjeno, da je namen današnje razprave, bomo pa v skladu s svojimi pristojnostmi in
               v skladu s tem, kaj lahko zdajle v tem trenutku rečemo glede na postopek ali pa na
               trenutek v postopku, kjer smo, se bomo glede posameznih vprašanj odzvali v
               razpravi.</p>
               <p>Omenila bi rada še to, da v skladu z zahtevo Računskega sodišča pripravljamo odzivna
               poročila. Tokrat odzivna poročila pripravljamo posamezna imenovana ministrstva, ker
               na Vlado ni naslovljen noben zahtevek za odzivno poročilo, in bodo tudi ta odzivna
               poročila pripravljena v postavljenem roku.</p>
               <p>Kar se tiče pogleda za naprej. Nov Zakon o javnih financah, nov Zakon o
               računovodenju. <stage type="mag"/> <stage>(nadaljevanje)</stage> Tukaj
               v bistvu na ministrstvu smo krepko zavihali rokave, ponovno, in pričakujemo oziroma
               naš načrt je, da v skladu s tem kar je bilo javno že povedano in napovedano ob
               sprejetju Zakona o fiskalnem pravilu, da bomo Državnemu zboru predlog obeh zakonov
               predložili v začetku prihodnjega leta oziroma v šestih mesecih po uveljavitvi Zakona
               o fiskalnem pravilu. Vsa vprašanja, ki jih je izpostavil gospod Petrovič, so tudi v
               bistvu vprašanja na katera mi sedajle v tem trenutku poskušamo najti pravilne
               odgovore in načrtujemo tudi posebne razgovore z Računskim sodiščem, tako da bi bil
               predlog ZJF tudi med nami vsaj v dobršni meri usklajen prej preden ga posredujemo
               Državnemu zboru.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-17-2015-09-18.sp71">

               <speaker>PREDSEDNIK DR. ANDREJ ŠIRCELJ:</speaker>

               <p>Hvala lepa vam gospa Vraničar.</p>
               <p>Jaz vem, da še zaključni račun ni bil in to sem tudi poudaril, sprejet. Razumem pa,
               da je Ministrstvo za finance glavni koordinator in predlagatelj na vlado, in če bo to
               drugi teden verjetno so predlogi kateri bodo predlagani, že verjetno
               pripravljeni.</p>
               <p>Besedo dajem še gospodu Dragonji, državnemu sekretarju. Izvolite.</p>
            </sp>
            <sp xml:id="SDT7-KZNJF-redna-17-2015-09-18.sp72">

               <speaker>METOD DRAGONJA:</speaker>

               <p>Hvala lepa gospod predsednik. Spoštovane poslanke in poslanci!</p>
               <p>Želel bi dati še dodatno pojasnilo, ki se nanaša na to ključno ugotovitev ali pa eno
               bolj izstopajočih ugotovitev tega revizijskega poročila vezano na ukrepe, ki so bili
               izvedeni v Factor banki in v Probanki. Revizijsko poročilo navaja, da so bila
               posamezna izplačila izvedena brez pravne podlage s čimer je bil kršen drugi odstavek
               Zakona o javnih financah. Vlada se s takimi ugotovitvami ni strinjala in bo to še
               enkrat argumentirala. Šlo je za interventne ukrepe, ki so bili nujni za zagotavljanje
               stabilnosti bančnega sistema. Sklepi vlade in pa izvedena izplačila pa so bila
               izvedena ne na osnovi samega Zakona o javnih financah, ampak na osnovi posebnega
               zakona, Zakona o ukrepih za zagotavljanje stabilnosti bank, ki omogoča tovrstne
               intervencije oziroma izvajanje ukrepov in bomo to še natančno obrazložili v odzivnem
               poročilu Računskemu sodišču, tako da lahko naprej napovem, da Vlada je na stališču,
               da zakonske podlage v teh interventnih ukrepih so obstajale, in da v tem delu je
               potrebno upoštevati, da je tako kot je bilo tudi že rečeno v uvodu, je Zakon o javnih
               financah nekoliko zastarel in je osnovni zakon, ki te izredne ukrepe regulira, je bil
               ravno ta zakon o ukrepih za zagotavljanje stabilnosti bank, ki pa je bil sprejet
               bistveno kasneje in ki je bila osnovna pravna podlaga za to, da so se ti ukrepi
               izvajali. Dodam še to, da neukrepanje Vlade in Banke Slovenije bi imeli tudi hude
               posledice za stabilnost bančnega sistema in tudi vsebinsko ocenjujem, da je bilo
               pravilno, da so bili ukrepi izvedeni.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-17-2015-09-18.sp73">

               <speaker>PREDSEDNIK DR. ANDREJ ŠIRCELJ:</speaker>

               <p>Hvala vam, gospod Dragonja.</p>
               <p>Sprašujem, če želi še kdo drug predstavnik Vlade oziroma ministrstva besedo v zvezi z
               revizijskim poročilom Računskega sodišča oziroma, če želi besedo predstavnik Banke
               Slovenije?</p>
               <p>Gospod Jazbec, izvolite.</p>
            </sp>
            <sp xml:id="SDT7-KZNJF-redna-17-2015-09-18.sp74">

               <speaker>DR. BOŠTJAN JAZBEC:</speaker>

               <p>Hvala.</p>
               <p>Želim poudariti, da Banka Slovenije v tej zadevi, kjer je bil revidiranec Republika
               Slovenija in predmet revizije zaključni račun proračuna za leto 2014, v celoti
               sodelovalo z Računskim sodiščem. Šlo je za del revizije, ki zadeva unovčena državna
               poroštva za Probanko in Factor banko. Banka Slovenije je odgovorila na vsa vprašanja,
               ki je 9. aprila 2015 z dopisom poslala v Računsko sodišče in mu posredovala vso
               dokumentacijo s katero je razpolagala. Računskemu sodišču je tudi ponudila možnost
               dodatnih pojasnil in možnost, da pridobi tudi dokumentacijo od Evropske centralne
               banke.</p>
               <p>V zvezi s sklepnimi navedbami Računskega sodišča, da pomemben znesek izdatkov za
               unovčeno poroštvo je nastal brez pravne podlage ker naj bi Ministrstvo za finance
               izplačalo poroštvo tudi za tista posojila, ki so bila črpana že po tem, ko je Banka
               Slovenije odstopila od posojilnih pogodb, <stage type="mag"/>
               <stage>(nadaljevanje)</stage> pa podajam naslednja pojasnila. Banka Slovenije v mesecu septembru
               2013 v zvezi s Factor banko in Probanko ugotovila, da je bilo podano povečano
               tveganje,da banki v obdobju 2011-2013 nista izpolnili zahtev na podlagi izrečenih
               ukrepov Banke Slovenije ter da ni verjetno, da bi lahko z drugimi ukrepi Banke
               Slovenije banki v ustreznem roku zagotovili kratkoročno in dolgoročno kapitalsko
               ustreznost ter ustrezen likvidnostni položaj za nadaljnje poslovanje. Opozorimo, da
               je Banka Slovenije v obdobju 2011-2013 izdala Probanki 9, Factorbanki pa 6 ukrepov
               zaradi nedoseganja kapitalskih zahtev. Kljub stopnjevanju ukrepov proti bankam
               obstoječi lastniki niso zagotovili potrebnega kapitala v ustreznem roku, da se
               prepreči stečaj obeh bank. Banki nista uspeli stabilizirati poslovanje niti z drugimi
               ukrepi prestrukturiranja. Ker je bila zaradi okoliščin, ki jih je definiral 253.a
               člen Zakona o bančništvu, ZBAN1, gre za razloge za odvzem dovoljenja in posledično
               stečaj, ogrožena stabilnost finančnega sistema v Republiki Sloveniji. Zaradi tega je
               Banka Slovenije 6. septembra 2013 naslovila pobudo na medresorsko komisijo
               Ministrstva za finance, da se Factor banki in Probanki izvedejo ukrepi državne pomoči
               v skladu z zakonom o ukrepih in krepitvi stabilnosti bank in pravili EU glede
               državnih pomoči. Vendarle v obsegu, ki omogoča poplačilo vseh navadnih upnikov, ne pa
               tudi nadaljevanje poslovanja bank, za kar bi morali poskrbeti lastniki bank, pa niso.
               Izhodišče za ukrepe, šlo je za pobudo za izdajo državnega poroštva za obveznosti
               Factor banke in Probanke iz naslova črpanja posojila v skrajni sili in za pobudo za
               državno pomoč v obliki dokapitalizacije so bile ocene Banke Slovenije o ogroženosti
               finančnega sistema. Te ocene so temeljile na kazalnikih sistemske pomembnosti, oceni
               tveganja okužbe in oceni razsežnosti finančne krize ter prenosa njenih posledic na
               celoten bančni sistem, kar se je kasneje decembra 2013 tudi potrdilo. Oceno smo kot
               prilogo dali že v poročilu, ki smo ga marca letos posredovali Državnemu zboru.
               Črpanje posojila v skrajni sili oziroma tako imenovanega Emerfency liquidity
               assistance – ELA je bilo nujno potrebno za zagotovitev potrebne likvidnosti bankam,
               saj naj bi bili banki zaradi nedoseganja minimalnih količnikov likvidnosti izključeni
               iz rednih operacije Evropske centralne banke. Pri tem posebej izpostavljam, da je
               Banka Slovenije dala pobudo za državno pomoč v obliki dokapitalizacije bank s strani
               Republike Slovenije izključno z namenom, da bi banki dosegali minimalno raven
               solventnosti in ne bi šli v stečaj in da bi se jima, kot že rečeno, zagotovilo
               nadaljnjo poslovanje zgolj z namenom poplačila navadnih upnikov. Torej, vseh, ki so
               imeli odprt tekoči račun pri obeh bankah, kar smo kasneje dosegli tudi v celotnem
               bančnem sistemu. Stečaj bi namreč v okoliščinah jeseni 2013 lahko povzročil težke
               sistemske posledice za celoten bančni sistem z vidika možnega, hitrega, nadaljnjega
               stopnjeganja odlivov depozitov iz slovenskih bank in še večjega stroška za
               davkoplačevalce. Poroštvo in dokapitalizacija bank sta bili potrebni tudi zato, ker
               mora pri odobravanju posojila v skrajni sili Banka Slovenije upoštevati prepoved
               monetarnega financiranja, kot to določa pogodba o delovanju EU. Zaradi te prepovedi
               lahko banka Slovenije banki odobri le kratkoročno nujno likvidnostno posojilo, ki
               mora biti ustrezno zavarovano in je lahko odobreno le solventni banki. Na podlagi
               omenjene pobude Banke Slovenije Vlada Republike Slovenije isti dan, to je 6.
               septembra 2013, sprejela ustrezne sklepe glede izdaje državnega poroštva za črpanje
               posojila v skrajni sili in potrebe dokapitalizaciji obeh bank zaradi zagotavljanja
               solventnosti. Na podlagi teh sklepov Vlade in ukrepov Banke Slovenije istega dne, 6.
               septembra 2013, tudi Evropska komisija izdala začasno pozitivno mnenje v okviru
               postopkov odobritve državne pomoči. Tako Evropska komisija izdala dovoljenje za
               poroštvo za črpanje posojila v skrajni sili za Factor banko v višini 540 milijonov
               evrov in Probanko v višini 490 milijonov evrov, s čimer je bankam omogočila črpanje
               posojila v skrajni sili pri Banki Slovenije. S tem se je bankama zagotovila
               likvidnost ter nemoteno izpolnjevanje obveznosti do nadaljnjih upnikov v procesu
               postopnega prenehanja delovanja obeh bank. Z vsem tem so bili izpolnjeni pogoji,da je
               Banka Slovenije v skladu s 253. členom zakona o bančništvu isti dan, 6. septembra
               2013, izdala odločbi s katerima je bankama izrekla izredni ukrep in imenovala izredni
               upravi. <stage type="mag"/><stage>(nadaljevanje)</stage> In sicer, s
               ciljem zagotoviti pogoje za postopno prenehanje poslovanja bank ter stabilnost
               finančnega sistema. Novoimenovani izredni upravi bank sta takoj začeli s pripravo
               načrta prestrukturiranj, ki sta ga morali v roku dveh mesecev posredovati preko
               Ministrstva za finance za potrebno odobritev državne pomoči s strani Evropske
               komisije. Decembra 2013 je Republika Slovenija na podlagi dokončnih odločb o državni
               pomoči, ki jih je izdala Evropska komisija, še dokapitalizirala banki, v višini 176
               milijonov evrov za Probanko oziroma 269 milijonov evrov za Factor banko. Evropska
               komisija je v decembrski odločbi bankama odobrila tudi garanciji oziroma garancijski
               oziroma likvidnostni okvir v maksimalnem znesku 325 milijonov za Probanko in 400
               milijonov evrov za Factor banko, za čas trajanja izrednih ukrepov v bankah. Na tej
               podlagi je Vlada Republike Slovenije v decembru 2013 sprejela sklepa, številka
               40-300-21/213/2 in številka 40-300-22/213/2, s katerima se je zavezala, da bo bankama
               po prenehanju posojila v skrajni sili, torej, "emergency liqudities system",
               zagotovila likvidnostna sredstva, in sicer za Probanko v višini 300 milijonov ter
               Factor banko v višini 330 milijonov evrov.</p>
               <p>Kot že omenjeno, je zaradi prepovedi monetarnega financiranja posojilo v skrajni sili
               lahko le kratkoročno. Banka Slovenija na podlagi zavez Republike Slovenije iz sklepov
               Vlade z dne 6. septembra 2013 odobrila likvidnostno posojilo bankama v nadzorovani
               likvidaciji, kar je Svet Evropske centralne banke vzel na znanje in 30. junij 2014
               določil kot skrajni rok za vračilo likvidnostnega posojila. Banka Slovenije je na tej
               podlagi 11. junija 2014 bankama poslala odpoved pogodb za posojili v skrajni sili in
               19. junij 2014 določila kot rok za poplačilo posojil. Pri tem opozorim, da odpoved
               pogodb nikakor ne pomeni prenehanja pogodb pred iztekom roka za poplačilo posojil,
               torej 19. 6. 2014. Banki sta Banko Slovenije po prejetju odpovedi pogodb obvestili,
               da posojil na 19. junij 2014 ne bosta mogli vrniti v celoti in da bi v primeru
               vračila posojila to pomenilo začetek insolvenčnih postopkov nad bankama in kršitev
               vseh zavez, ki jih je Republika Slovenija dala Evropski komisiji za dodelitev
               državnih pomoči. S tem pa bi bilo ogroženo izpolnjevanje zavez, ki so bile dane tako
               Evropski komisiji, Evropski centralni banki in tudi vsem navadnim upnikom Factor
               banke in Probanke, kar bi lahko postavilo tudi pod vprašaj dovoljenja institucij
               Evropske unije, ki so bile izdana na tej podlagi. Neizpolnjevanje obljub države in
               nadzornika v zvezi z izplačilom navadnih vlog v bankah pa ima lahko tudi hude
               posledice zaupanja vlog v bankah v Republiki Sloveniji, kar se je kasneje pokazalo
               tudi decembra 2013.</p>
               <p>Očitek Računskega sodišča je, da zaradi odstopa od pogodbe o posojilu v skrajni sili
               Banka Slovenije ne bi smela zagotoviti dodatnih likvidnostnih sredstev za dokončanje
               postopka urejenega prenehanja obeh bank. Posledično pa Ministrstvo za finance za ta
               sredstva ne bi smelo izplačati poroštva. V skladu z določbami Obligacijskega zakonika
               je namreč treba po odstopu od pogodbe določiti primeren odpovedni rok. Pogodba o
               posojilu v skrajni sili je določala rok za vračilo posojila v odstopu 5 delovnih dni,
               s tem pa je bil določen tudi odpovedni rok. V času odpovednega roka pogodba še velja
               in tako so v pogodbi o posojilu v skrajni sili še naprej veljale določbe, ki so
               omogočale odobritev posojila dodatne likvidnosti obema bankama. Na tej pravni podlagi
               je torej Banka Slovenije odobrila dodatno likvidnost, ki je bila potrebna, da bi
               lahko, upoštevaje načrt bodočih prilivov in odlivov obeh bank, banki lahko izvršili
               potrjen program postopnega zapiranja brez dodatnih negativnih učinkov za javne
               finance. Ministrstvo za finance pa je na tej pravni podlagi, torej, gre za sklep
               Vlade, še enkrat, 40-300-10/213/2, in na podlagi pogodbe o poroštvu ta sredstva Banki
               Slovenije povrnilo, saj, kot omenjeno, banki teh sredstev nista bili sposobni vrniti.
               Če sklepi Vlade Republike Slovenije ne bi bili realizirani in dodatna likvidnost za
               dokončanje postopka urejenega prenehanja obeh bank ne bi bila zagotovljena, bi s tem
               prišlo do kršitev zavez Republike Slovenije in Banke Slovenije do institucij Evropske
               unije in s tem postavilo pod vprašaj tudi veljavnost njihovih dovoljenj. Hvala.
                  <stage type="mag"/>
               </p>
            </sp>
            <sp xml:id="SDT7-KZNJF-redna-17-2015-09-18.sp75">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam za izčrpno poročilo, gospod Jazbec.</p>
               <p>Želi morda Računsko sodišče še podati kakšno dodatno obrazložitev, glede na vse, kar
               je bilo povedano? Gospod Vesel, izvolite.</p>
            </sp>
            <sp xml:id="SDT7-KZNJF-redna-17-2015-09-18.sp76">

               <speaker>TOMAŽ VESEL:</speaker>

               <p>No, razen v tem delu, da težko diskutiramo, ker ne moremo brati zaupnih podatkov iz
               našega revizijskega poročila, tako kot so bili zdaj predočeni, sicer pa nič.</p>
            </sp>
            <sp xml:id="SDT7-KZNJF-redna-17-2015-09-18.sp77">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Odpiram razpravo. Vidim, da ni razpravljavcev.</p>
               <p>Sam imam nekaj vprašanj v zvezi s tem, pa bi najprej začel kar pri tem delu
               revizijskega poročila, ki se nanaša na Probanko in Factor banko. Seveda tisto, kar je
               jasno, in ne tisto, kar je prikrito; se pravi, ne bom govoril o teh zadevah, in tudi
               tisto, kar so dejansko govorili. In glede pravne podlage.</p>
               <p>Gospod guverner Jazbec je govoril o pravnih podlagah sklepa o poroštvu oziroma o
               sklepu Vlade, da je na podlagi tega to ena izmed pravnih podlag, in seveda tudi, da
               je Vlada reagirala na podlagi pogodbe o poroštvu in izvedla plačilo. Računsko sodišče
               na drugi strani govori o tem, da je bil kršen oziroma da ni bil upoštevan Zakon o
               javnih financah. Banka Slovenije je ravno tako odobrila dodatna likvidnostna
               sredstva, kot je bilo povedano, na podlagi teh sklepov Vlade. Seveda, zraven je bilo
               povedano tudi to, da je šlo za državno pomoč, da je Evropska centralna banka
               sprejemala določene sklepe, nekatere stvari je jemala na znanje, skratka, vse to se
               je dejansko dogajalo. Če se zdaj osredotočim na pravno podlago. Sklep Vlade, kot
               kaže, ni zadostna pravna podlaga. Stališča Evropske centralne banke verjetno tudi
               niso zadostna pravna podlaga. Spoštovani gospod državni sekretar Dragonja, vi ste
               omenjali poseben zakon, ki je bil takrat tudi sprejet, vendar tu o tem posebnem
               zakonu ne govori niti Računsko sodišče, verjetno ga pozna, o tem ne govori guverner
               Banke Slovenije, verjetno tudi on ta zakon pozna oziroma ga pozna Banka Slovenije. In
               če je temu tako, navsezadnje, saj potem bi bila vsa stvar rešljiva in rešena že v
               samem postopku revidiranja. Skratka, mnenja so tu vseeno diametralno, ali pa bom
               rekel nasprotna, ne diametralno, ampak so nasprotna, in to pomeni, da je lahko vseeno
               nekaj na tem, da te ustrezne pravne podlage ni bilo. Jaz tu ne grem zdaj v vsebino
               Probanke, Factor banke in tako naprej, kaj se je dejansko dogajalo, in o tem, kar je
               govoril tudi guverner, ta širši okvir in tako naprej, ker imamo lahko različna
               mnenja, različne ocene o tem, ali sta ti dve banki pomembni za stabilnost finančnega
               sistema oziroma sta bili takrat pomembni za stabilnost finančnega sistema. Tako da
               nekatere stvari bi verjetno tu morda vseeno lahko razjasnili, predvsem zaradi tega,
               ker, veste, to, da Vlada oziroma Ministrstvo za finance deluje brez pravne podlage in
               nakazuje nek denar, verjetno ni taka zadeva, kjer bi rekli, to je pa nek manjši
               prekršek, vsaj jaz osebno ne. Pa če lahko, gospod Dragonja, to pojasnite.</p>
            </sp>
            <sp xml:id="SDT7-KZNJF-redna-17-2015-09-18.sp78">

               <speaker>METOD DRAGONJA:</speaker>

               <p>Hvala lepa.</p>
               <p>Ja, jaz sem pojasnil že na začetku. Pravna podlaga ni sklep Vlade, pravna podlaga je
               zakon, 24., 25. in 26. člen Zakona o ukrepih Republike Slovenije za krepitev
               stabilnosti bank, ki določajo, da vlada lahko izdaja poroštva za to. Vlada je
               izvajala ukrepe, poroštva so bila izdana na osnovi zakona, ki sem ga navedel, in v
               tem okviru so se izvajale potem tudi <stage type="mag"/><stage>(nadaljevanje)</stage> nadaljnje pravne aktivnosti, ki so bile vezane na
               unovčevanje tega poroštva.</p>
            </sp>
            <sp xml:id="SDT7-KZNJF-redna-17-2015-09-18.sp79">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Nočem tukaj razjasnjevati, ampak morda je Računskemu sodišču znan kaj 54.
               člen tega zakona, se opravičujem, 24. člen? Verjetno je. Sedaj pač Računsko sodišče
               ugotavlja, da temu ni tako.</p>
               <p>Preden nadaljujem. Ja gospod Mladenovič.</p>
            </sp>
            <sp xml:id="SDT7-KZNJF-redna-17-2015-09-18.sp80">

               <speaker>ZORAN MLADENOVIČ:</speaker>

               <p>Hvala lepa. Samo eno kratko pojasnilo.</p>
               <p>Direktno vprašanje ste nam postavili, če nam je poznan prvi odstavek 24. člena ZUSKB.
               Seveda to je tudi navedeno v poročilu Računskega sodišča v točk 2.2.3.1., ker
               pravzaprav mi ugotavljamo dejansko, da tovrstna podlaga v smislu pravne podlage,
               zakonske pravne podlage je obstajala. Da pa, potem kot je že gospod guverner
               centralne banke, Banke Slovenije ugotovil, prišlo je do različnega pogleda na samo
               določilo oziroma upoštevanje določila pogodbe. Namreč, tukaj je potem ta odsotnost
               pravne podlage, v tem delu, če že, da vas mogoče samo usmerim v diskusijo.</p>
            </sp>
            <sp xml:id="SDT7-KZNJF-redna-17-2015-09-18.sp81">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Zdaj preden nadaljujem, bi vas seznanil, da Andrej Čuš nadomešča gospoda
               Janeza Janšo. Želi še kdo razpravljati o tem poročilu? <stage>(Ne.)</stage></p>
               <p>Potem pa bi jaz dal še vprašanje predstavnikom Ministrstva za finance. In sicer tukaj
               so neke ponavljajoče zadeve, ki jih ugotavlja Računsko sodišče, to Probanka in Factor
               banka je nova zadeva. In sicer prvo je seveda, kako se v bilancah zavedejo
               zavarovalni posli, na podlagi Zakona o slovenski izvozni in razvojni banki, kjer niso
               izkazani odhodki za odškodnine, po Zakonu o plačilu odškodnin žrtvam vojnega in
               povojnega nasilja in Zakona o izdaji obveznic in tako naprej. Potem imamo spet
               previsoko izkazane odhodke v Infra d.o.o. Potem zakaj ni odkupnina pravilno izkazana
               kupnina od prodaje Družbe Aerodrom Ljubljana. Skratka, to ni sicer ponavljajoča
               zadeva, ampak kakorkoli že, zanimajo me predvsem te zadeve v zvezi s SID banko, z
               Infra, pa z državnim holdingom? Skratka, kaj je v zvezi s tem? Zakaj je, bom rekel še
               vedno prihaja do teh neusklajenosti med vami in Računskim sodiščem, čeprav mislim, da
               te stvari so pa že vsako leto na tapeti. Gospa Vraničar, izvolite.</p>
            </sp>
            <sp xml:id="SDT7-KZNJF-redna-17-2015-09-18.sp82">

               <speaker>MAG. MATEJA VRANIČAR:</speaker>

               <p>Hvale lepa za besedo. Kar se tiče SID banke je popravljalni ukrep, ki smo ga
               napovedali v odzivnem poročilu in je usklajen z Računskim sodiščem, je v izvajanju,
               ko v letu 2014 tega popravljalnega ukrepa še ni bilo, zato se je morala, so se morali
               poslovni dogodki evidentirati oziroma knjižiti tako kot so se tudi v preteklosti, v
               letošnjem letu je predlog sprememb zakona, ki ureja to področje že vložen v državni
               zbor in pričakujemo, da bomo z letošnjim letom to neusklajenost med nami
               odpravili.</p>
               <p>Kar se tiče infre, gre tudi za vprašanje, kako urediti ali urediti celotno področje
               naenkrat in takoj za vse ali urejati postopno, mi smo predstavili že v preteklosti
               Računskemu sodišču postopek, kako predlagamo, da se ta vprašanja rešujejo in v
               katerem trenutku predlagamo, da se osnovna sredstva prenašajo v knjige države in v
               skladu s tem bo v bistvu relativno kratkem času, mislim, da do konca letošnjega leta
               bo tudi ta problem razrešen. Kar se tiče poplačila žrtev vojnega in povojnega nasilja
               in pa knjiženja poslovnih dogodkov v zvez s tem med SDH oziroma prej Sodom in pa
               državo, smo v skladu s priporočili Računskega sodišča uredili način tega <stage type="mag"/> <stage>(nadaljevanje)</stage> evidentiranja za
               odškodnine, ki se izdajajo v bistvu za naprej ali pa, ki so določene za naprej,
               mislim, da je to za naprej od leta 2012 ali 2011 velja, od 2011 velja, vendar tiste
               odškodnine, ki so bile dosojene pred tem datumom, moramo urediti v bistvu še po
               pravilih, kot so veljala do takrat in za nazaj po naši oceni stvari ne moremo
               popravljati. Problem, kot tak pa na nek način izzveneva. Kar se tiče Areodroma
               Ljubljana kot ste ugotovil gospod predsednik, gre za novo zadevo, v okviru
               revizijskega poročila za leto 2014 je naložen Ministrstvu za finance popravljalni
               ukrep in v skladu z zahtevo za odzivno poročilo bomo ravnali v skladu s priporočilom
               oziroma s popravljalnim ukrepom Računskega sodišča in zadevo v letošnjem letu
               uredili. Hvala.</p>
            </sp>
            <sp xml:id="SDT7-KZNJF-redna-17-2015-09-18.sp83">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam gospa državna sekretarka gospa Vraničar. Želi še kdo razpravljati? <stage>(Ne.)</stage>
               Potem predlagam razpravo. In sprejem naslednji sklep: Komisija za nadzor javnih
               financ se je seznanila z revizijskim poročilom Računskega sodišča Republike
               Slovenije, predlog zaključnega računa proračuna Republike Slovenije za leto 2014 in
               predlaga Vladi, da upošteva predloge popravkov revizija. Komisija tudi priporoča
               revidiranim ministrstvom in vladnim službam, da čim bolj odgovorno pripravljajo
               popravljalne ukrepe in izvedejo priporočila, ki jih je v revizijskem poročilu podalo
               Računsko sodišče Republike Slovenije. Želi kdo o tem razpravljati? <stage>(Ne.)</stage> Izvolite,
               gospod Petrovič. Čeprav vi zdaj ne morete več razpravljati, se vam opravičujem.</p>
               <p>Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da je bil ta predlog sklepa bil sprejet.</p>
               <p>Zahvaljujem se vsem predstavnikom Vlade, predstavnikom Banke Slovenije, ostalim za
               konstruktivno razpravo glede te točke dnevnega reda.</p>
               <p>S tem to točko zaključujem.</p>
               <p>In prehajam na <title>3. TOČKO DNEVNEGA REDA – TO JE INFORMACIJA O NADZORIH FINANČNEGA
                  POSLOVANJA NA VELEPOSLANIŠTVIH REPUBLIKE SLOVENIJE.</title> Gradivo za to točko ste
               bili seznanjeni z obvestilom dne 15. septembra 2015. Večina gradiva je javno
               dostopna, le poročilo o nadzoru veleposlaništva v Tokiu je označeno s stopnjo
               zaupnosti interno in zato ste ga prejeli v varnostni predal. Ocenjujem, to je moje
               osebno mnenje, da v razpravi ni treba zahajati v podrobnosti tega poročila in zato
               tudi nisem predvidel zaprte seje. Če pa bi kdo slučajno želel govoriti o podrobnostih
               tega poročila, potem bom pač moral sejo zapreti za javnost. K tej točki so vabljeni
               gospod Karl Viktor Erjavec, minister za zunanje zadeve, namesto njega je prisoten
               generalni sekretar Ministrstva za zunanje zadeve, mag. Stanislav Vidovič,
               predstavniki Računskega sodišča, predstavniki Urada za nadzor proračuna, Ministrstva
               za zunanje zadeve, Ministrstvo za finance, Računsko sodišče in tako naprej.</p>
               <p>Če koga nisem omenil, se mu pač opravičujem in prosim, ko bo govoril, da se tudi
               predstavi. Razlog, da sem uvrstil to točko na dnevni red, so bile seveda informacije
               v mesecu avgustu, ki so prihajale v javnost, najprej o tem, kako deluje
               veleposlaništvo v Parizu, kasneje so se tem veleposlaništvom pridružila, temu
               veleposlaništvu pridružila še veleposlaništva v Parizu, Atenah, deloma Tokia in zato
               sem zahteval informacije o tem. <stage type="mag"/>
               <stage>(nadaljevanje)</stage> Vse informacije in vse gradivo smo prejeli s strani Ministrstva za
               zunanje zadeve. Mislim, da večkrat so bila poslana, 3. septembra, nazadnje 11.
               septembra, kjer smo dobili celotno dokumentacijo in celotna dokumentacija je na
               spletnih straneh, in tudi dobili ste jo po e-mailu, nisem je dal printati, predvsem
               zaradi tega, ker je zelo zajetna in bi povzročila lahko precej stroškov. Je pa vsem
               dostopna, razen tisto, ki se nanaša na Tokio, ki je interna, kot sem že prej omenil,
               lahko povem, da zaradi sodnih postopkov.</p>
               <p>Jaz predlagam, da razpravo o tej točki opravimo tako, da najprej predstavniki
               Ministrstva za zunanje zadeve predstavijo svoja poročila o nadzoru na
               veleposlaništvih, na kratko povedo ugotovitve in seveda tudi tiste ugotovitve, ki se
               nanašajo na več veleposlaništev ali na samo poslovanje veleposlaništvih o določenih
               stvareh, ne vem, na primer plače, potni stroški in tako naprej, niti ni treba tukaj
               vsako veleposlaništvo posebej. Potem pa bom dal besedo tudi ostalim prisotnim in na
               koncu bomo opravili razpravo in predlagal bom sklep.</p>
               <p>Sedaj prosim generalnega sekretarja Ministrstva za zunanje zadeve, mag. Stanislava
               Vidoviča, da nam poda to uvodno obrazložitev.</p>
            </sp>
            <sp xml:id="SDT7-KZNJF-redna-17-2015-09-18.sp84">

               <speaker>MAG. STANISLAV VIDOVIČ:</speaker>

               <p>Hvala, gospod predsednik. Pozdravljeni, spoštovane poslanke in poslanci. Uvodoma bom
               povedal najprej to, da je z menoj tudi glavni diplomatski nadzornik Ministrstva za
               zunanje zadeve, gospod veleposlanik Miha Vrhunec, ki vam bo na razpolago za dodatna
               pojasnila o konkretnih navedbah v posameznih poročilih. Če mi dovolite bi najprej na
               kratko predstavil delo diplomatskega predstavnika. Ključne ugotovitve, ki smo jih pri
               diplomatskih nadzorih ugotovili in na koncu par misli o tem, kako lahko v bodoče delo
               diplomatskega nadzornika oziroma diplomatske nadzore še dodatno izboljšamo.</p>
               <p>Za izvajanje nadzora nad delovanjem in izvajanje nalog predstavništva Republike
               Slovenije v tujini Ministrstvo za zunanje zadeve določi diplomata, ki je najmanj
               dvakrat veleposlanik. S tem zagotovimo, da ima izkušnje in da pozna delo v tujini.
               Temeljni cilj diplomatskega nadzora je zagotovitev urejenega, učinkovitega in
               gospodarnega delovanja diplomatskih predstavništev in konzulatov Republike Slovenije.
               Glavni diplomatski nadzornik ugotavlja nepravilnosti in pomaga ter svetuje, vodi
               predstavništva, da ugotovljene nepravilnosti in slabosti odpravi ter izboljša svoje
               delovanje in delovanje predstavništva.</p>
               <p>Nadzori so lahko redni ali izredni. Redne nadzore določa letni načrt nadzora
               ministrstva. Izredne določi minister. Za izredne nadzore se odločimo takrat, ko
               zaznamo v delu diplomatskega predstavništva nepravilnosti, za katere ocenjujemo, da
               jih je potrebno preveriti na diplomatskem predstavništvu samem. Za vsak nadzor glavni
               diplomatski nadzornik pripravi načrt nadzora. Načrt nadzora določa sredstva, metode,
               obseg in trajanje nadzora, ker pomeni, da se nadzor začne še preden ekipa, ki jo
               določimo na ministrstvu odide na samo diplomatsko konzularno predstavništvo, in sicer
               tako, da se pregleda dokumentacija, ki je na razpolago na Ministrstvu za zunanje
               zadeve. Po končanem nadzoru, glavni diplomatski nadzornik vodjo predstavništva
               seznani s poglavitvenimi ugotovitvami nadzora vključno s predlogi ukrepov in
               priporočil za njihovo odpravo ter ga pozove k takojšnji odpravi slabosti ali
               nepravilnosti in k doslednemu izvajanju predpisov splošnih aktov in navodil ministra.
               Na osnutek poročila lahko vodja diplomatskega predstavništva da pripombe. In ko se te
               pripombe pridobijo se pripravi poročilo o izvršenem nadzoru s predlogi ukrepov.
               Ukrepe s podpisom sprejme minister. Končno poročilo se posreduje vodji predstavništva
               v katerem je bil izveden nadzor in se od njega zahteva, da začne izvajati ukrepe.
               Izvajanje ukrepov, tisti, ki jih priporoča <stage type="mag"/> <stage>(Nadaljevanje)</stage> glavni diplomatski nadzornik, se izvaja tudi v hiši
               sami oziroma s sodelovanjem s pristojnimi službami. Mogoče kratko pojasnilo, zakaj
               smo, se pravi točno pred mesecem dni, 18. avgusta objavili vsa poročila. Razlog je
               bil v tem, da se je poročilo o nadzoru na veleposlaništvu v Parizu, ki ga je minister
               sprejel 17. februarja, in ki je bil 18. februarja posredovano veleposlaništvu v
               Parizu, je postalo predmet zanimanja enega od novinarjev, v eni od novinarskih hiš,
               televizijski hiši, ki je istega dne ko je bilo to poročilo posredovano, zahteval
               dostop do tega poročila na podlagi Zakona o dostopu do informacij javnega značaja.
               Naša služba je to zahtevo zavrnila. Novinar se je obrnil na informacijsko
               pooblaščenko in 16. julija smo prejeli odločbo informacijske pooblaščenke v katerem
               nam je določila kateri segmenti poročila morajo postati dostopni javnosti in ti
               segmenti poročila se v glavnem nanašajo ravno na to s čemer se ukvarja vaš odbor, to
               je poraba javnih financ. Na podlagi te odločbe informacijske pooblaščenke je isti
               novinar dobil dokumentacijo v zvezi s Parizom, 22. julija, 28. junija je pa na
               podlagi Zakona o medijih zahtevam dostop do vseh poročil. Ker je pač pravilno
               sklepal, kar smo tudi pozneje v komunikaciji z informacijsko pooblaščenko ugotovili,
               da bo enaka odločba veljala tudi za vsa ostala poročila. Mi smo v zakonitem roku
               pripravili vsa poročila in jih javnosti posredovali 18. avgusta, kot sem že večkrat
               omenil.</p>
               <p>Za vašo informacijo glede tudi na vaš poziv, gospod predsednik, bi vam predstavil
               ključne kršitve do katerih se je dokopal nadzor v omenjenih 48. primerih nadzorov, ki
               so bili opravljeni do sedaj, so ključne kršitve bile na primer, nakupi blaga brez
               predhodno sklenjenih pogodb, pridobivanje računov za nazaj, kršili so se sklepi
               finančne komisije. Če recimo nečesa ni odobrila, pa so vseeno to kupili. Izvajala so
               se poročila na podlagi nepodpisanih pogodb. Presegli so se limiti za nastanitve,
               presegala se je reprezentanca. O tem mogoče še malo kasneje več. Niso recimo
               zahtevali vračila depozitov, ki so bila vrnjena, zahtevana za, ki so bila položena
               kot varščina pri najemu stanovanj. Pa bi morali. Moralo se je zahtevati. Niso se
               upoštevale najemne... Niso se upoštevala določila najemnih pogodb, itn. Ko govorimo o
               reprezentanci, je prihajalo do velikih prekoračitev sredstev dodeljenih za
               reprezentanco. Nekateri primeri, tudi 20 tisoč evrov v preteklih letih. Bila je
               nenamenska poraba sredstev reprezentance. Uporabljala so se sredstva reprezentance
               tudi za domače, slovenske goste, kar je po naših pravilih nedopustno. Obrazci za
               porabo reprezentance so bili nepravilno uporabljeni. Kot veliko napako smo ugotovili
               tudi, da nekatere, recimo DKP niso zahtevali povračilo davka na dodano vrednost v
               državah s katerimi imamo sklenjene vzajemne sporazume in tudi tam je nastajala škoda
               za proračun. Velika napaka, ki smo jo odkrili oziroma v kar nekaj primerih smo
               odkrili uporabo službene kartice v zasebne namene. Ugotavljali smo tudi, da recimo
               tiste knjigovodska listine na podlagi katerih se je nabavljalo robo, niso bile
               prevedene, v določenih jezikih pač mi nimamo ekspertov na ministrstvu in nismo morali
               ugotoviti, če so recimo dobrine, ki so jih kupili na veleposlaništvih, lahko bile
               dejansko namenjene temu čemur bi morale biti namenjene, izvajanju diplomatskih
               aktivnosti. Pri blagajniškem poslovanju smo v nekaterih primerih ugotovili, da ne
               vodijo blagajniškega dnevnika, da nimajo urejenega stanja v blagajni na podlagi
               finančnih poročil, <stage type="mag"/><stage>(nadaljevanje)</stage> ki
               so jih dali. Ugotovili smo tudi, da oseba, ki vodi blagajniško poslovanje, je bila v
               kar nekaj primerih tudi ista oseba, ki je odredbodajalec, kar je nedopustno.</p>
               <p>Veliko napak smo ugotovili pri pogodbah o zaposlovanju lokalnega osebja, nekaj tudi
               pri zaposlovanju študentskega osebja. Pri zaposlovanju lokalnega osebja smo
               ugotavljali napake, na primer to, da delovne pogodbe niso usklajene z našo
               zakonodajo. Na podlagi tega smo, recimo, imeli tudi določene tožbe, ki so povzročile
               kar precej škode državnemu proračunu, ker smo v skladu z lokalno zakonodajo morali
               plačati razne odpravnine, odškodnine in tako naprej.</p>
               <p>Pri potnih nalogih smo ugotavljali, da so bili nekateri izpolnjeni pomanjkljivo, v
               nekaterih primerih pa je šlo za potne naloge, kjer je bilo izvršeno previsoko,
               neupravičeno in tudi negospodarno izplačilo službenih poti. Na primer, neupravičeno
               so se plačevali hotelski stroški za partnerje vodij DKP. Neupravičeno se je
               obračunavala višja cena goriva, kot bi se lahko, ker ni bil upoštevan diplomatski
               popust, ki ga imamo na DKP-jih za gorivo. Izplačevale so se dnevnice kljub temu, da
               so bili zagotovljeni obroki s strani gostitelja, in tako naprej.</p>
               <p>Ugotavljali smo nepravilnosti pri ureditvi zdravstvenih storitev, zlasti pri vračilih
               za zdravstvene storitve v tujini. Čeprav tu moram reči, da imamo sistem zdravstvenih
               storitev v tujini zelo neurejen in v nekaterih primerih imamo praktično naše
               diplomate nezavarovane v tujini.</p>
               <p>Pri teh osnovah glavnih ugotovitev bi nehal. Nisem šel v podrobnosti, čeprav to imamo
               zelo natančno razdelano. Bi pa mogoče za zaključek povedal nekaj. Ti nadzori so
               pokazali, da imamo zelo veliko pomanjkljivosti. Pokazali so pa tudi to, da obstaja
               resna zavzetost na ministrstvu do ničelne oziroma da se izvaja ničelna toleranca do
               vseh prekrškov. In moram reči, da tudi zadnji nadzori so taki, čeprav prejšnji gredo
               ravno tako v smeri, in s to politiko ničelne tolerance do prekrškov in do
               neracionalne porabe proračunskih sredstev bomo še naprej nadaljevali. In tu imamo
               tudi nesporno podporo tako ministra in mislim, da tudi obstaja zavedanje v
               diplomatski službi, da z nekaterimi praksami, ki niso zakonite, je treba prenehati.
               Druga zadeva, ki smo jo ugotovili, da poleg teh diplomatskih nadzorov moramo okrepiti
               izvajanje ukrepov, ki jih je predlagal glavni diplomatski nadzornik. Zato se dodatno
               organiziramo in iščemo rezerve v službi, da bi te diplomatske ukrepe bolj intenzivno
               izvajali. Nadzori so tudi pokazali, da so največje pomanjkljivosti tam, kjer nimamo
               profesionalnih finančnikov na DKP-jih, ampak to delo opravljajo naši kolegi
               diplomati, ki za to niso dovolj strokovno usposobljeni.</p>
               <p>Še ena stvar je zelo važna. V javnosti smo bili deležni očitkov, da, recimo, ne
               ukrepamo dovolj ostro, da ne izvajamo nekaterih pooblastil, ki naj bi jih imeli. Tu
               moram povedati, da glavni diplomatski nadzornik niti ekipa, ki gre z njim na DKP-je,
               nima inšpekcijskih ali pa preiskovalnih pooblastil. Nima pooblastil, kot jih ima,
               recimo, tržni inšpektor, ne more nobene globe, kazni izreči, nobenega ukrepa ne more
               sprejeti. Skratka, teh pooblastil nima. Bi pa rad povedal tudi v bran nekaj. Naši
               DKP-ji so v večini primerov – kadrovska zasedba je en diplomat in veleposlanik ter
               lokalno osebje. Zelo malo imamo DKP-jev, na katerih imamo dejansko več osebja. Zlasti
               imamo to v sosednjih državah pa, recimo, v najpomembnejših prestolnicah, Washington,
               recimo, Moskva, Pariz in tako naprej. Ampak samo vsebinsko delo ministrstva je dobro.
               Napake se nam pojavljamo tam, kjer je pravzaprav treba slediti tudi veliki množici
               pravilnikov, <stage type="mag"/><stage>(nadaljevanje)</stage> ki jih
               imamo - priznavamo, da so ti marsikje nepregledni, nepopolni -, in da tudi nimamo
               pravzaprav opredeljenih sankcij, če gre za kršitve. Ravno na podlagi teh nadzorov
               bomo pospešili delo na tem, da vse te notranje akte poenostavimo, predvsem pa, da
               veliko množico aktov, ker mislim, da nam zdaj to delo v DKP-jih ureja čez 20 aktov,
               da bi to število aktov zmanjšali in da bi pripravili nek, recimo temu mega dokument,
               v katerem bi bil postopkovnik za vse tisto, kar mora vodja DKP vedeti, ko prevzame
               DKP. Je pa res tudi to, da vodja DKP za vse delovanje DKP tudi sam odgovarja.</p>
               <p>Kot sem večkrat v javnosti poudaril, zavestnemu kršenju pravil, razsipnosti,
               oholosti, bahatosti, ki smo jih lahko zasledili v preteklosti, prekomernemu trošenju
               denarja, trošenju proračunskih sredstev brez odobritve in tako naprej, vsemu temu je
               konec, do tega ne obstaja nobena toleranca. In tisto, kar nam je moto, je, da bomo
               poskušali s tistim, kar imamo, naredili tisto, kar moramo, tam kjer smo.</p>
               <p>Tu bi zaključil, sem pa na razpolago, tako kot tudi glavni diplomatski nadzornik, za
               dodatna pojasnila. Hvala lepa, gospod predsednik.</p>
            </sp>
            <sp xml:id="SDT7-KZNJF-redna-17-2015-09-18.sp85">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa vam, spoštovani generalni sekretar.</p>
               <p>Želi še kdo kaj dodati? Če ne, odpiram razpravo. Imam nekaj vprašanj, vidim, da
               drugih ni, pa bom jaz začel.</p>
               <p>K tej točki sem povabil tudi predstavnike Računskega sodišča in predstavnico urada za
               proračun v okviru Ministrstva za finance. Mi govorimo o veleposlaništvih posebej,
               zaradi tega, ker je tudi prišlo do tega, da smo dobili informacije o določenih
               nepravilnostih v določenih veleposlaništvih. Ampak, jaz sem bil seveda presenečen, da
               to dela posebna služba na Ministrstvu za zunanje zadeve. Ta sredstva, ki jih imajo
               veleposlaništva, so javna sredstva, so proračunska sredstva, imajo enak status kot
               ostala proračunska sredstva. In v tej državi zdaj proračunska sredstva in uporabo,
               smotrnost, tudi zakonitost uporabe proračunskih sredstev ugotavlja Računsko sodišče,
               ugotavlja Urad za nadzor proračuna in ugotavlja ter nadzoruje posebna služba na
               Ministrstvu za zunanje zadeve. Mogoče bo v javnost prišla še kakšna informacija o še
               kakšni nepravilni uporabi proračunskih sredstev in morda bomo izvedeli za še kakšen
               nov urad, ki nadzoruje proračunska sredstva. Tu je vprašanje, že večkrat postavljeno
               moje vprašanje – tu imamo predstavnike treh uradov, ki vsak verjetno deluje po svoji
               metodologiji, na svoj način, s svojimi metodami, svoj predmet nadzora ima. Jaz
               mislim, da tudi ni kaj dosti usklajenosti med vsemi temi tremi institucijami – vi
               nimate institucije, vem, da je to znotraj Ministrstva za zunanje zadeve, se
               opravičujem, to je neka posebnost. In zdaj imam vprašanje za predstavnice in
               predstavnike Vlade, predvsem tudi za Ministrstvo za finance. Ali je to smotrno? Ali
               ni preveč služb, da dejansko nadzorujejo proračunska sredstva na podlagi različnih
               metod, odgovorni so različnim osebam? In kaj se da tu dejansko narediti. Jaz sem
               enkrat že postavil vprašanje glede Urada za nadzor proračuna in Računskega sodišča,
               ali ne bi bilo to treba celo združiti. Zdaj ugotavljamo, da ima še MZZ svojo posebno
               službo za to, zakaj tega ne dela Urad za nadzor proračuna. Kakšno je tu sodelovanje,
               ker prišel bom seveda tudi do tega, <stage type="mag"/>
               <stage>(nadaljevanje)</stage> da kot je že gospod generalni sekretar rekel, glejte, oni, prvič
               nimajo pooblastil, so povedali, drugič nimajo dovolj znanja, nimajo ljudi, da se o
               vsem tem poglabljajo v posamezne predpise. Jaz ne bom rekel, odvisno ali so zapleteni
               ali ne, ali so težki ali ne, verjetno za nekega finančnega, ki se s tem ukvarja že 20
               ali 30 let so manj zahtevni, kot nekoga naprej in tako naprej. In tukaj imam dejansko
               to vprašanje. Ali je to v bistvu vse smotrno? To je, bom dal še naprej.</p>
               <p>Potem naslednje vprašanje, me zanima kako se boste dejansko, drugo vprašanje, kako se
               boste sploh organizirali zdaj naprej. Vi pravite tukaj, nimate pooblastil, nimate
               znanje, nimate ljudi, preveč aktov in tako naprej. In ali tukaj potrebujete tudi neko
               organizacijsko spremembo v vladi, da se bo to zgodilo na nek drugačen način. A veste,
               ker potne stroške, se najbrž enotno, približno enotno ugotavljajo potni stroški, ne
               vem, po celem svetu najbrž, podobno. Pač neka pravila so za določena vozila in se pač
               ugotavljajo. Pravil pa ima najbrž še Državni zbor različna pravila od vlade in tako
               naprej. Skratka, teh pravil je enostavno preveč. In tukaj me dejansko zanima kaj se
               bo naredilo na področju izobraževanja, na področju pooblastil, da boste imeli
               drugačne, in kaj bo cela vlada v zvezi s tem naredila. Tukaj je predvsem Ministrstvo
               za finance tisto, ki naj bi vsaj predlagalo ostalim sektorjem, ministrstvom vlade
               nekaj v zvezi s tem. Ker tukaj se že večkrat ugotavlja, ko bomo pač poročila od Urada
               za nadzor proračuna brali, ko ga bomo tukaj imeli bomo približno isto videli kar dela
               Računsko sodišče in zdaj tukaj delate vi isto, tudi potne stroške pregledujete po
               različnih ministrstvih.</p>
               <p>Saj jaz ne mislim nič osebno, tako da ne boste, jaz govorim zdaj tukaj na
               splošno.</p>
               <p>Najprej gospa Vraničar, potem gospod generalni sekretar.</p>
            </sp>
            <sp xml:id="SDT7-KZNJF-redna-17-2015-09-18.sp86">

               <speaker>MAG. MATEJA VRANIČAR:</speaker>

               <p>V splošnem… Ali sem prehitra?</p>
            </sp>
            <sp xml:id="SDT7-KZNJF-redna-17-2015-09-18.sp87">

               <speaker>PREDSEDNIK MAG. ANDREJ ŠIRCELJ:</speaker>

               <p>…Izvolite, dal sem vam besedo, še dama ste, tako da… Izvolite.</p>
            </sp>
            <sp xml:id="SDT7-KZNJF-redna-17-2015-09-18.sp88">

               <speaker>MAG. MATEJA VRANIČAR:</speaker>

               <p>Hvala lepa.</p>
               <p>V splošnem lahko rečemo tako, da je nadzor porabe javnih sredstev na nek način urejen
               večstopenjsko. Vsi proračunski uporabniki morajo imeti organizirano notranjo kontrolo
               oziroma notranjo revizijo porabe javnih sredstev in dodatno v skladu zakonom o javnih
               financah za pravilnost porabe skrbi Urad za nadzor proračuna, ki ga ravno tako
               štejemo kot enega od elementov notranjega nadzora, medtem ko Računsko sodišče
               opravlja neke vrste, recimo temu, pogovorno zunanjo revizijo. In ta sistem, da moramo
               znotraj proračunskih uporabnikov zagotoviti službe, ki skrbijo za sprotno smotrno
               porabo in opozarjajo na morebitne nedoslednosti, mislim, da je primeren.</p>
               <p>Lahko pa se strinjam z vami, da je treba še enkrat pogledati ali so vsi postopki in
               pristopi, ki se uporabljajo pri notranji, zunanji reviziji primerni in smotrni,
               zaradi tega je področje nadzora porabe javnih sredstev eno od tistih področij, ki smo
               jih identificirali, da se jim je treba pri reviziji zakona o javnih financah še
               posebej posvetiti. In bomo na tem področju predlagali določene spremembe.</p>
               <p>Dodatno, mislim da je treba pripoznati, da ima ministrstvo za zunanje zadeve zaradi
               specifike svojega delovanja potrebo po določeni specifični organiziranosti tudi
               notranje revizije. Verjamem, da se da tukaj tudi pogledati ali je obstoječi režim
               najbolj primeren in smotrn. In kot enega od recimo korakov, ki naj bi privedli k bolj
               transparentnemu poslovanju, tudi diplomatsko konzularnih predstavništev v tujini, naj
               navedem, da se postopno v finančno poslovanje DKP uvaja <stage type="mag"/><stage>(nadaljevanje)</stage> uvaja uporaba MFRAC, kar omogoča enotno
               platformo in tudi bolj transparentno izvajanje.</p>
               <p>Za enkrat lahko komentiram toliko, kot pa sem rekla, v načrtu revizije zakona o
               javnih financah imamo tudi in tudi natančno pogledati pristojnosti in postopke
               notranje zunanje revizije porabe javnih sredstev.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-17-2015-09-18.sp89">

               <speaker>PREDSEDNIK MAG. ANDREJ ŠIRCELJ:</speaker>

               <p>Najprej bom dal zdaj gospodu Priklu, potem pa vam.</p>
            </sp>
            <sp xml:id="SDT7-KZNJF-redna-17-2015-09-18.sp90">

               <speaker>UROŠ PRIKL (PS DeSUS):</speaker>

               <p>Hvala lepa.</p>
               <p>Jaz moram samo malo to, predsednik, to vaše izvajanje pokomentirati, uvodno.</p>
               <p>Jaz se absolutno strinjam…</p>
            </sp>
            <sp xml:id="SDT7-KZNJF-redna-17-2015-09-18.sp91">

               <speaker>PREDSEDNIK MAG. ANDREJ ŠIRCELJ:</speaker>

               <p>Moje?</p>
            </sp>
            <sp xml:id="SDT7-KZNJF-redna-17-2015-09-18.sp92">

               <speaker>UROŠ PRIKL (PS DeSUS):</speaker>

               <p>…Vaše, vaše.</p>
               <p>…absolutno se s tem strinjam, to sva se tudi sicer že neformalno pogovarjala izven
               teh prostorov, tudi jaz podobno razmišljam. Resnično je dosti teh institucij, ki
               parcialno nadzirajo porabo javnih financ in še kaj malo zraven in se vrtijo nekako v
               tem krogu, brez neke pametne ali brez neke sistematične koordinacije ali povezanosti.
               In moj predlog gre v to smer, nisem hotel proceduralno, ker itak bi prišel na vrsto
               ko pridem, in prav je, da dame prej dobijo besedo.</p>
               <p>Jaz bi vam predlagal, da to enkrat ob priliki eno tematsko sejo komisije skličete in
               se o teh zadevah pogovorimo in vse te deležnike, morate biti zelo precizni, da ne
               boste koga pozabili povabiti, in se mogoče res o teh zadevah pogovorimo takrat, morda
               bom tudi jaz, ki nisem sicer formalno član tega odbora oziroma komisije, prišel kot
               zainteresiran, ker tudi jaz sem imel podobne ideje, ko sem opravljal prejšnjo službo
               generalnega sekretarja na MZ. Tako, da bom zelo vesel, če bo do tega prišlo.</p>
               <p>Bi pa seveda predlagal, to pa je tisti delček, recimo proceduralnega predloga, da
               mogoče pa danes nekih sistemskih rešitev, nekih celovitih rešitev, kot se radi
               izražamo, ne iščemo tukaj in na tej točki, ko se pogovarjamo o poročilu, ki ga je
               gospod generalni uvodoma predstavil. To ni nič narobe, da kaj o tem rečemo, ampak
               mogoče se bolj fokusiramo na to in mogoče pokomentiramo in razpravljamo o predlogih
               sklepov, ki smo jih od koalicije tukaj predlagali, ne nazadnje tudi vaš predlog
               sklepa smo dobili in mogoče razprava bolj v tej smeri teče in se do tega vrednostno
               tako in drugače opredelimo. Podpiram pa to idejo za racionalizacijo samega nadzora.
               Nadzor mora biti, to vsi vemo, to se tudi jaz strinjam, ne pa nadzor zaradi nadzora,
               to pa najbrž delite, opozicija, koalicija in vsi ostali mnenje z menoj.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-17-2015-09-18.sp93">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospod Prikl.</p>
               <p>Preden nadaljujemo z razpravo, vas želim obvestiti, da gospoda Janeza Janšo nadomešča
               gospod Bojan Podkrajšek.</p>
               <p>Ja, se strinja, gospod Prikl z vami, nimam s tem težav, bi pa, glejte, ob takšni
               razpravi moram opozoriti na to, da se to večkrat opozori, ne mislim, da imamo danes
               sistemsko tukaj kaj rešili. Državna sekretarka je povedala, da bo to v javnih
               financah, zakonu o javnih financah na novo opredeljeno in glede tega nimam težav. Bi
               jih pa rad malo povezal, ker morda ljudje iz Ministrstva za finance morda veliko vedo
               o vseh teh finančnih zadevah, to bi bilo morda fino, če bi kdaj kaj, kakšen osnutek
               akta dali komu drugemu, da ne bi čisto vsak na svojem bregu bil. No, v tem
               smislu.</p>
               <p>Zdaj pa gospod Vidovič.</p>
            </sp>
            <sp xml:id="SDT7-KZNJF-redna-17-2015-09-18.sp94">

               <speaker>MAG. STANISLAV VIDOVIČ:</speaker>

               <p>Hvala lepa.</p>
               <p>Samo eno dodatno pojasnilo. Rad bi pojasnil malo bolj podrobno funkcijo glavnega
               diplomatskega nadzornika.</p>
               <p>Glavni diplomatski nadzornik ima svoj člen v zakonu o zunanjih zadevah, to je 8.
               člen, se pravi, da tam je opredeljeno, da glavni diplomatski nadzornik izvaja nadzor
               nad delom veleposlaništev. Ni omejeno to samo na porabo proračunskih sredstev, ampak
               se nanaša na vse, tako vsebino dela veleposlaništva, tehnično varovanje recimo,
               varnostne razmere v državi, skratka kompletno vse kar se dogaja na veleposlaništvu je
               predmet nadzora, ki ga izvaja glavni diplomatski nadzornik s svojo ekipo. Tam so
               ljudje, ki bodo ugotavljali ne samo to ali je avto ali se vodi natančna evidenca o
               tem, o kilometrini v avtu, ampak bo glavni diplomatski nadzornik lahko tudi zapisal,
               da ima avto prevoženih 300 tisoč kilometrov, da je star 12 let in da priporoča
               njegovo zamenjavo ali pa bo recimo ugotovil, da ni ustrezno varovanje v deželi tej in
               tej, zaradi tega ker so varnostne razmere takšne, da je treba tam zagotoviti boljšo
               fizično zaščito <stage type="mag"/><stage>(nadaljevanje)</stage>
               veleposlaništva in tako naprej. Skratka, delo glavnega diplomatskega nadzornika ni
               omejeno samo na porabo proračunskih sredstev in ta del je sicer pomemben, ni pa
               glavnina tega dela, je tudi ugotavljanje medčloveških odnosov, sposobnost vodenja,
               funkcionalna povezanost in tako naprej. Zdaj, kar se tiče sodelovanja z vsemi temi
               uradi, jaz moram reči, da z Ministrstvom za finance imamo mi odlično sodelovanje
               vzpostavljeno, ko gre recimo za samo izvajanje porabe proračunskih sredstev. Jasno pa
               je, da moramo tudi sami imeti usposobljeno finančno-računovodsko službo, da tudi sama
               izvaja neke nadzore, zaradi tega, ker brez tega, če bomo čakali na zunanje bi se nam
               teh anomalij lahko še več pojavilo. Je pa res, da ta služba opravlja tudi drugo delo,
               mora skrbeti, ne samo za DKP, mora skrbeti tudi za doma, za določene stvari, od plač
               naprej, tako da je res precej specifično, glede na to, da imamo mi dve pravzaprav
               službi, eno notranjo, eno zunanjo, specifično je tudi to, da določenih opravil ne
               moremo centralizirano izvajati, če bo ta sistem, ta MFRAC začel teči, nam bo marsikaj
               olajšano. Toliko prosim samo, to pojasnilo sem želel dati. Hvala lepa.</p>
            </sp>
            <sp xml:id="SDT7-KZNJF-redna-17-2015-09-18.sp95">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala. Imamo še razpravo. Izvolite, želi še kdo drugi razpravljati? Gospod Božič,
               izvolite.</p>
            </sp>
            <sp xml:id="SDT7-KZNJF-redna-17-2015-09-18.sp96">

               <speaker>TILEN BOŽIČ (PS SMC):</speaker>

               <p>Hvala za besedo. Jaz bi zdaj, glede na to, da so bili razdeljeni predlogi teh treh
               sklepov, jih tudi predstavil, nekako v imenu širše tukaj koalicije. Se pravi bi
               prvega prebral, najprej, pa takoj tudi vsakega zaporedoma pokomentiral. Prvi sklep:
               Komisija za nadzor javnih financ ugotavlja, da se z uvedbo nadzora nad finančnim
               poslovanjem veleposlaništva vzpostavil pregled nad porabo proračunskih sredstev.
               Zaradi navedenega Komisija za nadzor javnih financ poziva Ministrstvo za zunanje
               zadeve, da nadaljuje z aktivnostmi finančnega nadzora nad poslovanjem
               veleposlaništva. Tukaj gre za, ta sklep je namenjen predvsem temu, da ta pristop k
               reviziji je nekako pripeljal do enih resnih rezultatov. Se pravi poleg tistega, kar
               je bilo že doslej, smo bili sedaj deležni, konec koncev ste tudi vi nekako nam
               zagotovili to, da imamo dostop do vseh teh recimo poročil in smo si jih lahko
               pogledali in tista, ki so bila sporna, o njih tudi nekako razpravljali, so se nekako
               razgalili in dejansko na nek način tudi prispevajo k dodatni preventivi, zaradi tega,
               ker eden izmed dodatnih motivatorjev k temu, da nekdo dela pravilno ali pa morda, če
               v neki točki je nekoliko slabo podučen, se ga motivira k temu, da se pa vseeno
               dodatno poduči in deluje v skladu s predpisi, ki so mu naloženi, je nedvomno takšna
               javna obravnava in tudi take razprave k temu pripomorejo. Kar se tiče drugega sklepa,
               se pravi Komisija za nadzor javnih financ, ministru za zunanje zadeve predlaga, da
               prihodnja poročila o nadzoru nad poslovanjem veleposlaništev pripravlja ločeno in
               sicer na del, ki se nanaša na porabo proračunskih sredstev in mora po svojem značaju
               biti javen ter na del, ki vsebuje podatke povezane z aktivnostmi veleposlaništva, ki
               mora biti zaupen. Prav tako predlagamo, da je javni del ministra za zunanje zadeve
               tekoče objavlja na svojih spletnih straneh. Tukaj je že prej omenil gospod generalni
               sekretar, da ta nadzor, ki ga oni opravljajo, ni zgolj, se ne tiče zgolj financ. Se
               tiče enega širšega diapazona, pri čemer gre pa za vsebine, ki se nekako ne tičejo, se
               pravi tega odbora, morda tudi javnosti, ker gre za zadeve, ki se tičejo, se pravi
               slovenske zunanje politike, gre lahko za občutljive podatke, kaj se dogaja v tistih
               državah, na veleposlaništvih in tako naprej. Za nas pa je ključno predvsem to, da se
               prepričamo o tem, da tista sredstva, ki so jim bila odmerjena, upravičeno in
               učinkovito uporabljajo. Z javno objavo na spletni strani bo tudi doseženo po mojem
               mnenju to, da ni treba vsakič nekako zahteva <stage>/ nerazumljivo/</stage> pobud in tako naprej.
               Glede na to, da bo dokument že pripravljen v taki obliki, da je lahko za javno
               objavo, s to tehnologijo, ki jo imamo sedaj, je to sorazmerno enostaven korak in v
               duhu tega, da si prizadevamo za dvig transparentnosti na vseh področjih je to mislim,
               korak v pravo smer.</p>
               <p>Potem pa še tretji sklep. Komisija za nadzor javnih financ predlaga, da minister za
               zunanje zadeve zagotovi pogoje za preventivno delovanje in dvig ravni strokovnosti
               osebja, ki opravlja finančno-računovodske naloge na diplomatsko konzularnih
                  predstavništvih,<stage type="mag"/> <stage>(Nadaljevanje)</stage> hkrati pa
               naj Ministrstvo za zunanje zadeve prouči možnost, da se v okvir obstoječe službe
               pristojne za finance in računovodstvo na Ministrstvu za zunanje zadeve vzpostaviti
               centralizirana finančno-računovodska funkcija za vse veleposlaništva. Tukaj se pravi,
               v prvi fazi smo nekako se skušali slediti enemu apelu oziroma tem ugotovitvam, ki so
               tukaj notri, da nekateri delajo napake konec koncev tudi morda iz nevednosti ali
               nekoliko nezadostne poučenosti ali znanja s področja računovodstva, financ in tako
               dalje, kar bi nedvomno pripomoglo k temu, da bi se te napake, ki so nenamerne
               zmanjšale oziroma da bi, če je le mogoče na koncu tudi v celoti <stage>/ nerazumljivo./</stage>
               Drugi del pa gre nekako v tej smeri, ki bi si jo želeli, se pravi konec koncev tako
               naša stranka kot tudi koalicija, da tiste zadeve, ki se lahko centralizirano in
               obstaja neka upravičena podlaga za to, naj se centralizira na tak način se zniža
               stroške, se specializira znanje, se skoncentrirajo resursi. Je pa tukaj to kot
               predlog dano, ker je treba vsekakor to proučiti, ker verjamemo, da vsaka situacija je
               nekako drugačna in tak korak se pač izvede v kolikor se takrat, ko se ugotovi, da so
               koristi, ki jih prinaša seveda bistveno, se pravi presegajo neke slabosti, ki bi jih
               morda prinesle. To je, kar se tiče predlogov sklepov.</p>
               <p>Sedaj pa še del, ki bi ga pa sam komentiral, ga vsekakor ne v imenu tukaj koalicije
               glede sklepa, ki smo ga tudi prejeli, se pravi nekako vaš predlog. Po mojem mnenju v
               okviru teh sklepov, ki so predvideni že nekako zaobjemamo to. Se pravi, kar se tiče
               te nekako dviga osveščenosti glede teh finančnih znanj, pa tudi glede optimizacije
               delovanja. Kar se tiče pa teh, se pravi, kjer je predvideno, da bi se sankcionirala
               nepravilnost in tako naprej mislim, da zato predvideva že zakonodaja. Mislim,da na
               tem področju se, se pravi v kolikor gre za neke zavestna izigravanja ali kršitve
               finančnih predpisov, tukaj mislim, da že druga zakonodaja vstopi in je nekako že, bi
               lahko rekli, po uradni dolžnosti je dolžno tukaj kakšen korak naprej narediti. Nekako
               kar se tiče tega uvodnega dela, ki je pa seznanitvene narave pa mislim, da glede na
               to, da se danes o tem pogovarjamo, smo se seznanili, tako da ni potrebno še posebej
               se ukvarjati s tem, da potrjujemo to,da smo se o vsebini te točke dnevnega reda
               seznanili. Hvala.</p>
            </sp>
            <sp xml:id="SDT7-KZNJF-redna-17-2015-09-18.sp97">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala, gospod Božič. Tudi hvala za opredelitev do sklepa, ki ga jaz mislim
               predlagati. Jaz nimam nobenih težav z vašimi sklepi. Bi pa, prvič, rad vseeno tudi ta
               sklep, ki ga predlagam, rad povedal in ga sploh predstavil za kaj gre. In sicer
               prvič, je treba dati ugotovitev,da smo se seznanili z informacijo o nadzorih
               finančnega poslovanja na veleposlaništvih Republike Slovenije. In tud tudi
               ugotovitev, da gre pri teh nepravilnostih, finančnih nepravilnostih, poudarek je na
               finančnih, ne na drugih, da so delno posledica slabega poznavanja finančnih
               predpisov, kar je bilo ugotovljeno in delno nezakonitih dejanj. In potem gre za poziv
               Vladi, in to vsekakor lahko naredimo kot poziv Vladi. Mislim, da je to zelo mil
               izraz. Lahko bi dali zahtevamo, lahko bi dali katerikoli drug izraz, ampak je samo
               poziv. In tudi zunanjim zadevam oziroma Ministrstvu za zunanje zadeve, da
               usposabljajo zaposlene na veleposlaništvu in da seveda ustrezno sankcionirajo
               nepravilnosti v primerih, ko gre za zavestno izigravanje ali kršitve finančnih
               predpisov. Gre za sankcioniranje, ker tudi v javnosti je bilo nekaj informacij o tem,
               da pa določeni prestopki niso bili zelo hitro sankcionirani na določenih
               veleposlaništvih, lahko sedaj začnem govoriti o posameznih vsebinah, pa si ne želim
               tega, ampak to je bilo rečeno. Iz tega zornega kota je seveda tudi predlog, ki ga bom
               dal jaz na glasovanje. Nimam s tem nobenih težav. In zaradi tega je pač to. Jaz
               namesto, da bi predstavljal, sicer vam odgovarjam, kaj pravzaprav ta sklep pomeni,
               ker v bistvu bi ga jaz moral predstaviti ta sklep. In ta sklep dejansko to pomeni, da
               je poziv Vladi, skratka <stage type="mag"/>
               <stage>(Nadaljevanje)</stage> da sankcionira hitro, učinkovito, itn., če gre za nepravilnosti, ki
               so, tukaj lahko dodam, ali so lahko storjene tudi z določenim namenom, kar je
               izhajalo tudi iz predstavitve generalnega sekretarja, da kakšne zadeve pa ljudje
               naredijo, uporabljajo, ne vem, kartico, pa vedo, da jo v določenem primeru ne bi
               smeli uporabljati. Pa razumem, če nimajo denarja, lahko to potem vrnejo, denar nazaj.
               Tako, da jaz nimam teh težav. Samo potem ne smejo pozabiti, da je treba vrniti,
               veste, ker če pa pozabijo, da je treba vrniti, potem pa nastopi sankcija. Tako, da
               tukaj smo zelo, če hočete, tudi liberalni in verjetno bi bilo to vse v skladu s
               predpisi. Problem je, če se to potem ne naredi.</p>
               <p>Zaradi tega, ker prihajamo sedaj k sklepom, bom dal te sklepe na glasovanje, vse
               štiri sklepe bom dal na glasovanje. Obrazložitev glasu, razprava? Gospod Prikl, kar
               želite. Izvolite.</p>
            </sp>
            <sp xml:id="SDT7-KZNJF-redna-17-2015-09-18.sp98">

               <speaker>UROŠ PRIKL (PS DeSUS):</speaker>

               <p>Želim besedo in to sem dobil. Hvala lepa.</p>
               <p>Jaz seveda bom podprl vse te tri predloge pod katerimi se je Božič podpisal, so pa
               seveda koalicijsko usklajeni in smo jih na nek način tudi skupaj pripravljeni.</p>
               <p>Pri prvem pa drugem sklepu sploh mislim, da ne velja kaj dosti diskutirati, kaj dosti
               obrazlagati zadeve, ker sta absolutno nesporana in jasna, transparentna. Sem zelo
               vesel, da Ministrstvo za zunanje zadeve nadaljuje tudi pod vodstvom tega ministra s
               to prakso nadzorov pri delovanju konzularno, kako to imenujete, DKP. Par inicialk
               oziroma kratic mi ne gre ravno najbolj iz jezika. In prav je tako, da to delate in
               kar nadaljujte s temi zadevami, ker na nek način se učimo na napakah in pravilno je
               tudi to, da seveda ko to ugotovite, zelo hitri in to moram zopet eno pozitivno
               kritiko izreči, tudi odpravljate in v smislu, recimo če lahko to primerjam,
               priporočila ali pa zahtev Računskega sodišča, tudi popravljalne ukrepe izvajati. Kar
               se tiče drugega sklepa, mislim da tudi ni nobenih težav, da tiste podatke, ki so
               javni, <stage>/ nerazumljivo/</stage> ali so vsem dostopni, ampak jih tudi daste na vašo spletno
               stran in lahko world, <stage>/ nerazumljivo/</stage> čita kaj je bilo ugotovljenega. Seveda tisti
               del, ki pa vi ocenjujete, zagotovo z neko dozo poznavanja materije, da ni dobro, da
               se o določenih stvareh širša javnost seznanja, kar bi lahko Sloveniji škodilo, pa
               seveda je normalno, da skladno z zakonskimi določili ohranjate kot tajno.</p>
               <p>Sedaj pri tretjem sklepu. Saj ne, da bi bil kaj sporen, ampak je mogoče za moj okus,
               ko smo to skupaj sestavljali, mogoče v določenem segmentu malo narodno napisan, pa
               bom obrazložil kako smo ga razumeli in kako ga jaz razumem. Razumem ga tako, da glede
               na to, da imamo to konzularno veleposlaniško mrežo po celem svetu, in da je ljudi
               relativno malo, to smo slišali tudi od generalnega iz MZZ, je pač seveda ali
               pomanjkanje znanja ali slaba priučenost in seveda se dogajajo napake, zato je seveda,
               mislim da zelo oportuno, zelo smiselno, da se predlaga Vladi, predvsem pa MZZ, da
               skuša tako v okviru verjetno ali pa skoraj zanesljivo v okviru obstoječih sredstev
               službo, finančno-računovodstvo, finančno, kakorkoli se bo imenovala, na nek način
               tako zorganizirati, tako formulirati, tako konfigurirati, da bo s čim večjimi
               strokovnimi kompetencami in pa na enak način enoznačno odgovarjala na strokovna
               vsebinska vprašanja. Sedaj kako boste to naredili? Zelo težko, da bi tudi državni
               zbor generalnemu sekretarju MZZ nekako naročeval, ga poučeval kako mora to delati.
               Bilo bi, jaz mislim, da bi celo bilo to nelegalno, nelegitimno, neprimerno, ampak
               poziv naš pa je v tej smeri, da skušate po najboljših močeh organizirati službo, ki
               bi za to skrbela in službo, kjer so se pojavile nekatere nepravilnosti, tako da več
               do tega ne pride. S preventivnega vzgiba. Morda je ta izraz malo, za moj okus, bi
               lahko bil tudi seveda drugačen. Ja, in to je tista centralizacija o kateri je prej
               Božič govoril, ki mislim, da bo prinesla neke pozitivne rezultate. Seveda iz vašega
               poročila, generalni, ki ste ga, je bilo zelo podrobno v vse detajle ste šli, sedaj
               seveda vmes so bile tudi take napakice, ki so resnično minorne narave. Ampak kar je
               bistveno pri teh zahtevah, zaveda se Ministrstvo za zunanje zadeve in tukaj je moja
               pozitivna kritika, da je prihajalo, da prihaja do nekaterih nepravilnosti in predvsem
               to, da se jih sprotno odpravlja in <stage type="mag"/><stage>(nadaljevanje)</stage> da praktični popravljalni ukrepi ali so že izvedeni ali
               pa so v teku, v izogib kot rečeno nekaterim nepravilnostim, ki bi lahko tukaj
               nastale, pa seveda ta preventivni vzgib, ki ga predlagamo v sklepu, predlogu sklepa
               pod točko 3 in verjetno bi bilo zelo fino, da bi podobno teh organizacij teh nadzorov
               sprotnih imela tudi druga ministrstva, ki nimajo pač te mreže DKP, ampak zelo podobne
               so kratice, ampak imajo mrežo javnih zavodov, pa mrežo socialnih zavodov in mrežo
               drugih izobraževalnih inštitucij in tako dalje. Tako, da to je moje komentar k tem
               sklepom, seveda predsednik, nimam nič proti temu sklepu, ki si ga ti uvodoma
               predlagam, ampak mislim pa tako, da je prvi del, kjer je seznanitvene narave in
               govori o tem, da se komisija seznanja z informacija in tako dalje, v bistvu
               nepotrebno, ker se to itak ugotovi, med tem, ko v drugem delu, kjer govorimo o tem,
               kako je treba ukrepati in tako dalje, pa jaz mislim, da mi bolj natančno to
               razdeljujemo v drugem, predvsem pa v tretjem sklepu, ki ga koalicija predlaga. Hvala
               lepa.</p>
            </sp>
            <sp xml:id="SDT7-KZNJF-redna-17-2015-09-18.sp99">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Želi še kdo obrazložiti glas ali razpravljati? Ugotavljam, da ne. Dal bom
               sklepe na glasovanje. In sicer najprej glasujemo o sklepu, ki se glasi: Komisija za
               nadzor javnih financ se je seznanila z informacijo o nadzorih finančnega poslovanja
               na veleposlaništvih Republike Slovenije in ugotavlja, da na veleposlaništvih prihaja
               do finančnih nepravilnosti, ki so delno posledica slabega poznavanja finančnih
               predpisov, delno pa nezakonitih dejanj. Komisija poziva Vlado oziroma Ministrstvo za
               zunanje zadeve, da skupaj z Ministrstvom za finance tekoče usposabljajo zaposlene na
               veleposlaništvih glede finančnih predpisov, na drugi pa ustrezno sankcionirajo
               nepravilnosti v primerih, ko gre za zavestno izigravanje ali kršitve finančnih
               predpisov. Želi še kdo obrazložiti svoj glas? Ugotavljam, da ne. Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(2 člana.)</stage></p>
               <p>Ugotavljam, da sklep ni bil sprejet.</p>
               <p>Sedaj dajem na glasovanje naslednji sklep. Komisija za nadzor javnih financ
               ugotavlja, da se je z uvedbo nadzora nad finančnim poslovanjem veleposlaništev
               vzpostavil pregled nad porabo proračunskih sredstev. Zaradi navedenega Komisija za
               nadzor javnih financ poziva Ministrstvo za zunanje zadeve, da nadaljuje z aktivnostmi
               finančnega nadzora nad poslovanjem veleposlaništev. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Drugi sklepa: Komisija za nadzor javnih financ Ministrstvu za zunanje zadeve
               predlaga, da prihodnja poročila o nadzoru nad poslovanjem veleposlaništva pripravlja
               ločeno in sicer na del, ki se nanaša na porabo proračunskih sredstev in mora po
               svojem značaju biti javen ter na del, ki vsebuje podatke povezane z aktivnostmi
               veleposlaništva, ki mora biti zaupen. Prav tako predlagamo, da javni del ministrstvo
               tekoče objavlja na svojih spletnih straneh. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Tretji sklep: Komisija za nadzor javnih financ predlaga, da MZZ zagotovi pogoje za
               preventivno delovanje in dvig ravni strokovnosti osebja, ki opravlja
               finančno-računovodske naloge na diplomatsko konzularnih predstavništvih. Hkrati pa
               naj ministrstvo prouči možnost, da se v okviru obstoječe službe, pristojne za finance
               in računovodstvo, na ministrstvu vzpostavi centralizirana finančno-računovodska
               funkcija za vsa veleposlaništva. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda. <stage type="mag"/>
               <stage>(nadaljevanje)</stage> Prehajamo na <title>4. TOČKO DNEVNEGA REDA,</title> to je <title>OBRAVNAVA POROČILA O IZVRŠEVANJU PRORAČUNA REPUBLIKE SLOVENIJE ZA LETO 2015 V
               OBDOBJU JANUAR-JUNIJ 2015.</title>
               </p>
               <p>Poročilo je bilo objavljeno na spletni strani Državnega zbora, v Poročevalcu z dne
               31. julij 2015. Sestavni del poročila je tudi poročilu o stanju in gibanju davčnega
               dolga na dan 30. junij 2015. K tej točki sem povabil dr. Dušana Mramorja, ki ga
               nadomešča gospa Mateja Vraničar, predstavnike Vlade, Finančne uprave Ministrstva za
               finance in kot uvodno razpravo predlagam, da državna sekretarka poda uvodne
               ugotovitve za proračun za leto 2015 januar-junij.</p>
            </sp>
            <sp xml:id="SDT7-KZNJF-redna-17-2015-09-18.sp100">

               <speaker>MAG. MATEJA VRANIČAR:</speaker>

               <p>Hvala lepa. Dovolite mi dokaj kratek uvod v zvezi z izvrševanjem proračuna za prvo
               polletje letošnjega leta. Predlagam, da se potem osredotočimo bolj na odgovore na
               vprašanja.</p>
               <p>Poročilo smo pripravili v skladu z Zakonom o javnih financah in tako kot ste uvodoma,
               predsednik omenil, je sestavni del poročila tudi poročilo o stanju in gibanju
               davčnega dolga, ki ga tokrat predstavljamo v enem sklopu, ne več ločeno, za davčno in
               za carinsko področje.</p>
               <p>Najprej, kar se tiče izvrševanja proračuna v prvi polovici letošnjega leta. Do konca
               junija so bili prihodki realizirani v višini 4,2 milijarde evrov, kar pomeni 49%
               rebalansa proračuna in odhodki v višini 4,9 milijarde evrov ali 49,1% glede na
               pravice porabe, ki so bile določene z rebalansom proračuna za leto 2015. V prvi
               polovici leta je tako primanjkljaj znašal 685 milijonov evrov. Značilno za
               izvrševanje je podobno kot tudi vsa pretekla leta, da čeprav v bistvu izkazujemo, da
               smo porabili približno polovico ali slabo polovico razpoložljivih sredstev in da smo
               tudi med prihodki pobrali polovico sredstev. Vendar pa izvrševanje ni linearno in na
               določenih postavkah, tako na strani prihodkov kot tudi na strani odhodkov, izkazujemo
               v prvi polovici leta znatno izvršitev ali veliko preko polovično izvršitev. Na drugih
               področjih pa nižjo od polovice. Če primerjamo realizacijo prve polovice letošnjega
               leta z lanskim letom, torej s prvo polovico leta 2014, potem lahko ugotovimo, da smo
               realizirali prihodke v višini, ki je za približno 0,6% višja glede na enako obdobje
               lani, pri čemer je treba poudariti, da so višji predvsem davčni prihodki, če jih
               primerjamo na leto 2014. In tudi ko gledamo realizacijo prihodkov v prvi polovici
               letošnjega leta lahko ugotovimo, da so bili davčni prihodki realizirani v več kot 50%
               višini glede na načrtovane davčne prihodke v rebalansu proračuna. Nižja pa je bila
               realizacija pri nedavčnih prihodkih, tako v odnosu do lanskega leta, kot tudi v
               bistvu pri proučitvi razmerij koliko je bilo glede na rebalans pobranega v prvem
               polletju letošnjega leta, kar je pa povezano z nekaterimi enkratnimi prihodki, ki smo
               jih realizirali v letu 2014 na eni strani. Na drugi strani pa z dejstvom, da nedavčne
               prihodke v večji meri poberemo v drugi polovici koledarskega leta.</p>
               <p>Na strani odhodkov, tudi odhodki nekoliko presegajo obseg odhodkov lanskega leta.
               Izstopa večja realizacija iz naslova rezerv. V letošnjem letu smo oblikovali dva nova
               proračunska sklada, vodni sklad in pa podnebni sklad. Višji so investicijskih odhodki
               in višji so tekoči domači transferji. V času <stage type="mag"/> <stage>(Nadaljevanje)</stage> V času priprave rebalansa proračuna smo izvajali
               ukrep začasnega zadržanja izvrševanja proračuna, kar vpliva na nižjo realizacijo
               nekaterih drugih kategorij odhodkov, predvsem kar se tiče izdatkov za blago in
               storitve in pa posamezne transfere posameznikom in gospodinjstvom. V razmerju do
               proračuna Evropske unije je državni proračun realiziral neto proračunske presežek v
               prvi polovici letošnjega leta in sicer v višini 138,5 milijonov evrov. Na strani
               realizacije oziroma črpanja evropskih sredstev je treba povedati, da je realizacija
               boljša kot je bila v lanskem letu, vendar je nižja od povprečne realizacije odhodkov
               oziroma prihodkov na polletni ravni. To je predvsem posledica tega, da glavnino
               odhodkov in prihodkov pričakujemo tekom poletnih in pa v začetkih jesenskih mesecev,
               tako da ocen glede realizacije prihodkov in odhodkov iz naslova črpanja evropskih
               sredstev do konca letošnjega leta nismo bistveno spreminjali glede na rebalans
               proračuna.</p>
               <p>Če pogledamo še ostale elemente izvrševanja proračuna za letošnje leto, ima država
               pooblastilo, da se za izvedbo zastavljenih programov oziroma za predfinanciranje za
               odplačilo glavnic v naslednjih dveh letih zadolži do skupnega obsega zaokroženo 6,5
               milijarde evrov, pri čemer je bila v prvem polletju letošnjega leta realizirana
               zadolžitev v višini 1,5 milijarde evrov, nekaj je bilo kratkoročne, večinoma pa
               dolgoročne zadolžitve. Značilno ali pa kot posebnost prve polovice letošnjega leta
               naj omenim na novo izdano 20 letno referenčno obveznico, ki predstavlja oziroma je
               predstavljala v času izdaje najdaljšo zapadlost slovenskih državnih obveznic in
               najnižjo kuponsko obrestno mero izdanih na mednarodnih dolžniških trgih. V prvi
               polovici letošnjega leta smo odplačali za 1,9 milijarde evrov dolga oziroma glavnic.
               V celoti imamo pa v letošnjem načrtu odplačila glavnic za 2,3 milijarde evrov. Skupni
               dolg državnega proračuna je v prvi polovici letošnjega leta se znižal za 382
               milijonov in je znašal 25,6 milijard evrov, kar predstavlja 66,5 % bruto domačega
               proizvoda. Temelječ na polletni realizaciji letošnjega proračuna smo v gradivu v
               poročilu predstavili tudi oceno realizacije do konca letošnjega leta. Zneski se v
               nekaterih postavkah nekoliko razlikujejo, vendar v splošnem ocenjujemo, da bomo
               proračun izvršili v okviru tega kar je bilo načrtovano z rebalansom proračuna in da
               bomo spoštovali cilj, ki je bil z rebalansom proračuna postavljen z vidika
               nominalnega deficita. Doseganje cilja na področju nominalnega deficita pa nam seveda
               omogoča tudi, da dosežemo začrtano raven deficita izračunanega po obračunskem načelu
               na podlagi standarda ESA 95 oziroma ESA 2010, ki smo si ga zadali za letošnje leto,
               to je 2,9 % BDP.</p>
               <p>Na kratko samo še v zvezi z davčnim dolgom. V prvem polletju letošnjega leta je
               finančna uprava pobrala za 4,4 % več javnofinančnih prihodkov kot v enakem obdobju
               preteklega leta, pri čemer opozarjam, da kot javnofinančne prihodke ne štejemo samo
               prihodke državnega proračuna, <stage type="mag"/>
               <stage>(nadaljevanje)</stage> ampak prihodke za vse štiri blagajne javnega financiranja za katere
               skrbi finančna uprava.</p>
               <p>Davčni dolg na dan 30. 6. 2015 znaša milijarda 401 milijon evrov, od tega je 55,5 %
               ali 777 milijonov 200 tisoč evrov aktivnega dolga, torej to je tisti dolg v zvezi s
               katerim finančna uprava še vedno izvaja postopke izvršbe, 44,5 % dolga pa je pogojno
               izterljiv dolg, to je v absolutnem znesku skoraj 624 milijonov, to je dolg, ki ga
               finančna uprava vodi v okviru insolvenčnih postopkov ali pa iz kakršnihkoli drugih
               razlogov ni mogoče voditi aktivne politike izterjave in ga zaradi tega posebej
               evidentiramo.</p>
               <p>V obdobju od konca leta 2014 do 30. 6. 2015 se je dolg znižal in sicer za 20
               milijonov, in to znižanje gre v bistvu na račun znižanja aktivnega dolga, to pomeni
               znižanje za 2,5 %. Če pa primerjamo 12 mesečno obdobje, torej obdobje od 30. 6. 2014
               do 30. 6. 2015 pa se je skupen dolg znižal iz milijarde 477 milijonov na milijardo
               401 milijon, se pravi za 76 milijonov, in je, oziroma za dobrih 5 %. Če pa gledamo v
               tem istem obdobju samo aktivni dolg, se je ta znižal z 879 na 777 milijonov oziroma
               za 102milijona ali za 11,6 %. Te podatke navajam zato, da se vidi, da ne gre samo za
               selitev aktivnega dolga v pogojno izterljivega, ampak da dejansko ukrepi, ki jih
               izvaja finančna uprava za poplačilo davčnega dolga, za tekoče poplačevanje davčnega
               dolga, daje svoje rezultate in da se tudi ta dolgoročni davčni dolg znižuje.</p>
               <p>V tem polletju ali celotnem letu je bila izvedena vrsta aktivnosti za hitrejše
               poplačilo davčnega dolga. Večina njih organizacijske narave, znotraj finančne uprave.
               V zakonodajni postopek pa smo poslali tudi že predlog sprememb zakona o davčnem
               postopku, kjer posamezni predlogi sprememb naslavljajo tudi težave, ki jih zaznavamo
               pri poplačilu davčnega dolga, bodisi skozi postopek izvršbe, bodisi skozi
               pooblastila, ki jih ima finančna uprava za to, da dolžnikom omogoči lažje poplačilo
               dolga. V poročilu so navedene tudi aktivnosti oziroma rezultati, ki jih dajejo
               posamezni ukrepi uvedeni v preteklosti, kot je na primer javna objava seznama
               neplačnikov. Treba je omeniti tudi, da ima največji uspeh finančna uprava v postopku
               izvršbe s temi prvimi postopki, administrativne izvrše, kot so opomini in telefonski
               pozivi k plačilu. Odstotki poplačila glede na dejansko terjan dolg skozi te postopke
               so izredno, so visoki. Na področju izdaje sklepov o davčni izvršbi pa so postopki
               bolj zapleteni, zaradi tega je tudi rezultat mogoče nekoliko nižji, kot v ostalih
               dveh primerih.</p>
               <p>Mogoče toliko za uvod, če razprava bomo pa s kolegicami tudi odgovarjali.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-17-2015-09-18.sp101">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospa Vraničar za kar izčrpen uvod.</p>
               <p>Zdaj odpiram razpravo. <stage type="mag"/> <stage>(Nadaljevanje)</stage>
               Razpravljavcev ni. Jaz bi dal nekaj vprašanj v zvezi s proračunom za leto 2015 prvi
               del, prvih šest mesecev.</p>
               <p>Prvo, kar me tukaj zanima, in tukaj bom govoril o dolgu, bom govoril o celotnem
               dolgu, tudi podatki za celotni dolg. Tudi tukaj, ne samo, državnega proračuna, ampak
               kakorkoli že. Pač tukaj gre po metodologiji ESA 95 ali ESA 10, kakorkoli že. V zvezi
               s tem me seveda nekaj zanima, nanaša se tudi na sam proračun.</p>
               <p>Če začnemo pri zadolževanju. Omenili ste, da je letos načrtovano, da se bo država
               zadolžila ali javni sektor, kakor želite, za 6,5 milijarde. Javni dolg v BDP mislim,
               da gre tam proti 81, 82. Potem odplačilo je bilo 1,5 milijarde, 1,9 milijarde, se
               opravičujem, 1,9, pa načrtovano je 2,3 milijarde. Jaz bom dal še en podatke zraven,
               ker mislim, da je točen, tudi večkrat je bilo že povedano, pa tudi v odgovorih na
               poslansko vprašanje so bili ti podatki dani, da je stanje na računu, enotnem
               zakladniškem računu, za celotni javni sektor 5,8 milijarde. Od tega ima državni
               proračun približno denarja za 3,6 milijarde. Vprašanje je, kdaj bo točka preloma
               oziroma sedaj tudi po tistih načrtih zakladnice in naj bi prišlo seveda do tega, da
               bo ta 82%<stage>(?)</stage> moral začeti enkrat padati. In prvo vprašanje je, tam po planu naj bi to
               bilo že v letu 2016, ampak glede na zadolževanje se jaz bojim, da temu ni tako.
               Namreč, vi seveda omenite, da se mi zadolžujemo po najnižji obrestni meri kadarkoli,
               vendar teh 5,8 milijarde na računu, jaz ne bom rekel da je negativna obrestna mera za
               ta denar, je pa skoraj negativna obrestna mera. Ker denar tako malo obrestovan danes
               in je obrestna mera po kateri se zadolžujemo vsekakor večja kot obrestna mera po
               kateri mi morda kam damo teh 5,8 milijarde, jih imamo pa kar na računu, pa jih ne
               damo nikamor. In tu ne vidim enostavno niti logike, niti racionalnosti, niti
               ekonomske upravičenosti po tako velikem zadolževanju. Poglejte, niti ni to vprašanje,
               gre bolj za pomislek in gre bolj za neko videnje tega zadolževanja in smotrnosti tega
               zadolževanja, ker navsezadnje obresti pa plačujemo iz naslova državnega proračuna. In
               seveda v tem pogledu so te obresti vedno večje, po katerih dejansko plačujemo. Ali so
               pa, če niso iz leta v leto večje, so pa večje, kot bi bilo treba, da so. In tukaj me
               te številke, še enkrat, se mi ne zdijo racionalne in optimalne. Vedno tisti, ki se
               zadolžujejo, bodo rekli, veste velika tveganja so. In jaz se spomnim ministra
               Čuferja, ki je rekel, da ima na računu med 3 in 4 milijarde. Verjetno se spomnite,
               gospa Vraničar, ko je to bilo. In takrat so bila tveganja veliko večja, kot so danes.
               Spomnim se, recimo, nekaj let nazaj, ko nismo imeli evra, ko so bila tveganja še
               večja. In jaz verjamem, da ta tveganja so lahko različno opredeljena, vendar se
               bojim, da so včasih pretirana ali da so pač, poglejte, mi se bomo zadolžili še za
               6,5, poplačali bomo 2,3, razlika je 4,2 plus skoraj 6 milijard na računu, to je 10
               milijard, tako na palec sem izračunal. Tudi če je to 9 milijard ali 8 milijard je
               preveč. To naj ne bo sedaj ta <stage>/ nerazumljivo/</stage> Mene skrbi ta politika zadolževanja te
               države. <stage type="mag"/> <stage>(Nadaljevanje)</stage> In jaz
               verjamem, da imamo tudi različne šole in različne ljudi v Sloveniji. Tako eni rečejo,
               veste kaj, čim bolj se zadolžite, pa ne bom omenil nobenih imen. Eni pa morda vseeno
               gledajo, da tukaj ni neke racionalnosti in neke ekonomske uspešnosti ali karkoli.
               Tako, da tukaj pač jaz bolj opozarjam kakor ne, tudi na to vprašanje.</p>
               <p>Sedaj drugo kar je in tudi izhaja vse iz tega proračuna kar je, mene seveda zanima,
               to se pravi, nekaj je zadolževanje. Drugo vprašanje tukaj, ko imate nedavčne
               prihodke, omenjali ste, da sem nižji kot polovica, itn., ampak da boste sedaj na
               nedavčnih prihodkih pa v drugi polovici, jih boste pa bolj dobili. In sedaj, da jih
               bo več. Sedaj imamo tukaj udeležbo na dobičku in dohodki od premoženja. Jaz mislim,
               da večina dividend je bila izplačanih do 30. 6.. Ne, ni bilo. OK. Potem je tukaj nek
               razlog, da jih bo več. Ampak nekaj je pa bilo prodanega, tako da verjetno državna,
               morda se bo še kaj državne lastnine prodalo, še kaj bo SDH prodal. Tako, da če iz
               tega naslova potem razumem, da so ti dohodki.</p>
               <p>Tukaj me malo skrbijo te načrtovane globe, ki jih planirate sedaj še več. Tukaj bi
               samo opozoril, ne bom imenoval različnih primerov, ampak ker so tudi predstavnice
               finančne uprave tukaj, kaznovanje mora biti sorazmerno in je treba upoštevati tudi
               načelo sorazmernosti pri kaznovanju. Verjetno ni smiselno, da nekdo, ki v neki malo
               predelani planinski staji prodaja kislo mleko pa žgance pa kakšen, morda proda tudi
               še kakšen šnopc, da se pride tja pa se ga kaznuje z nekaj tisoč evri. Tega ni. V
               Avstriji tega ni, v Italiji, tega ni nikjer. To pa je v Sloveniji. Če govorimo o
               planinskih lopah, potem veste kateri davčni urad pokriva planinske lope. Tam, ki jih
               je največ. Tako da, poglejte, treba je biti sorazmeren. Ne sme se pri tem nikogar
               uničiti. Tako, da tukaj bi bilo morda treba vzeti neko mero, ne glede ob tem, ko
               seveda z vso energijo pride finančna uprava in predvsem kaznuje, ker davka tam ni nič
               za pobrati kaj dosti verjetno, ali pa je. Pa poberite davek, ne kaznovati z nekaj
               tisoč evri kar tako po čez. In tukaj me skrbi, da ne bo zaradi tega preveč kakšno
               podjetništvo zaradi tega zmanjšano, ker slika Slovenije glede tega po zadnjih
               lestvicah ekonomske svobode, ekonomske dejavnosti, itn., je Slovenija zelo nizko.
               Tako, da tukaj bi bilo morda treba vzeti malo občutka za take stvari. To je v glavnem
               to kar so moje misli glede tega proračuna.</p>
               <p>Še glede neizterljivega dolga. Pardon, pogojno izterljivega dolga. Jaz sem si
               napisal, koliko je pa neizterljivega dolga, in je še zmeraj v teh bilancah. Ja, samo,
               veste jaz bi rad imel razliko med pogojno izterljivim dolgom pa neizterljivim dolgom.
               Ker tukaj imate določene kriterije in en dolg je pa že neizterljiv. Sedaj glede tega,
               da je tukaj finančna uprava vedno bolj učinkovita, pa tako naprej, jaz se pač
               spomnim, sedaj skupaj imamo dolga milijardo štiristo. Jaz se spomnim, ko je bilo tega
               dolga milijardo, nekaj let nazaj, dva, tri leta. Tako da, s tega zornega kota pač
               imam jaz pripombe, da morda to ni najbolj učinkovito, tako če gledamo sedaj globalno.
               In tukaj ne delim mnenja z državno sekretarko, da je to zmeraj bolj učinkovito in
               zmeraj boljše, vsaj glede tega. Jaz se spomnim, ko se je ta dolg, tri, štiri leta
               nazaj je bil milijarda. Govorim na pamet. Tako da, takrat je zdaj glede tega, ampak
               mene tukaj predvsem zanima sedaj pa res podatek o neizterljivem dolgu in kako ga
               dejansko opredelite? In če ga ne opredelite, zakaj ga ne opredelite kot neizterljivi
               dolg, ker da se ga <stage type="mag"/> <stage>(nadaljevanje)</stage> če
               opredeliti vedno. To je bilo moje razmišljanje in eno ali dve vprašanji, ki mislim,
               da nista pretežki. Ali še kdo želi kaj povedati? Če ne… Izvolite, gospa državna
               sekretarka.</p>
            </sp>
            <sp xml:id="SDT7-KZNJF-redna-17-2015-09-18.sp102">

               <speaker>MAG. MATEJA VRANIČAR:</speaker>

               <p>Hvala lepa. Zdaj, kar se tiče zadolževanja. Podatek, ki sem ga dala 6,5 milijard je
               maksimalne možen obseg zadolževanja, ki je dopusten glede na veljavno zakonodajo. In
               poleg zadolžitve, ki jo potrebujemo za izvršitev letošnjega proračuna, zajema tudi
               poplačilo glavnic za naslednji dve leti in poplačilo glavni za naslednji dve leti je
               v skupnem znesku 5,5 milijard. Kar se tiče stanja na računih države, res je, da je to
               stanje višje, kot je bilo nekaj let nazaj. Ne gre za stanje na enem računu, ampak gre
               za stanje na različnih računih in v bistvu je ta likvidnostni tampon pravzaprav
               pomemben, tudi z vidika zagotavljanja najugodnejših možnih pogojev za siceršnje
               posle, ki se v zvezi z dolgom izvajajo. In, ko gledamo v bistvu stanje zadolžitve ali
               pa gibanje dolga vztrajamo pri tem, kar je bilo v bistvu tudi že napovedano. V
               nadaljevanju bom prosila kolegice, da me bodo še dopolnile z različnimi podrobnejšimi
               informacijami.</p>
               <p>Kar se tiče nedavčnih prihodkov, en del je dejansko, zakaj v prvi polovici leta manj
               kot 50 % izvršitev? Zaradi tega, ker je kar precejšenj del teh prihodkov načrtovan v
               drugi polovici leta, skupščine so se odvijale v avgustu in plan prihodkov iz naslova
               dividend teče vse do meseca decembra. Zakaj razlika do lanskoletnega – omenila sem
               enkratne prihodke, ki smo jih lani realizirali, to je bila predvsem koncesija za UMTS
               omrežje, v višini 148 milijonov evrov, ki je enkratno vplačilo in se letos v bistvu
               ne ponovi. Kar se tiče glob, razumem in se strinjam s tem, da je treba imeti pravo
               mero pri izrekanju glob, ampak hkrati je treba biti tudi dosleden, zato da v bistvu
               globe ne delujejo samo naspram tistega, ki se ga odkrije pri kršitvi, ampak da
               delujejo tudi preventivno.</p>
               <p>Kar se tiče samega obsega pobranih glob, moram reči, da smo v prvi polovici
               letošnjega leta realizirali globe v višini 35,3 milijone evrov, med tem, ko je bil
               rebalans, v rebalansu smo načrtovali 84 in pol milijonov in naša ocena do konca leta
               je, da bo pobranih glob za 77 milijonov in pol, se pravi nekaj manj kot smo pa
               načrtovali ob rebalansu, ampak tukaj ne govorim samo o globah, ki jih v zvezi z
               davčnimi prekrški izreka finančna uprava, ampak o vseh globah, ki jih vsi državni
               organi izrekajo.</p>
               <p>Kar se tiče neizterljivosti, pa mogoče v bistvu toliko, da povem. V zadnjih dveh
               letih smo priča znatnemu porastu števila stečajev in tudi predlogov za prisilne
               poravnave. In v skladu s splošno ekonomsko klimo se seveda tudi povečuje pogojno
               izterljivi dolg, ki pa ga finančna uprava s svojimi ukrepi ali pa z aktivnostmi, ki
               jih ima izključno v svojih rokah ne more naslavljati, ampak jih lahko naslavlja samo
               s sodelovanjem v stečajnih postopkih oziroma v postopkih prisilne izterjave. Spremlja
               se dolg po zastaranju, tako da v bistvu <stage type="mag"/> <stage>(nadaljevanje)</stage> iz evidence črtamo tisti dolg, ki je zastaran, nimamo
               pa ločeno izkazanega dolga v teku ali glede na našo oceno ali bomo ali kolikšen del
               dolga bomo v posameznem obdobju dejansko izterjali skozi stečajne postopke in
               postopke prisilne izterjave, ker je to praktično nemogoče.</p>
               <p>Zdaj pa če dovolite, bi prosila še sodelavki, gospo Kristino Pišl iz zakladnice, da
               dopolni kar se tiče dolga in Marto Mihelin, kar se tiče neizterljivega davčnega
               dolga.</p>
            </sp>
            <sp xml:id="SDT7-KZNJF-redna-17-2015-09-18.sp103">

               <speaker>PREDSEDNIK MAG. ANDREJ ŠIRCELJ:</speaker>

               <p>Izvolite.</p>
            </sp>
            <sp xml:id="SDT7-KZNJF-redna-17-2015-09-18.sp104">

               <speaker>KRISTINA PIŠL TOLIČIČ:</speaker>

               <p>Torej, kot je že gospa državna sekretarka povedala, 6 milijard dovoljenega
               zadolževanja ni načrtovano zadolževanje. To je maksimalna kvota. Kar je potrebno za
               financiranje izvrševanja proračuna in odplačila glavnic tekočega leta znaša 3
               milijarde, ker pa imamo dovoljeno predfinanciranje odplačila glavnic prihodnjih dveh
               let, se v skladu z vsakokratnimi tržnimi razmerami v okviru možnosti izvaja to, ne
               samo s ciljem zagotavljanja neke varnosti, ampak tudi glede na tržne razmere
               zniževanje obrestne mere, refinanciranje dolga prihodnjih let po ugodnejših pogojih,
               kar je bilo v drugi polovici leta dejansko izvršeno, to sicer ne zajema to poročilo
               polletno, vendar se je v drugi polovici leta izvršila zadolžitev za refinanciranje
               odplačil glavnic leta 2016 z obrestno mero 4 % in 47<stage>(?)</stage>, realizirane zadolžitve pa so
               bile, 10-letna izdaja 10-letne obveznice z obrestno mero 2 125 in 30-letne 3125, kar
               je znaten prihranek za proračunske izdatke, kar tudi vpliva na znižanje deficita in
               manjše potrebe po zadolževanju v prihodnosti.</p>
               <p>To bi bilo to, kar bi mogoče pojasnila zraven.</p>
            </sp>
            <sp xml:id="SDT7-KZNJF-redna-17-2015-09-18.sp105">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Izvolite.</p>
            </sp>
            <sp xml:id="SDT7-KZNJF-redna-17-2015-09-18.sp106">

               <speaker>MARTA MIHELIN:</speaker>

               <p>Hvala lepa.</p>
               <p>Še pojasnila s finančne uprave. Torej, glede neizterljivosti davka. Po naših
               izkušnjah, ta dolg, ki je prijavljen v insolventne postopke, dobimo poplačilo do 5 %,
               pogosto pa še manj, recimo v tistih primerih, ko smo mi predlagali stečaj, teh je
               sicer manj, je to bilo celo manj kot 3 %, ampak to gre za dolžnike, ki so bili
               dejansko zelo kritični.</p>
               <p>Kar pa se tiče tega zakaj ne identificiramo neizterljivega dolga, če zdaj govorimo o
               tistem dolgu, ki je aktiven, pa se še vedno izterjuje s postopki prisilne izterjave,
               ki ni predmet insolventnih postopkov, je pa tako, da gremo po vseh postopkih na vsa
               sredstva, najprej na administrativno izvršbo, in potem na postopke, ki se vodijo pri
               sodiščih. In težko je reči tudi, ko zaključimo vse te postopke, da ni možno da bi se
               pojavila nova sredstva pri teh dolžnikih, in bi ga odpisali samo iz tega razloga, ker
               smo izkoristili že vse postopke. Zdaj to pač lahko označimo kot pogojno izterljivi
               davek, vendar v primeru, ko gre za fizične osebe, se na primer nam pojavijo primeri,
               da pride do dediščine in lahko ta dolg ponovno kasneje izterjamo, sicer teh primerov
               je malo, ampak če bi bili takšni dolgovi že odpisani, se pravi tega poplačila ne bi
               bilo. Če bi nam pa zakon to določal, da lahko po vseh teh postopkih odpišemo ne glede
               na to, da stvar še ni zastarala, pa bi se lahko tega poslužili. Zdaj ko gre za pravne
               osebe, je pa tudi tako, da če je dolg na podjetju izbrisa ne smemo predlagati, v
               kolikor pa bi mi predlagali stečaj, pa to prinaša stroške za našo upravo oziroma
                  <stage type="mag"/> <stage>(nadaljevanje)</stage> za državo, tako da če pa bi
               odpisali dolgove se pa potem tudi dogaja, da pač ta podjetja <stage>/ nerazumljivo/</stage> začnejo
               nazaj delati, ker so bila prej neaktivna. To je dvorezni meč.</p>
            </sp>
            <sp xml:id="SDT7-KZNJF-redna-17-2015-09-18.sp107">

               <speaker>PREDSEDNIK MAG. ANDREJ ŠIRCELJ:</speaker>

               <p>Želi še kdo kaj povedati? Ne. Poglejte, jaz imam tukaj pač glede tega izterljivega in
               neizterljivega dolga, stečaj morate po zakonu predlagati, tukaj stroški sploh niso
               pomembni. In če davčna uprava tega ne dela potem krši zakon. Tukaj smo si na jasnem.
               Tukaj je ena zadeva.</p>
               <p>Druga zadeva je, poglejte, vprašanje je, pa nimam nobenih predlogov v zvezi s tem,
               samo sugeriram, da se to naredi in da se tudi dolg razvrsti glede na možno stopnjo
               izterljivosti. Vi ste prej omenil 3 in 5%, potem je čisto druga slika. In tretje,
               osebni stečaj, v časopisih beremo o osebnih stečajev določenih ljudi. Kam ga vi
               daste? Pod pogojno izterljivi? Poglejte, nikoli ne boste dobili tega denarja, že
               sedaj vam povem. Tako da so ti podatki zelo zelo diskutabilni in zelo zelo, mi pa
               želimo realne podatke, zaradi tega ne bom sklepa predlagal realno, ampak mislim, da
               bi morali narediti neke dodatne klasifikacije dolga, ne vse dati pod eno, ampak tudi
               tega razdeliti na različne možnosti za poplačilo. Toliko, to sem moral povedati.</p>
               <p>Še kdo želi besedo? Ugotavljam, da ne. Potem predlagam oziroma sprejemamo
               ugotovitveni sklep, da se je komisija seznanila s poročilom proračuna za prvo
               polletje 2015.</p>
               <p>S tem zaključujem to točko dnevnega reda in 17. sejo Komisije za nadzor javnih
               financ.</p>
               <p>Vsem sodelujočim se lepo zahvaljujem, lepo vas pozdravljam, lep vikend! Dober tek, če
               greste na kosilo. <stage type="time">Seja se je končala 18. septembra 2015 ob 13.57.</stage>
               </p>
            </sp>
         </div>
      </body>
   </text>
</TEI>